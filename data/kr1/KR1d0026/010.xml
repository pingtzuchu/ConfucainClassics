<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
儀禮卷第十<lb/>
覲禮第十　儀禮　鄭氏注<lb/>
覲禮至于郊王使人皮弁用璧勞侯氏亦皮<lb/>
弁迎于帷門之外再拜<hi>郊謂近郊去王城五十里小行人職曰凡諸侯入王則迎勞于畿則郊勞者大行人也皮弁者天子之朝朝服也璧無束帛者天子之玉尊也不言諸侯言侯氏者明國殊?異禮不凡之也郊?狹寡?帷?以受勞掌?職曰?帷官設旌門</hi>使者不荅拜遂執玉三揖至于階<lb/>
使者不讓先升侯氏升聽命降再拜稽首遂<lb/>
<pb n="1b"/>
升受玉<hi>不荅拜者?人使不當其禮也不讓先升奉王命尊也升者升壇使者東?致命侯氏東階上西面聽之</hi>使者左還而立侯氏還璧使<lb/>
者受侯氏降再拜稽首使者乃出<hi>左還還南面示將去也立者見侯氏將有事於巳俟之也還玉重禮</hi>侯氏乃止使者使者<lb/>
乃入侯氏與之讓升侯氏先升授几侯氏拜<lb/>
送几使者設几荅拜<hi>侯氏先升?禮?焉几者安?所以崇優厚也上介出止使者則巳布席也</hi>侯氏用束帛?馬儐使者使<lb/>
者再拜受侯氏再拜送幣<hi>儐使者所以致尊敬也拜者各於其<pb n="2a"/>階</hi>使者降以左驂出侯氏送于門外再拜侯<lb/>
氏遂從之<hi>騑馬曰驂左驂設在西者其餘二馬侯氏之士遂以出授使者之從者于外從之者遂隨使者以至朝</hi>天子賜?<hi>以其新至道路勞苦未受其禮且使即安也賜?猶致館也所使者司空與小行人?承擯今文賜作錫</hi>曰伯父<lb/>
女順命于王所賜伯父?<hi>此使者致館辭</hi>侯氏再拜<lb/>
稽首<hi>受館</hi>儐之束帛?馬<hi>王使人以命致館無禮猶擯之者尊王使也侯氏受館於外?則儐使者於?</hi>天子使大夫戒曰某日伯<lb/>
父帥乃初事<hi>大夫者卿?訝者也掌訝職曰凡訝者?客至而?詔相其事<pb n="2b"/>戒猶告也其?告使順循其事也?猶故也今文帥作率</hi>侯氏再拜稽首<lb/>
<hi>受覲日也</hi>諸侯前朝皆受?于朝同姓西面北上<lb/>
異姓東面北上<hi>言諸侯者明來朝者?矣顧其入覲不得並耳受?於朝受次於文王廟門之外聘禮記曰宗人授次次以帷少退于君之次則是次也言?者尊?也天子使掌次?之諸侯上介先朝受焉此覲也言朝者覲遇之禮雖簡其來之心猶若朝也分?同姓異姓受之將有先後也春秋傳曰寡人若朝于薛不敢與諸任齒則周禮先同姓</hi>侯氏?冕釋幣于禰<hi>將覲質明時也禪冕者衣?衣而冠冕也?之?言埤也天子六服大裘?上其餘??以事尊卑服之而諸侯亦服焉上公<pb n="3a"/>?無升龍侯伯鷩子男毳孤絺卿大夫玄此差司服所掌也禰謂行主遷主矣而云禰親之也釋幣者告將覲也其釋幣如聘大夫將受命釋幣于禰之禮?則祝藏其幣歸乃埋之於祧西階之東</hi>?墨車載龍旂弧韣乃朝以瑞玉<lb/>
有繅<hi>墨車大夫制也?之者入天子之國車服不可盡同也交龍?旂諸侯之所建弧所以張縿之弓也弓衣曰韣瑞玉謂公桓圭侯信圭伯躬圭子榖璧男蒲璧繅所以藉玉以韋衣木廣袤各如其玉之大小以朱白蒼?六色今文玉?璧繅或?璪</hi>天子<lb/>
設斧依於?牖之間左右几<hi>依如今綈素屏風也有屏斧文所以示威也斧謂之黼几玉几也左右者優至尊也其席莞席紛純加繅席畫純加次席<pb n="3b"/>黼純</hi>天子?冕負斧依<hi>?衣者?之上也繢之繡之?九章其龍天子有升龍有降龍衣此衣而冠冕南?而立以俟諸侯見</hi>嗇夫承命告于<lb/>
天子<hi>嗇夫蓋司空之屬也?末擯承命於侯氏下介傳而上上擯以告天子天子見公擯者五人見侯伯擯者四人見子男擯者三人皆宗伯?上擯春秋傳曰嗇夫馳</hi>天<lb/>
子曰非他伯父實來予一人嘉之伯父其入<lb/>
予一人將受之<hi>言非他者親之辭嘉之者美之辭也上擯又傅此而下至嗇夫侯氏之下介受之傳而上上介以告其君君乃許入今文實作寔嘉作賀</hi>侯氏<lb/>
入門右坐奠圭再拜稽首<hi>入門右執臣道不敢由?客位也卑<pb n="4a"/>者見尊奠摯而不授</hi>擯者謁<hi>謁猶告也上擯告以天子前辭欲親受之如?客也其辭所易者曰伯父其升</hi>侯氏坐取圭升致命王受之玉<lb/>
侯氏降階東北面再拜稽首擯者延之曰升<lb/>
升成拜乃出<hi>擯者請之侯氏坐取圭則遂左降拜稽首送玉也從後詔禮曰延延進也</hi>四享皆束帛加璧庭實唯國所有<hi>四當?三古書作三四或皆積畫此篇又多四字字相似由此誤也大行人職曰諸侯廟中將幣皆一享其禮差又無取於四也?享或用馬或用虎豹之皮其次享三牲魚腊籩豆之實龜也今也丹漆絲纊竹箭也其餘無常貨此地物非一國所能有唯所有分?三享皆以璧<pb n="4b"/>帛致之</hi>奉束帛匹馬卓上九馬隨之中庭西上<lb/>
奠幣再拜稽首<hi>卓讀如卓王孫之卓卓猶的也以素的一馬以?上書其國名後當識其何?也馬必十匹者不敢斥王之?用成數敬也</hi>擯者曰予<lb/>
一人將受之<hi>亦言王欲親受之</hi>侯氏升致命王撫玉<lb/>
侯氏降自西階東面授宰幣西階前再拜稽<lb/>
首以馬出授人九馬隨之<hi>王不受玉撫之而巳輕財也以馬出隨侯氏出授王人於外也王不使人受馬者主于享王之尊益君侯氏之卑益臣</hi>事<lb/>
畢<hi>三享訖</hi>乃右肉袒于廟門之東乃入門右北<lb/>
<pb n="5a"/>
面立告聽事<hi>右肉袒者刑宜施於右也凡以禮事者左祖入更從右者臣益純也告聽事者告王以國所用?罪之事也易曰折其右肱?咎</hi>擯者謁諸<lb/>
天子天子辭於侯氏曰伯父無事歸寧乃拜<lb/>
<hi>謁告寧安也乃猶女也</hi>侯氏再拜稽首出自屏南適門<lb/>
西遂入門左北面立王勞之再拜稽首擯者<lb/>
延之曰升升成拜降出<hi>王辭之不即左者當出隱於屏而襲之也天子外屏勞之勞其道勞也</hi>天子賜侯氏以車服迎于外<lb/>
門外再拜<hi>賜車者同姓以全路異姓以象路服則?也鷩也毳也古文曰迎于<pb n="5b"/>門外也</hi>路先設西上路下四亞之重賜無數在<lb/>
車南<hi>路謂車也凡君所?車曰路路下四謂?馬也亞之次車而東也詩云君子來朝何錫予之雖無予之路車?馬又何與之玄?及黼重猶善也所加賜善物多少由恩也春秋傳曰重錦三十兩</hi>諸公奉篋服加命書于其上升<lb/>
自西階東面大史是右<hi>言諸公者王同時分命之而使賜侯氏也右讀如周公右王之右是右者始隨入於升東面乃居其右古文是?氏也</hi>侯氏<lb/>
升西面立大史述命<hi>讀王命書也</hi>侯氏降兩階之<lb/>
間北面再拜稽首<hi>受命</hi>升成拜<hi>大史辭之降也春秋傳曰且有<pb n="6a"/>後命以伯舅耋老母下拜此辭之類</hi>大史加書于服上侯氏受<lb/>
<hi>受篋服</hi>使者出侯氏送再拜儐使者諸公賜服<lb/>
者束帛四馬儐大史亦如之<hi>?云拜送乃言儐使者以勞有成禮?而遂言</hi>同姓大國則曰伯父其異姓則曰伯<lb/>
舅同姓小邦則曰叔父其異姓小邦則曰叔<lb/>
舅<hi>據此禮云伯父同姓大邦而言</hi>饗禮乃歸<hi>禮謂食燕也王或不親以其禮幣致之?言饗禮互文也掌客職曰上公三饗三食三燕侯伯再饗再食再燕子男一饗一食一燕</hi>諸侯覲於天子??方三百?四門壇<lb/>
<pb n="6b"/>
十有二?深四尺加方明于其上<hi>四時朝覲受之於廟此謂時?殷同也?謂壝土?埒以象椈壑]??者於國外春?同則於東方夏?同則於南方秋?同則於西方冬?同則於北方八尺曰?十有二?則方九十六尺也深謂?也從上曰深司儀職曰?壇三成成猶重也三重者自下差之?三等而上有堂焉堂上方二丈四尺上等中等下等?面十二尺方明者上下四方神明之象也上下四方之神者所謂神明也?同而盟明神監之則謂之天之司盟有象者猶宗廟之有主乎王?守至于方嶽之下諸侯?之亦?此?以見之司儀職曰將?諸侯則??壇三成?旁一門詔王儀南?見諸侯也</hi>方明者木也方四尺設六色<lb/>
<pb n="7a"/>
東方青南方赤西方白北方?上玄下黃設<lb/>
六玉上圭下璧南方璋西方琥北方璜東方<lb/>
圭<hi>六色象其神六玉以禮之上宜以蒼璧下宜以黃琮而不以者則上下之神非天地之至貴者也設玉者刻其木而著之</hi>上介皆奉其君之旂置于<lb/>
?尚左公侯伯子男皆就其旂而立<hi>置於宮者建之豫?其君見王之位也諸公中階之前北面東上諸侯東階之東西面北上諸伯西階之西東面北上諸子門東北面東上諸男門西北面東上尚左建旂公東上侯先伯伯先子子先男而位皆上東方也諸侯入壝門或左或右各就其旂而立王降階南?見之三揖<pb n="7b"/>土揖庶姓時揖異姓天揖同姓見揖位乃定古文尚作上</hi>四傳擯<hi>王?揖五者升壇設擯升諸侯以?同之禮其奠瑞玉及享幣公拜於上等侯伯於中等子男於下等擯者?延之升堂致命王受玉撫玉降拜於下等及請事勞皆如覲禮是以記之覲云四傳擯者?一位畢擯者以告乃更陳列而升其次公也侯也伯也各一位子男俠門而俱東上亦一位也至庭乃設擯則諸侯初入門王官之伯帥之耳古文傳作傳</hi>天子?<lb/>
龍載大?象日月升龍降龍出拜日於東門<lb/>
之外反祀方明<hi>此謂?同以春者也馬八尺以上?龍大?大常也王建大常縿首畫日月其下及旒交畫升龍降龍朝事儀曰天子冕而執鎮圭尺有二寸繅籍<pb n="8a"/>尺有二寸搢大圭?大路建大常十有二旒樊纓十有二就貳車十有二?帥諸侯而朝日於東郊所以教尊尊也退而朝諸侯由此二者言之己祀方明乃以?同之禮見諸侯也凡?同者不?而盟司盟職曰凡邦國有疑?同則掌其盟約之載書及其禮儀北面詔明神?盟則藏之言北面詔明神則明神有象也象者其方明乎及盟時又加於壇上乃以載辭告焉詛祝掌其祝號</hi>禮日於南門外禮月與四瀆<lb/>
於北門外禮山川丘陵於西門外<hi>此謂?同以夏冬秋者也變拜言禮者客祀也禮月於北郊者月太?之精以?地神也盟神必云日月山川焉者尚著明也詩曰謂子不信有如皦日春秋傳曰縱子忘之山川神祗其忘諸乎比皆<pb n="8b"/>用明神?信也</hi>祭天燔柴祭山丘陵升祭川沈祭地<lb/>
瘞<hi>升沉必就祭者也就祭則是謂王?守及諸侯之盟祭也其盟愒其著明者燔柴升沉瘞祭禮終矣備矣郊特牲曰郊之祭也迎長日之至也大報天而主日也宗伯職曰以實柴祀日月星辰則燔柴祭天謂祭日也柴?祭日則祭地瘞者祭月也日月而云天地靈之也王制曰王?守至於岱宗柴是王?守之盟其神主日也春秋傳曰晉文公?踐土之盟而傳云山川之神是諸侯之盟其神主山川也月者太?之精上?天使臣道莫貴焉是王官之伯?諸侯而盟其神主月與古文瘞作殪</hi>設几侯于東箱<lb/>
<hi>王即席乃設之也東箱東夾之前相翔待事之處</hi>偏駕不入王門<hi>左旁<pb n="9a"/>與巳同曰偏同姓金路異姓象路四衛革輅蕃國木輅駕之與王同謂之偏駕不入王門?墨車以朝是也偏駕之車?之於館與</hi>奠圭于繅上<hi>謂釋於地也</hi>
儀禮卷第十<lb/>
<hi>經八百四十四字注二千六百三十一字</hi>
<pb n="9b"/>
<pb n="9b"/>
</p>
<p>
</p>
  </div>
</body>
</text>
</TEI>