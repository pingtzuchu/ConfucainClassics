<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禹貢會箋卷八</head> <lb/>
    <p>
<pb n="1a"/>
欽定四庫全書<lb/>
　禹貢會箋卷八<lb/>
　　　　　　　　　　翰林院檢討徐文靖撰<lb/>
華陽黑水惟梁州<lb/>
　蔡傳曰東距華山之南西據黑水華山即太華見導<lb/>
　山黑水見導水<hi>箋</hi>按孔傳東據華山之南西距黑水<lb/>
　蔡氏曰雍梁二州皆西據黑水以黑水之見于導水<lb/>
　者至于三危入于南海總?于雍西經于梁西故不<lb/>
<pb n="1b"/>
　應言西距黑水也穆天子傳天子至于重□氏黑水之<lb/>
　阿爰有采石之山晉書地道記梁州南至桓水西底<lb/>
　黑水東限捍?山海經黑水出張掖雞山南流至燉<lb/>
　煌過三危而南流入于南海是黑水綿?二州西界<lb/>
　蔡易西距為西據是也<lb/>
岷嶓既藝<hi>史記作汶嶓</hi>
　蔡傳曰岷山地志在蜀郡湔氐道西徼外在今茂州<lb/>
　汶山縣江水所出也<hi>箋</hi>按郝京山曰岷山在今成都<lb/>
<pb n="2a"/>
　府茂州江水所經也江源出今松潘?西二百三十<lb/>
　里大分水嶺北流入陜西洮河南流入甘松嶺經松<lb/>
　潘城而岷山又在城東三十里自分水嶺至成都凡<lb/>
　九百九十里水尚小自成都東流千五百里至瀘州<lb/>
　以東馬湖嘉陵江涪江巴江等水合而江始大<lb/>
　蔡傳曰嶓冢在隴西氐道漾水所出又云在西縣今<lb/>
　興元府西縣三泉縣也<hi>箋</hi>按孔傳曰漾水出嶓冢在<lb/>
　梁州正義曰梁州云嶓冢既藝是嶓冢在梁州也唐<lb/>
<pb n="2b"/>
　六典山南道名山曰嶓冢嶓冢縣故城在今漢中府<lb/>
　沔縣南四十里西南接寧羌州界嶓冢山在州北九<lb/>
　十里既藝言水土既平樹藝五穀也唐志興元府有<lb/>
　西縣三泉縣武?三年以西縣置褒州尋廢四年析<lb/>
　利州之綿谷縣置三泉縣又以縣置南安州尋廢宋<lb/>
　志有西縣無三泉縣元又省西縣入略陽也<lb/>
沱潛既道<hi>史作沱涔漢沱灊</hi>
　蔡傳曰江漢?流之在梁州者地志禹貢江沱在蜀<lb/>
<pb n="3a"/>
　郡郫縣西東入大江又地志汶江縣江沱在西南東<lb/>
　入江今永康軍導江縣也<hi>箋</hi>按爾雅郭氏音義曰沱<lb/>
　水出蜀郡都水縣湔山與江?而更流所謂水出自<lb/>
　江為沱也徐士彰曰江漢二水源出梁州夾蜀山而<lb/>
　行江在山之南漢在山之北自梁至?山行數千里<lb/>
　凡山南谿谷之水皆自江而出山北谿谷之水皆自<lb/>
　漢而出其水?多不足盡?故南總為沱北總為潛<lb/>
　蓋當時之方言猶今言谿谷云爾後之讀爾雅者誤<lb/>
<pb n="3b"/>
　以江漢為沱潛所出之源不知其為沱潛所出之路<lb/>
　也禹貢言岷山導江東?為沱沱猶它也?江之?<lb/>
　源在岷山極西處自江源而東凡?水之來會者皆<lb/>
　為此江之沱不得自為一水也今蜀江沿岸溪水合<lb/>
　處猶有鑑沱勾流沱明月沱歸鄉沱之名尚可想見<lb/>
　當時命名之意云<lb/>
　蔡傳曰地志巴郡宕渠縣潛水西南入江今渠州流<lb/>
　江縣也酈道元謂宕渠有大穴潛水入焉通岡山下<lb/>
<pb n="4a"/>
　西南潛出南入于江又地志漢中郡安陽縣灊谷水<lb/>
　出西南入漢<hi>灊音潛</hi>今洋州?符縣也<hi>箋</hi>按爾雅郭氏<lb/>
　音義曰有水從漢中沔陽南流至梓潼漢?入大穴<lb/>
　中通岡山下西南潛出又蜀都賦注潛水從犍為郡<lb/>
　江陽縣<hi>今?州府富順縣</hi>南流至漢嘉縣<hi>漢嘉疑漢?之?</hi>入大穴<lb/>
　中通岡山下西南潛出今名復出水是大穴在漢?<lb/>
　不在宕渠也蔡傳引酈注謂宕渠有大穴疑誤漢?<lb/>
　晉改為晉?庾仲雍曰墊江有?江出晉?縣即潛<lb/>
<pb n="4b"/>
　水也其南源取巴西是西漢水也足證漢嘉之誤<lb/>
蔡蒙旅平<lb/>
　蔡傳曰蔡山輿地記在今雅州嚴道縣蒙山地志蜀郡<lb/>
　?衣縣今雅州名山縣也<hi>箋</hi>按鄭氏曰地理志蔡蒙<lb/>
　在漢嘉縣應劭曰蔡山不知所在史記索隱曰蒙在<lb/>
　蜀郡?衣縣?衣後改為漢嘉蔡山不知所在也寰<lb/>
　宇記周公山在嚴道縣東南山勢屹然上有龍穴輿<lb/>
　地記所謂蔡山?周公山果若是則自漢迄唐何謂<lb/>
<pb n="5a"/>
　不知所在也漢地志禹貢蒙山谿在蜀郡?衣縣東<lb/>
　<hi>應劭曰順帝改漢嘉縣</hi>今蒙山在雅州名山縣西十五里即禹<lb/>
　貢之蒙山也水經注沫水出岷山西東流過漢嘉南<lb/>
　流衝一?山山即蒙山也是矣旅平旅當訓序燕禮<lb/>
　士旅酌鄭注曰士以次序自酌此蔡蒙以次序而就<lb/>
　故謂之旅平也孔傳曰旅平言治功畢明一統志曰<lb/>
　有地名旅平在雅州東十里是殆附會之言也<lb/>
和夷厎績<lb/>
<pb n="5b"/>
　蔡傳曰和夷地名嚴道以西有和川有夷道或其地<lb/>
　也又按晁氏曰和夷二水名和水今雅州榮經縣北<lb/>
　和川水自蠻界羅嵒州東西來逕蒙山所謂?衣水<lb/>
　而入岷江者也夷水出巴郡魚復縣東東南過佷山<lb/>
　縣南又東過夷道縣北東入于江今詳二?皆未可<lb/>
　必<hi>箋</hi>按和夷陸氏釋文曰鄭云和讀曰洹今?禹貢<lb/>
　者皆不知有此音唐志雅州盧山郡有和川城今天<lb/>
　全司南<hi>古和川地</hi>現有和水在雅州之西榮經之北蔡傳<lb/>
<pb n="6a"/>
　以嚴道西之和川為地榮經北之和川為水其實一<lb/>
　水也唐于和川上立城禹時蓋未有也劉昫曰眉州<lb/>
　?神縣臨?衣羌?衣水出盧山徼外晁氏以為即<lb/>
　和水非也地理志夷水出南郡巫縣東過夷道入江<lb/>
　後漢書廩君乃乘土船從夷水至鹽陽則夷亦水名<lb/>
　也或曰和夷謂和川上之夷也果若為和川之夷何<lb/>
　以云底績乎底績者前此績用弗成至是乃能致績<lb/>
　也<lb/>
<pb n="6b"/>
厥土?黎<lb/>
　蔡傳曰黎黑也<hi>箋</hi>按孔傳曰色?黑而沃壤李尤七<lb/>
　嘆曰梁土?黎盧橘是生亦因禹貢而云蔡傳訓黎<lb/>
　為?如?土黑墳向使黎?訓黑何不竟言青黑乎<lb/>
　馬融王肅訓黎為小?董氏酉曰考黎無疏訓大抵<lb/>
　黎當為蒼黑色如今人言蒼黎者是也<lb/>
厥田惟下上厥賦下中三錯<lb/>
　孔氏曰田第七賦第八雜出第七第九三等<hi>箋</hi>按日記<lb/>
<pb n="7a"/>
　曰梁田下上似優於揚然多山而少田人功亦劣故<lb/>
　賦之等退在下中而又以七九二等為之上下間出<lb/>
　調劑可謂?矣無錯者其等已定有錯者其等難定<lb/>
　時進退以通節之也<lb/>
　蔡傳曰按賦雜出他等者或以為歲有豐凶或以為<lb/>
　?有增減皆非也意者地力有上下年分不同如周<lb/>
　官田一易再易之類故賦之等第亦有上下年分<hi>箋</hi>
　按龍子之言曰貢校數歲之中以為常豐歲粒米狼<lb/>
<pb n="7b"/>
　戾多取之而不為虐則寡取之凶年糞其田而不足<lb/>
　則必取盈焉是梁賦下中三錯與冀賦惟上上錯揚<lb/>
　賦下上上錯豫賦錯上中雖所錯有不同而要皆調<lb/>
　劑斟酌於先制為一定之貢恐無復有上下年分之<lb/>
　殊也<lb/>
厥貢璆鐵銀鏤砮磬<lb/>
　蔡傳曰璆玉磬鐵柔鐵鏤剛鐵可以鏤刻者也磬石<lb/>
　磬也<hi>箋</hi>按爾雅璆琳美玉也孔傳曰璆玉名是也書戛<lb/>
<pb n="8a"/>
　擊鳴球球與璆同?文璆玉磬是也蔡傳以璆為磬<lb/>
　据晉語文公問八疾胥臣對曰蘧除蒙璆注云璆是<lb/>
　玉磬使擊之是也但下有砮磬似應依孔傳為璆玉<lb/>
　然砮為石磬璆為玉磬自不同也山海經曰少華之<lb/>
　山其?多磬石其陽多?琈之玉故華陽之梁貢璆<lb/>
　與磬經又曰符禺之山其陽多銅其?多鐵符禺之<lb/>
　水出焉北流注于渭故入渭亂河之梁兼貢鐵也又<lb/>
　傳以鏤為剛鐵亦非爾雅金謂之鏤詩虎韔鏤膺鄭<lb/>
<pb n="8b"/>
　箋鏤膺有刻金飾也禮雜記管仲鏤簋鄭注刻為蟲<lb/>
　獸也明堂位玉琖仍雕夏后氏以琖則雕鏤以為飾<lb/>
　可知也?器?式夏后氏雕戈鈿紫金為文是也若<lb/>
　以為剛鐵似當總名為鐵如金三品概名為金也<lb/>
　蔡傳曰言鐵而先於銀者鐵之利多於銀也後世蜀<lb/>
　之卓氏程氏<hi>卓王孫程鄭</hi>以鐵冶富擬封君則梁之利尤<lb/>
　在於鐵也<hi>箋</hi>按郡國志巴郡宕渠出鐵蜀郡臨?有<lb/>
　鐵越雋郡會無出鐵永昌郡不韋出鐵故貢鐵也地<lb/>
<pb n="9a"/>
　理志朱提縣山出銀句町縣山出銀賁古縣西羊山<lb/>
　出銀故貢銀也華陽國志登臺有孫水一曰白沙江<lb/>
　山有砮火燒成鐵故貢砮也凡此皆梁州所?因以<lb/>
　制貢初何先後之分<lb/>
熊羆狐狸織皮<lb/>
　蔡傳曰織皮者梁州之地山林為多獸之所走熊羆<lb/>
　狐狸四獸之皮可以為裘其毳毛織之可以為罽也<lb/>
　<hi>箋</hi>按爾雅羆如熊?白文爾雅翼羆則熊之雌者陶<lb/>
<pb n="9b"/>
　隱居曰江東無狐皆出北方形似狸而?詩奕奕梁<lb/>
　山維禹甸之孔樂韓土有熊有羆獻其貔皮赤豹?羆<lb/>
　陸璣疏貔似虎或曰似熊一名白狐遼東人謂之白<lb/>
　羆陸氏釋文羆如熊而?又豳風取彼狐狸為公子<lb/>
　裘小雅大東舟人之子熊羆是裘是四獸之皮製之<lb/>
　可為裘也周官太宰九貢有幣貢鄭注幣貢玉馬皮<lb/>
　帛也賈疏曰皮即熊羆狐狸也王制西方曰戎被髮<lb/>
　衣皮孔傳曰貢四獸之皮織金罽也後漢西域傳織<lb/>
<pb n="10a"/>
　成金縷罽是也<lb/>
西傾因桓是來<lb/>
　蔡傳曰西傾山名地志在隴西郡臨洮縣西今洮州<lb/>
　臨潭縣西南<hi>箋</hi>按唐地志洮州臨潭縣西百六十里<lb/>
　有西傾山沙州記洮水出嵹臺山即西郡之異名也<lb/>
　山在今陜西臨洮府西南四百五十里<lb/>
　蔡傳曰桓水名水經曰西傾之南桓水出焉<hi>箋</hi>按沙<lb/>
　州記桓水出嵹臺山南墊江之上源也又一名白水<lb/>
<pb n="10b"/>
　郭璞曰白水源從臨洮之西西傾山經?中<hi>漢金城郡河關</hi>
　<hi>縣西</hi>東流通?平至漢?縣<hi>本葭萌劉先主改曰漢?</hi>入潛是西傾<lb/>
　貢道直與潛通故因桓是來即繼以浮于潛也<lb/>
浮于潛逾于沔入于渭亂于河<lb/>
　蔡傳曰蘇氏曰漢始出為漾東南流為沔至漢中東<lb/>
　行為漢沔酈道元曰自西傾而至葭萌浮于西漢西<lb/>
　漢即潛水也自西漢?流而屆於晉?界<hi>本漢?晉太康中改</hi>
　阻漾支津南?岡北迤邐接漢沔?漢川至于褒水<lb/>
<pb n="11a"/>
　逾褒而屆于衙嶺之南<hi>衙嶺在今郿縣西南三十里</hi>溪灌于斜屆<lb/>
　于武功而北以入于潛<hi>箋</hi>按水經注南?岡穴迤邐<lb/>
　而接漢沿此入漾書所謂浮潛而逾沔矣又按爾雅<lb/>
　疏有水從沔陽流至漢?縣入大穴中通岡山下西<lb/>
　南潛出一名沔水則酈注南?岡穴邢疏通岡山西<lb/>
　南潛出安得在岡北乎蔡傳岡北乃岡穴之?酈注<lb/>
　迤邐而接漢沿此入漾蔡傳迤邐接漢沔當又沿?<lb/>
　漢川?沿為沔矣沔一名沮水出武都沮縣東狼谷<lb/>
<pb n="11b"/>
　南注至沮口與漾水合漾於是兼有沔稱<lb/>
　蔡傳曰漢武帝時人有上書欲通褒斜道及漕事下<lb/>
　張湯問之云褒水通沔斜水通渭皆可以漕從南陽<lb/>
　上沔入褒褒?水至斜間百餘里以車轉從斜下渭<lb/>
　如此則漢中穀可致<hi>箋</hi>按梁州記萬石城泝漢上有<lb/>
　褒谷南口曰褒北口曰斜長四百五十里此言褒?<lb/>
　水至斜間百餘里?褒水出太白山至南鄭入沔斜<lb/>
　水出衙嶺山至郿入渭其水道則褒?水至斜僅間<lb/>
<pb n="12a"/>
　百餘里也倪氏粲曰漢水不與渭通其相隔處祗隔<lb/>
　一大散?<hi>括地志大散?在岐州陳倉縣東五十里</hi>正棧道處其地陳倉<lb/>
　在東南為褒西為河北為鳳與郿從洋入褒鳳出者<lb/>
　為今連雲棧道漢王之南鄭由之<hi>連雲棧道在今漢中府褒城縣舊有</hi>
　<hi>棧閣二千九百八十九間</hi>從郿入從城固洋縣出者為斜谷道武<lb/>
　侯屯渭上由之大散?之水北流為渭南流為漢其<lb/>
　間又有二江白水江入渭黑龍江入漢故梁州貢道<lb/>
　南?漢沔登陸以車轉北而後乃入於渭也<lb/>
<pb n="12b"/>
　蔡傳曰經文當曰逾于渭今曰逾于沔未可曉也<hi>箋</hi>
　按地理志褒水出太白山至南鄭入沔斜水出衙嶺<lb/>
山北至郿入渭渭與河通沔不與渭通若逾渭入沔則無<lb/>
　由亂于河矣蔡傳乃以為當日逾渭何也從渭水漕<lb/>
　糧東南入河乃雍之水道爾<lb/>
　<lb/>
　<lb/>
　禹貢會箋卷八<lb/>
</p>
<p>
</p>
  </div>
</body>
</text>
</TEI>