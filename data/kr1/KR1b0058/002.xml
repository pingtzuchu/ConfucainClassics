<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禹貢?箋卷二</head> <lb/>
    <p>
<pb n="1a"/>
欽定四庫全書<lb/>
　禹貢?箋卷二<lb/>
　　　　　　　　　　翰林院檢討徐文靖撰<lb/>
濟河惟兗州<hi>漢書濟作泲史記兗作沇</hi>
　蔡?曰兗州之域東南據濟西北距河蘇氏曰河濟<lb/>
　之間相去不?兗州之境東南跨濟非止於濟也<hi>箋</hi>
　按正義曰濟河之間相去路近兗州之境跨濟而過<lb/>
　東南越濟水西北至東河也羅平曰九州之界濟河<lb/>
<pb n="1b"/>
　<hi>兗</hi>淮岱<hi>徐/</hi>相去不能千里?河<hi>豫/</hi>千里而贏海岱<hi>青</hi>
　千里而縮?山衡陽<hi>?</hi>二千里而?東海西河<hi>冀</hi>二<lb/>
　千里而近壽春之淮潮陽之海<hi>揚</hi>相去五六千里龍<lb/>
　門之河燉煌之黑<hi>雍</hi>相去且四千里華陽?水<hi>梁</hi>窮<lb/>
　數千里猶未知其所終?河淮濟之間斷長補短不<lb/>
　能淮海一州之半則知所制各有當矣<lb/>
九河既道<lb/>
　蔡?曰九河爾雅一曰徒駭二曰太史三曰馬頰四<lb/>
<pb n="2a"/>
　曰覆?五曰胡蘇六曰簡潔七曰?盤八曰鬲津其<lb/>
　一則河之經流也先儒不知河之經流遂分簡潔為<lb/>
　二既道既順其道也<hi>箋</hi>按爾雅簡潔郭璞曰簡水道<lb/>
　簡易絜水多約絜朱子注孟亦分簡潔為二又?氏<lb/>
　程曰南皮縣明有簡河何嘗合絜為一蔡?乃合簡<lb/>
　絜而一之非也邢昺曰九河所在徒駭最北鬲津最<lb/>
　南?徒駭是河之本道東出分為八枝也然則徒駭<lb/>
　即河之經流蔡?謂徒駭而外?有一經流非<lb/>
<pb n="2b"/>
　?又曰按徒駭河地志云滹沱河寰宇記云在滄州<lb/>
　清池南許商云在成平<hi>箋</hi>按唐地志滄州清池縣有<lb/>
　徒駭河九域志在故滄州廢清池縣西北二十里寰<lb/>
　宇記在清池縣西五十里?云南誤邢昺爾雅疏九<lb/>
　河所在徒駭最北鬲津最南?徒駭是河之本道東<lb/>
　北分為八枝也然則徒駭即河之經流?云徒駭而<lb/>
　外?有所為經流者以簡絜誤合而為一也<lb/>
　?又曰馬頰河元和志云在德州安德平原東南寰<lb/>
<pb n="3a"/>
　宇記云在棣州商河北輿地記云即篤馬河也<hi>箋</hi>按<lb/>
　溝洫志孫禁以為可開通大河今入故篤馬河先儒<lb/>
　以為即馬頰唐地志德州平昌縣有馬頰河金史志<lb/>
　棣州商河縣有馬頰河一統志馬頰河在東光縣界<lb/>
　經堂邑清平二縣界東達樂陵入海又?唐州西有<lb/>
　馬頰河故道<lb/>
　?又曰覆?河通典云在德州安德<hi>箋</hi>按一統志覆<lb/>
　?枯河自慶雲經海豐縣南入海<lb/>
<pb n="3b"/>
　?又曰胡蘇河寰宇記云在滄之饒安無棣臨津三<lb/>
　縣許商云在東光<hi>箋</hi>按許商謂古?九河之名有徒<lb/>
　駭胡蘇鬲津今現在成平東光鬲縣界中郡國志勃<lb/>
　海東光縣有胡蘇亭胡蘇河水經注清河又東至東<lb/>
　光縣西南逕胡蘇亭又東北右?大河故瀆元史云<lb/>
　胡蘇在慶雲西南<hi>廣雲故無棣</hi>
　?又曰簡潔河輿地記云在臨津<hi>箋</hi>按方輿紀要絜<lb/>
　與簡相近輿地記云在臨津孔氏謂在貝州?亭縣<lb/>
<pb n="4a"/>
　誤也金史南皮縣有絜河元志簡潔在南皮城外十<lb/>
　餘步<lb/>
　?又曰鉤盤河寰宇記云在樂陵東南從德州平昌<lb/>
　來<hi>今?平縣</hi>輿地記云在樂陵<hi>箋</hi>按水經注般縣般河?<lb/>
　亦九河之一也漢書稱公孫瓚破?巾於般河即此<lb/>
　瀆也元志獻縣東南八十里有鉤盤河<lb/>
　?曰鬲津河寰宇記云在樂陵東西北流入饒安許<lb/>
　商云在鬲縣輿地記云在無棣<hi>箋</hi>按溝洫志許商以<lb/>
<pb n="4b"/>
　為古?九河之名有徒駭胡蘇鬲津今見在成平東<lb/>
　光鬲界中自鬲以北至徒駭間相去二百餘里今河<lb/>
　雖數移徙不離此域方輿紀要鬲津在鉤盤之北漢<lb/>
　志注平原鬲縣平當以為鬲津通典在獻縣之廢饒<lb/>
　安縣元志在慶雲縣又在樂陵縣西三十里一統志<lb/>
　云至海豐入海<lb/>
　?曰太史河不知所在<hi>箋</hi>按通典曰九河四在景成<lb/>
　二在平原其太史簡絜未詳處所方輿紀要太史河<lb/>
<pb n="5a"/>
　在徒駭之東元志太史河在南皮縣治北<lb/>
　?又曰九河水道變遷難於推考而碣石通頂趾皆<lb/>
　石不應仆?今兗冀之地既無此石而平州正南有<lb/>
　山而名碣石者尚在海中去岸五百餘里卓立可見<lb/>
　則是古河自今以為海處向北斜行始分為九其河<lb/>
　已淪於海明矣漢王?言昔天常連雨東北風海水<lb/>
　溢西南出浸數百里九河之地已為海水所漸酈道<lb/>
　元亦言九河碣石苞淪於海後世儒者知求九河於<lb/>
<pb n="5b"/>
　平地而不知求碣石有無以為之證故前後異?究<lb/>
　無歸宿<hi>箋</hi>按封禪書北至碣石巡自遼西地理志碣<lb/>
　石在驪成西南今永平昌黎縣北相去二十里現有<lb/>
　碣石何得云去岸五百里也自石晉以幽薊十六州<lb/>
　賂契丹?宋數百年足跡未至其地近自滄州望平<lb/>
　州約五百餘里何得以碣石?在海中去平州五百<lb/>
　里也縱使去平州五百餘里又何得有卓立可見者<lb/>
　水經注曰禹貢兗州九河既道矣謂徒駭太史馬頰<lb/>
<pb n="6a"/>
　覆?胡蘇簡潔?盤鬲津也同為逆河?所潤下之<lb/>
　?以通河海及齊桓霸世塞廣田居同為一河故自<lb/>
　堰以北館陶廮陶<hi>唐志趙州寧晉本廮陶丘</hi>貝丘鬲般廣光信都<lb/>
　東光河間樂成城地並存川瀆多亡漢世河?金隄<lb/>
　南北離其害議者欲求九河故?而川之未知其所<lb/>
　夫欲求九河故?則必有故?之處可求豈謂求之<lb/>
　於海乎孫禁謂開通大河令入故篤馬河至海五百<lb/>
　里豈謂至碣石五百里乎至王?言天常連雨東北<lb/>
<pb n="6b"/>
　風海水溢西南浸數百里如春秋所書宋大水?豈<lb/>
　風息雨霽之後宋遂淪為海乎<lb/>
雷夏既澤<lb/>
　蔡?曰澤水之鍾也雷夏地志在濟?郡成陽縣西<lb/>
　北今濮州雷澤縣西北也山海經云澤中有雷神龍<lb/>
　身而人頭鼓其腹則雷然則本夏澤也因其神名之<lb/>
　曰雷夏也<hi>箋</hi>按山海經雷澤有雷神龍身而人頭鼓<lb/>
　其腹在?西漢地志?稽?縣具區在西古文以為<lb/>
<pb n="7a"/>
　震澤郡國志?郡?縣震澤在西劉昭注曰越?書<lb/>
　云湖周三萬六千頃有大雷山小雷山水經注太湖<lb/>
　有大雷小雷三山亦謂之三山湖此雷澤即震澤與<lb/>
　禹貢雷夏無涉蔡?之誤因史遷舜紀舜漁雷澤正<lb/>
　義曰雷澤有雷神鼓其腹則雷改經文在?西字為<lb/>
　則雷字而不知其非禹貢之雷澤也据漢地志曰濟<lb/>
　?定陶詩風曹國也堯作游成陽舜漁雷澤故其民<lb/>
　猶有先王之遺風括地志曰雷夏在濮州雷澤縣郭<lb/>
<pb n="7b"/>
　外西北元和志曰雷澤縣西北至濮州九十里此則<lb/>
　禹貢之雷澤矣近志云雷澤東西二十里南北十五<lb/>
　里李之藻云澤底有巉石深壑冬至前水吸而入如<lb/>
　巨雷鳴故名雷澤意洪水懷襄之世雷澤未陂泛濫<lb/>
　彌廣史稱舜漁於雷澤就時於負夏鄭?曰負夏衛<lb/>
　地孫奭孟子疏曰今之東郡是也意是時雷澤負夏<lb/>
　或皆其澤所瀰漫故總名雷夏未可知也正義曰洪<lb/>
　水之時高原亦水澤不為澤雷夏既澤高地水盡此<lb/>
<pb n="8a"/>
　復為澤也周禮稻人職曰凡稼澤夏以水殄草而芟<lb/>
　夷之澤草所生種之芒種是也<lb/>
灉沮?同<lb/>
　蔡傳曰灉水曾氏曰爾雅水自河出為灉許氏曰河<lb/>
　灉水在宋水經汳水出?溝東至蒙為狙獾灉水即<lb/>
　汳水也<hi>箋</hi>按元和志曰灉水沮水二源俱出雷澤縣<lb/>
　西北平地去縣十四里許氏曰灉水東入泗下流入<lb/>
　沮韓氏謂此乃河之?流在豫州者東?徐州境入<lb/>
<pb n="8b"/>
　泗水經汳水出?溝於浚儀縣北東至梁郡蒙縣為<lb/>
　濉水?水出汳水於梁郡蒙縣北又東至彭城縣北<lb/>
　東入於泗蔡傳狙獾乃沮?二字之?<lb/>
　蔡傳曰晁氏曰爾雅自河出為灉濟出為濋求之於<lb/>
　韻沮有楚音<hi>箋</hi>按僖十九年左?注杜預曰沮水受<lb/>
　汴東經陳留梁譙沛彭城縣入泗水經瓠子河出東<lb/>
　郡濮陽縣北河注曰禹貢灉沮?同許慎曰河灉水<lb/>
　也九域志曰濮州有沮溝即禹貢灉沮?同者京相<lb/>
<pb n="9a"/>
　璠曰今濮陽城西南十五里有沮丘城六國時沮楚<lb/>
　同以為楚丘非也<lb/>
桑土既蠶<lb/>
　蔡?曰蠶性惡濕故水退而後可蠶然九州皆賴其<lb/>
　利而獨於兗言之者兗地宜桑後世之濮上桑間猶<lb/>
　可驗也<hi>箋</hi>按祭義曰古者天子諸侯必有公桑蠶室<lb/>
　大昕之朝桑於公桑風戾以食之鄭氏曰風戾之使<lb/>
　露氣燥乃以食蠶蠶性惡濕是也秦少游蠶書序略<lb/>
<pb n="9b"/>
　曰考之禹貢揚梁冀雍不貢繭物兗篚織文徐篚?<lb/>
　纖縞?篚?纁璣組豫篚纖縞青篚?絲皆繭物也<lb/>
　而桑土既蠶獨言於兗然則九州蠶事兗為最乎夏<lb/>
　小正三月攝桑?曰桑攝而記之急桑也貨殖?齊<lb/>
　魯千?桑與千?侯等詩邶鄘衛譜東及兗州桑土<lb/>
　之野正義曰今濮水之上地有桑間者是有桑土明<lb/>
　矣<lb/>
是降丘宅土<hi>史記作下一居土</hi>
<pb n="10a"/>
　蔡?曰兗地多在卑下水害尤甚民皆依丘陵以居<lb/>
　至是始得下居平地也<hi>箋</hi>按鄭氏曰此州寡於山而<lb/>
　夾川兩大流之間遭洪水其民尤困水害既除於是<lb/>
　下丘居土以其免於厄尤喜故記之周官大司徒以<lb/>
　土宜之法辨十有二土之名物以相民宅而知其利<lb/>
　害注曰相視其地以奠民居使知趨利避害各得其<lb/>
　所也當日禹作司空掌邦土居四民時地利正其事<lb/>
　也是降丘宅土非止為下居平地故於蠶桑既興後<lb/>
<pb n="10b"/>
　記之<lb/>
厥土黑墳<lb/>
　蔡?曰土?墳起也<hi>箋</hi>按孔?曰色黑而墳起陸氏<lb/>
　釋文曰馬云有肥澤也周禮草人職墳壤用麋援神<lb/>
　契曰黑墳宜種麥?卦?坤於地為黑兗土乃黑而<lb/>
　墳也<lb/>
厥草惟繇厥木惟條<lb/>
　蔡?曰林氏曰兗徐揚三州最居東南下流其地卑<lb/>
<pb n="11a"/>
　濕沮洳洪水為患草木不得其生至是或繇或條或<lb/>
　夭或喬而或漸包故於三州特言之<hi>箋</hi>按論衡曰地<lb/>
　性生草山性生木故草木於山為宜兗州寡於山而<lb/>
　夾以河濟之間水盛而草木不生今既長茂故特書<lb/>
　之孔?曰繇茂條長馬云繇抽也坤文言曰天地變<lb/>
　化草木蕃其謂是乎<lb/>
厥田惟中下厥賦貞<lb/>
　蔡?曰貞正也兗賦最薄言君天下者以薄賦為正<lb/>
<pb n="11b"/>
　也<hi>箋</hi>按隋書食志云采制九等而康歌興九州以土<lb/>
　色定田皆有定賦惟冀豫梁揚錯出冀豫?青徐雍<lb/>
　兗揚梁為次然雍兗皆六六而無九今兗田第六賦<lb/>
　亦第六無復下上之?故曰貞鄭氏曰貞正也其賦<lb/>
　中上則是田正與賦相當故以為貞也周書無逸所<lb/>
　謂惟正之供蔡?云以薄賦為正其餘八州之賦將<lb/>
　遂不得為正乎<lb/>
作十有三載乃同<lb/>
<pb n="12a"/>
　蔡?曰兗當河下流之衝今水患雖平而卑濕沮洳<lb/>
　未必盡去土曠人稀生理鮮少必治作十有三載然<lb/>
　後賦法同於他州<hi>箋</hi>按鄭氏曰治此州正作不休十<lb/>
　三年乃有賦與八州同言功難也夫以為治此州者<lb/>
　正作不休則貞作連讀可乎且十三年中八州有賦<lb/>
　而兗獨無其果然乎意以作當為耕作如冀州大陸<lb/>
　既作之??兗田第六賦亦第六必耕作十有三載<lb/>
　貞問其田之收穫賦之正供無復有上下豐歉之異<lb/>
<pb n="12b"/>
　故曰貞也若以為同於他州則兗賦第六他州亦第<lb/>
　六乎然必十有三載者周禮天府職云季冬陳玉以<lb/>
　貞來?之媺惡鄭氏曰問事之正曰貞問?之媺惡<lb/>
　謂問於龜太卜職太貞之屬史記太?在子旱明?<lb/>
　美至卯穰明?衰惡至午旱明?美至酉穰明?衰<lb/>
　惡故必十三載乃可以同周職方曰兗州其榖宜四<lb/>
　種<lb/>
厥貢漆絲<lb/>
<pb n="13a"/>
　蔡?曰兗地宜漆宜桑故貢漆絲也<hi>箋</hi>按?遂良曰<lb/>
　舜造漆器禹雕其俎是漆為當時器用之所需也貨<lb/>
　殖?山東多魚鹽漆絲故兗貢之考工記?人湅絲<lb/>
　以?水漚其絲鄭氏曰涗水謂以灰所泲水也楚人<lb/>
　曰漚齊人曰?<lb/>
厥篚織文<hi>漢書篚作棐</hi>
　蔡?曰篚竹器筐屬也古者幣帛之屬則盛之以筐<lb/>
　篚而貢焉織文者織而有文錦綺之屬也<hi>箋</hi>按三禮<lb/>
<pb n="13b"/>
　圖曰篚以竹為之長三尺廣一尺深三寸足高三寸<lb/>
　上有?孔?曰地宜漆林又宜桑蠶織文錦綺之屬<lb/>
　盛之筐篚而貢焉据禮記深衣士不衣織鄭注曰織<lb/>
　染絲織之士衣染繒也是織文乃染絲織之而有文<lb/>
　非必為錦綺也詩六月織文鳥章又周禮玉府掌王<lb/>
　之獻文織良貨賄之屬注曰文織謂織之有文出於<lb/>
　織成者其非為錦綺可知<lb/>
浮於濟漯達于河<hi>史記漢書濟作泲</hi>
<pb n="14a"/>
　蔡?曰舟行水曰浮漯者河之枝流也兗之貢賦浮<lb/>
　濟浮漯以達於河也<hi>箋</hi>按水經曰濟水又東北過甲<lb/>
　下邑入於河酈注曰山海經濟水入鉅野注渤海入<lb/>
　濟琅槐東北者也又東北河水枝津注之水經以為<lb/>
　入河非也斯乃河水注濟非濟入河杜佑曰濟水因<lb/>
　王莽末渠涸不復截河過今東平濟南淄川北海界<lb/>
　中有水流入海謂之清河實菏澤汶水合流亦曰濟<lb/>
　河?因舊名非濟水也郭景純曰濟自滎陽至樂安<lb/>
<pb n="14b"/>
　博昌入海今河竭濟水仍流不?然河水於濟漯之<lb/>
　北?流注海今所輟流者惟漯水耳郭或以為濟注<lb/>
　之事實非也孔?曰順流曰浮因水入水曰達<lb/>
　蔡?曰地志漯水出東郡東武陽至千?入海程氏<lb/>
　以為此乃漢河與漯殊異然亦不能明言漯河所在<lb/>
　未詳其地也<hi>箋</hi>按水經注曰桑欽地理志漯水出?<lb/>
　唐余按穆天子?丁?天子自五鹿東征釣於漯水<lb/>
　以祭淑人己巳天子東征食馬於漯水之上尋其沿<lb/>
<pb n="15a"/>
　?逕趣不得近出高唐也据穆?郭注漯水今濟?<lb/>
　漯?縣是漯?在濟水之?也水經漯水逕高唐縣<lb/>
　故城東又東北逕漯?故城北故兗州貢賦浮濟浮<lb/>
　漯以入河也金史志博州博平縣有漯河今在章丘<lb/>
　縣東北七里源出縣之長白山西北流入小清河唐<lb/>
　志濟南章丘縣有長白山是也薛氏謂古漯自東昌<lb/>
　府朝城縣受河而東入海故浮漯可以達河西漢末<lb/>
　河并行漯川其後河徙而漯亦不復存矣章丘縣志<lb/>
<pb n="15b"/>
　縣東北七里有漯水出長山縣之長白山西北流入<lb/>
　小清河非古漯也<lb/>
　<lb/>
　<lb/>
　<lb/>
　<lb/>
　<lb/>
　禹貢?箋卷二<lb/>
</p>
<p>
</p>
  </div>
</body>
</text>
</TEI>