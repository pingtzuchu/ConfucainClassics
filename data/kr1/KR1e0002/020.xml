<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
春秋經傳集解昭元第二十<hi>昭公名禂襄公子母齊歸在位二十五年遜于齊在外八年凡三十二年薨于乾侯謚法威儀恭明曰昭</hi>
　　　　　　　　　　杜氏　盡三年<lb/>
經元年春王正月公即位<hi>無傳</hi>○叔孫豹?晉趙武楚公子圍齊<lb/>
國弱宋向戌衛齊惡陳公子招蔡公孫歸生鄭罕虎許人曹人<lb/>
于虢<hi>相實陳侯母弟不稱弟者義與莊二十五年公子友同今讀舊書財楚當先晉而先書趙武者亦取宋盟貴武之信故尚之也衛在陳蔡上先至於會招常?切虢瓜百切先悉薦切</hi>?三月取鄆<hi>不稱將帥將卑師少書取言易也鄆音運將子匠切帥所類切易以?切</hi>?夏秦伯之弟鍼出奔晉<hi>稱弟罪秦伯鍼其廉切</hi>○<lb/>
六月丁巳邾子華卒<hi>無傳三同盟</hi>○晉荀?帥師敗狄于大鹵<hi>大鹵大原晉陽縣大如字徐音泰鹵音魯榖梁傳云中國曰大原夷狄曰大鹵</hi>?秋莒去疾自齊入于莒<hi>國逆而立之曰入去起?切</hi>?莒展輿出奔?<hi>?君賊未?諸侯故不稱爵莒展輿出奔?一本作莒展出奔?</hi>?叔弓帥師疆鄆田<hi>春取鄆今正其封疆疆居良切注同</hi>○葬邾悼公<hi>無傳</hi>?冬<lb/>
十有一月己酉楚子麇卒<hi>楚以瘧疾赴故不書?麇九倫切瘧音虐?申志切或作殺音同</hi>?<lb/>
<pb n="1b"/>
楚公子比出奔晉<hi>書名罪之</hi>
傳元年春楚公子圍聘于鄭且娶於公孫?氏伍舉?介<hi>伍舉椒舉介副也娶七住切介音界</hi>將入館<hi>就客/?</hi>鄭人惡之<hi>知楚懷詐惡烏路切</hi>使行人子羽與<lb/>
之言乃館於外<hi>?城外</hi>?聘將以?逆<hi>以兵入逆婦</hi>子?患之使子羽<lb/>
辭曰以敝邑褊小不足以容從者請墠聽命<hi>欲於城外除地?墠行昏禮褊必淺切從才用切墠音善</hi>令尹命大宰伯州?對曰君辱貺寡大夫圍謂圍將<lb/>
使豐氏撫有而室<hi>豊氏公孫?貺音況</hi>圍布几筵告於莊共之廟而來<hi>莊王圍之祖共王圍之父几本亦作机筵音延共音恭</hi>若野賜之是委君貺於草莽也是寡<lb/>
大夫不得列於諸卿也<hi>言不得從卿禮?莫蕩切</hi>不寧唯是又使圍?其先<lb/>
君<hi>蒙欺也告先君而來不得成禮於女氏之廟故以?欺先君</hi>將不得?寡君老<hi>大臣稱老懼辱命而黜退</hi>其蔑以復矣唯大夫圖之子羽曰小國無罪恃實其罪<hi>恃大國而無備則是罪</hi>將恃大國之安靖已而無乃包藏禍心以圖之小國失<lb/>
恃而懲諸侯使莫不憾者距違君命而有所壅塞不行是懼<hi>言已<pb n="2a"/>失所恃則諸侯懲恨以距君命壅塞不行所懼唯此懲直升切憾?暗切壅本又作雍於勇切</hi>不然敝邑館人<lb/>
之屬也<hi>館人守?人也</hi>其敢愛豐氏之祧<hi>祧?祖廟祧他彫切</hi>伍舉知其有備也<lb/>
請垂櫜而入<hi>垂櫜示無弓櫜古刀切</hi>許之正月乙未入逆而出遂?於虢<lb/>
<hi>虢鄭地</hi>?宋之盟也<hi>宋盟在襄二十七年</hi>祁午謂趙文子曰宋之盟楚人得<lb/>
志於晉<hi>得志謂先?午祁奚子?所洽切</hi>今今尹之不信諸侯之所聞也子弗<lb/>
戒懼又如宋<hi>恐楚復得志復扶又切下雖復同</hi>子木之信稱於諸侯猶詐晉而<lb/>
駕焉<hi>駕猶陵也詐謂衷甲駕如字又音加下同衷音忠</hi>況不信之尤者乎<hi>尤甚也</hi>楚重得<lb/>
志於晉晉之恥也子相晉國以?盟主於今七年矣<hi>襄二十五年始?政以春言故云七年重直用切相息亮</hi>再合諸侯<hi>襄二十五年?夷儀二十六年?澶淵</hi>三合大夫<lb/>
<hi>襄二十七年?于宋三十年?澶淵及今?虢也</hi>服齊狄寧東夏<hi>襄二十八年齊侯白狄朝晉夏?雅切</hi>
平秦亂<hi>襄二十六年秦晉?成</hi>城淳于<hi>襄二十九年城?之淳于?遷都淳音純</hi>師徒不頓國<lb/>
家不罷民無謗讟<hi>讟誹也罷音皮讟音獨誹芳畏切</hi>諸侯無怨天無大災子之<lb/>
力也有令名矣而終之以恥午也是懼吾子其不可以不戒文<lb/>
<pb n="2b"/>
子曰武受賜矣<hi>受午言</hi>然宋之盟子木有禍人之心武有仁人之<lb/>
心是楚所以駕於晉也今武猶是心也楚又行僣<hi>僣不信僣子念切</hi>非<lb/>
所害也武將信以?本循而行之譬如農夫是穮是?<hi>穮耘也壅苗??穮彼驕切?古本切耘音云除草也</hi>雖有饑饉必有豐年<hi>言耕鉏不以水旱息必獲豐年之收饉其靳切鉏仕居切收手又切又如字</hi>且吾聞之能信不?人下吾未能也<hi>自恐未能信也</hi>
詩曰不僭不賊鮮不?則信也<hi>詩大雅僭不信賊害人也鮮息淺切</hi>能?人則者<lb/>
不?人下矣吾不能是難楚不?患楚令尹圍請用牲讀舊書<lb/>
加于牲上而巳<hi>舊書宋之盟書楚恐晉先?故欲從舊書加于姓上不?血經所以不書盟難乃旦切下注同</hi>
晉人許之三月甲辰盟楚公子圍設服離衛<hi>設君服二人執戈陳於前以自衛離陳也</hi>叔孫穆子曰楚公子美矣君哉<hi>美服似君</hi>鄭子皮曰二執戈者前<lb/>
矣<hi>禮國君行有二執戈者在前</hi>蔡子家曰蒲?有前不亦可乎<hi>公子圍在?將緝蒲?王殿屋屏蔽以自殊異言?造王?而居之雖服君服無所怪也緝七入切</hi>楚伯州?曰此行也辭而<lb/>
假之寡君<hi>聞諸大夫譏之故言假以飾令尹過</hi>鄭行人揮曰假不反矣<hi>言將遂?君</hi>伯<lb/>
<pb n="3a"/>
州?曰子姑憂子?之欲背誕也<hi>襄三十年鄭子?殺伯有背命放誕將?國難言子且自憂此無?憂令尹不反戈皆音佩誕音但</hi>子羽曰當璧猶在假而不反子其無憂乎<lb/>
<hi>子羽行人揮當璧謂棄疾事在昭十三年言棄疾有當璧之命圍雖取國猶將有難不無憂也</hi>齊國子曰吾代<lb/>
二子愍矣<hi>國子國弱也二子謂王子圍及伯州?圍此冬便?位不能自終州?亦??圍所殺故言可愍篡?患切</hi>陳公子招曰不憂何成二子樂矣<hi>言以憂生事事成而樂樂音洛下樂憂而樂並同</hi>
衛齊子曰苟或知之雖憂何害<hi>齊子齊惡言先知?備雖有憂難無所損害</hi>宋合左<lb/>
師曰大國令小國共吾知共而巳<hi>共承大國命不能知其禍福共音恭下及注同</hi>晉樂<lb/>
王鮒曰小旻之卒章善矣吾從之<hi>小旻詩小雅其卒章義取非唯暴虎馮河之可畏也不敬小人亦危殆王鮒從斯義故不敢譏議公子圍鮒音附旻亡巾切馮皮冰切</hi>退?子羽謂子皮曰叔<lb/>
孫絞而婉<hi>絞切也譏其似君反謂之美故曰婉絞古卯切婉紆阮切</hi>宋左師簡而禮<hi>無所臧否故曰?共事大國故曰禮否悲矣切舊方九切</hi>樂王鮒字而敬<hi>字愛也不犯凶人所以自愛敬</hi>子與子家<lb/>
持之<hi>子子反子家蔡公孫歸生持之言無所取與持如字本或作持誤</hi>皆保世之主也齊衛陳<lb/>
大夫其不免乎國子代人憂子招樂憂齊子雖憂弗害夫弗及<lb/>
<pb n="3b"/>
而憂與可憂而樂與憂而弗害皆取憂之道也憂必及之大誓<lb/>
曰民之所欲天必從之<hi>逸書</hi>三大夫兆憂憂能無至乎<hi>開憂兆也</hi>言以<lb/>
知物其是之謂矣<hi>物類也察言以知禍福之類八年陳招殺大子國弱齊惡當身各無患當丁浪切</hi>?<lb/>
季武子伐莒取鄆<hi>兵未加莒而鄆服故書取而不言伐</hi>莒人告於?楚告於晉曰<lb/>
?盟未退<hi>?弭兵之盟</hi>而魯伐莒瀆齊盟<hi>瀆慢也瀆/徒木切</hi>請戮其使<hi>時叔孫豹在?欲戮之使所吏切下注其使出使下召使同</hi>樂桓子相趙文子<hi>桓子樂王鮒相佐也相息亮切</hi>欲<lb/>
求貨於叔孫而?之請使請帶焉<hi>難指求貨故以帶?辭?于?切及下注?諸同</hi>弗<lb/>
與梁其?曰貨以藩身子何愛焉<hi>?叔孫家臣?古定切藩方元切</hi>叔孫曰諸<lb/>
侯之會衛社稷也我以貨免魯必受師<hi>言不戮其使必伐其國</hi>是禍之也<lb/>
何衛之?人之有牆以蔽惡也<hi>喻已?國衛如牆?人蔽</hi>牆之隙壞誰之咎<lb/>
也<hi>咎在牆隙去逆切咎其九切</hi>衛而惡之吾又甚焉<hi>罪甚牆</hi>雖怨季孫魯國何<lb/>
罪<hi>怨季孫之伐莒</hi>叔出季處有自來矣吾又誰怨<hi>季孫守國叔孫出使所從來?今過此戮無所怨也</hi>然鮒也賄弗與不巳召使者裂裳帛而與之曰帶其?矣<lb/>
<pb n="4a"/>
<hi>言帶?盡故裂裳示不相近賄呼罪切</hi>趙孟聞之曰臨患不忘國忠也<hi>謂言魯國何罪</hi>思<lb/>
難不越官信也<hi>謂言叔出季處難乃旦切下同</hi>圖國忘死貞也<hi>謂不以貨免</hi>謀主三<lb/>
者義也<hi>三者忠信貞</hi>有是四者又可戮乎<hi>井義而四</hi>乃請諸楚曰魯雖有<lb/>
罪其執事不辟難<hi>執事謂叔孫</hi>畏威而敬命矣<hi>謂不敢辟戮</hi>子若免之以<lb/>
勸左右可也若子之?吏處不辟?<hi>?勞事活音烏</hi>出不逃難<hi>不苟免</hi>其<lb/>
何患之有患之所生?而不治難而不守所由來也能是二者<lb/>
又何患焉不靖其能其誰從之<hi>安靖賢能則?附從</hi>魯叔孫豹可謂能矣<lb/>
請免之以靖能者子?而赦有罪<hi>不伐魯</hi>又賞其賢<hi>赦叔孫</hi>諸侯其<lb/>
誰不欣焉望楚而歸之視?如邇疆場之邑一彼一此何常之<lb/>
有<hi>言今衰?疆場無定主疆居良切下同埸音亦</hi>王伯之令也<hi>言三王五伯有令德時</hi>引其封疆<lb/>
<hi>引正也正封界</hi>而樹之官<hi>樹立也立/官以守國</hi>舉之表旗<hi>旌旗以表貴賤旗音其</hi>而著之制<lb/>
令<hi>?諸侯作制度法令使不得相侵犯</hi>過則有刑猶不可壹於是乎虞有三苗<hi>三苗饕餮放三危者饕吐刀切餮吐結切</hi>夏有觀扈<hi>觀國今頓丘衛縣扈在始乎鄠縣書序曰?與有扈戰于甘之野夏<pb n="4b"/>?雅切觀音館舊音官扈音?鄠音?</hi>商有姺邳<hi>二國商諸侯邳今下邳縣姺西典切又西禮切邳皮悲切</hi>周<lb/>
有徐奄<hi>二國皆贏姓書序曰成王伐淮夷遂踐奄徐即淮夷贏音盈</hi>自無令王諸侯逐進<hi>逐猶競也</hi>狎主齊盟其又可壹乎<hi>彊弱無常故更主<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>狎?甲切更音庚</hi>恤大?小足以<lb/>
?盟主<hi>大謂篡?滅亡之禍</hi>又焉用之<hi>焉用治小事焉於?切</hi>封疆之削何國蔑有<lb/>
主齊盟者誰能辯焉<hi>辯治也</hi>?濮有釁楚之執事豈其顧盟<hi>?在東濮在南今建寧郡南有濮夷釁過也濮音卜釁許靳切</hi>莒之疆事楚勿與知諸侯無煩不亦<lb/>
可乎莒魯爭鄆?日?矣苟無大害於其社稷無可亢也<hi>亢禦與音預亢苦浪切徐又音剛禦魚?切</hi>去煩宥善莫不競勸子其圖之固請諸楚楚<lb/>
人許之乃免叔孫<hi>去起?切</hi>○令尹享趙孟賦大明之首章<hi>大明詩大雅首章言文王明明照於下故能赫赫盛於上令尹意在首章故稱首章以自光大</hi>趙孟賦小宛之二章<hi>小宛詩小雅二章取其各敬爾儀天命不又言天命一去不可復還以戒今尹宛紆阮切復扶又切</hi>事畢趙孟謂叔<lb/>
向曰令尹自以?王矣何如<hi>問將能成否</hi>對曰王弱令尹彊其可哉<lb/>
<hi>言可成</hi>雖可不終趙孟曰何故對曰彊以克弱而安之彊不義也<lb/>
<pb n="5a"/>
<hi>安於勝君是彊而不義</hi>不義而彊其斃必速詩曰赫赫宗周?姒滅之彊<lb/>
不義也<hi>詩小雅?姒周幽王后幽王惑焉而行不義遂至滅亡言雖赫赫盛彊不義足以滅之姒音似滅如字詩作?音呼?切</hi>令尹?王必求諸侯晉少懦矣<hi>懦弱也懦乃亂切</hi>諸侯將往若獲<lb/>
諸侯其虐滋甚<hi>滋益也</hi>民弗堪也將何以終夫以彊取<hi>取不以道</hi>不義<lb/>
而克必以?道<hi>以不義?道</hi>道以淫虐弗可?巳矣<hi>?十三年楚?靈王傳</hi>○<lb/>
夏四月趙孟叔孫豹曹大夫入于鄭<hi>?罷過鄭過古禾切</hi>鄭伯兼享之子<lb/>
皮戒趙孟<hi>戒享期</hi>禮終趙孟賦瓠葉<hi>受所戒禮畢而賦詩瓠葉詩小雅義取古人不以微薄廢禮雖瓠葉?首?與?客享之瓠?故切享許丈切又普庚切</hi>子皮遂戒穆叔且告之<hi>告以趙孟賦瓠葉</hi>穆叔曰趙孟欲一獻<hi>瓠葉詩義取薄物而以獻酬知欲一獻</hi>子其從之子皮曰<lb/>
敢乎<hi>言不敢</hi>穆叔曰夫人之所欲也又何不敢<hi>夫人趙孟夫音扶</hi>及享具<lb/>
五獻之籩豆於幕下<hi>朝聘之制大國之卿五獻幕武博切</hi>趙孟辭<hi>趙孟自以今非聘鄭故辭五獻</hi>
私於子?<hi>私語</hi>曰武請於?宰矣<hi>?宰子皮請謂賦瓠葉</hi>乃用一獻趙孟?<lb/>
客禮終乃宴<hi>卿?公侯享宴皆折?不體薦折徐之設切</hi>穆叔賦鵲巢<hi>鵲巢詩召南言鵲有巢而<pb n="5b"/>鳩居之喻晉君有國趙孟治之</hi>趙孟曰武不堪也又賦采蘩<hi>亦詩召南義取蘩菜薄物可以薦公侯享其信不求其厚蘩音煩</hi>曰小國?蘩大國省穡而用之其何實非命<hi>穆叔言小國微薄猶蘩菜大國能省愛用之而不棄則何敢不從命穡愛也省所景切徐所幸切</hi>子皮賦野有死<lb/>
?之卒章<hi>野有死?詩召南卒章曰舒而脫脫兮無感我<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>兮無/使尨也吠脫脫安徐帨佩巾義取君子徐以禮來無使我失節而使狗驚吠喻趙孟以義撫諸侯無以非禮相加陵?亦作?九倫切脫吐外切帨始銳切尨武江切吠扶慶切</hi>
趙孟賦常棣<hi>常棣詩小雅取其凡今之人莫如兄弟言欲親兄弟之國棣直計切</hi>且曰吾兄弟<lb/>
比以安尨也可使無吠<hi>受子皮之詩比毗志切下注德比同</hi>穆叔子皮及曹大夫<lb/>
興拜<hi>三大夫皆兄弟國興起也</hi>舉兕爵曰小國?子知免於戾矣<hi>兕爵所以罰不敬言小國蒙趙孟德比以安自知免此罰戮兕徐履切戾力計切下同</hi>飲酒樂趙孟出曰吾不復此<lb/>
矣<hi>不復見此樂樂音洛復扶又切下復年同</hi>○天王使劉定公勞趙孟於潁館於雒<lb/>
汭<hi>王周景王定公劉夏潁水出陽城縣雒汭在河南鞏縣南水曲流?汭勞力報切下以勞同潁營井切汭如銳切夏?雅切</hi>劉子曰美哉禹功<hi>見河雒而思禹功</hi>明德?矣微禹吾其魚乎吾與<lb/>
子弁冕端委以治民臨諸侯禹之力也<hi>弁冕冠也端委禮衣言今得共服冠冕有國家<pb n="6a"/>者皆由禹之力弁冕端委本亦作弁端委</hi>子盍亦?績禹功而大庇民乎<hi>勸趙孟使纂禹功盍?臘切?績禹功本或作?績功庇必利切</hi>對曰老夫罪戾是懼焉能恤?吾儕偷<lb/>
食朝不謀夕何其長也<hi>言欲苟免目前不能念長?焉於?切</hi>劉子歸以語王曰<lb/>
諺所謂老將至而耄及之者<hi>八十曰耄耄亂也</hi>其趙孟之謂乎?晉正<lb/>
卿以主諸侯而儕於?人朝不謀夕<hi>言其自比於賤人而無恤民之心</hi>棄神人矣<lb/>
<hi>民?神主不恤民故神人皆去</hi>神怒民叛何以能?趙孟不復年矣<hi>言將死不復見明年</hi>
神怒不歆其祀民叛不即其事祀事不從又何以年<hi>?此冬趙孟卒起本</hi>?<lb/>
叔孫歸<hi>虢?歸</hi>曾夭御季孫以勞之旦及日中不出<hi>恨季孫伐者使己幾被戮夭於兆切幾音祈</hi>曾夭請曾阜<hi>曾阜叔孫家臣</hi>曰且及日中吾知罪矣魯以相<lb/>
忍?國也忍其外不忍其?焉用之<hi>欲受楚戮是忍其外日中不出是不忍其?</hi>阜<lb/>
曰數月於外<hi>言叔孫勞役在外數月數所主切</hi>一旦於是庸何傷賈而欲贏而<lb/>
惡?乎<hi>言譬如商賈求贏利者不得惡誼?之聲賈音古贏音盈注同惡烏路切下同?許驕切徐五?切諠或作讙呼端切</hi>阜謂叔孫曰可以出矣叔孫指楹曰雖惡是其可去乎乃<lb/>
<pb n="6b"/>
出見之<hi>楹柱也以諭魯有季孫猶屋有柱楹音盈去起?切</hi>○鄭徐吾犯之妹美<hi>犯鄭大夫</hi>公<lb/>
孫楚聘之矣<hi>楚子南穆公孫</hi>公孫?又使強委禽焉<hi>禽鴈也納采用鴈?其丈切</hi>犯<lb/>
懼告子?子?曰是國無政非子之患也唯所欲與犯請於二<lb/>
子請使女擇焉皆許之子?盛飾入布幣而出<hi>布陳贄幣子?公孫?贄音至</hi>
子南戎服入左右射超?而出女自房觀之曰子?信美矣抑<lb/>
子南夫也<hi>言丈夫?繩證切</hi>夫夫婦婦所謂順也適子南氏子?怒?<lb/>
而櫜甲以見子南欲殺之而取其妻子南知之執戈逐之及衝<lb/>
擊之以戈<hi>衝郊道櫜古刀切本或作衷丁隆切衝尺容切</hi>子?傷而歸告大夫曰我好<lb/>
見之不知其有異志也故傷大夫皆謀之子?曰直鈞幼賤有<lb/>
罪罪在楚也<hi>先聘子南直也子南用戈子?直也子?力未能討故約其事歸罪於楚好如字又呼報切直鈞?句</hi>
乃執子南而數之曰國之大節有五女皆奸之<hi>奸犯也女音汝下同奸音千</hi>
畏君之威聽其政尊其貴事其長養其親五者所以?國也今<lb/>
君在國女用兵焉不畏威也奸國之紀不聽政也<hi>奸國之紀謂傷人長丁丈<pb n="7a"/>切養如字</hi>子?上大夫女嬖大夫而弗下之不尊貴也幼而不忌不<lb/>
事長也<hi>忌畏也嬖必計切下?嫁切</hi>兵其從兄不養親也君曰余不女忍殺<lb/>
宥女以?勉速行乎無重而罪五月庚辰鄭放游楚於?將行<lb/>
子南子?咨於大叔<hi>大叔游楚之兄子從如字又才用切重直用切又直勇切</hi>大叔曰吉不<lb/>
能亢身焉能亢宗<hi>亢蔽也亢苦浪切</hi>彼國政也非私難也子圖鄭國利<lb/>
則行之又何疑焉周公殺管叔而蔡蔡叔<hi>蔡放也難乃旦切而蔡蔡叔上蔡字音素葛切說文作<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>音同字從殺下米云/?<graphic n="KR1281" url="https://raw.githubusercontent.com/kanripo/KR-Gaiji/master/images/KR1281.png" mimeType="image/png"/>散之也?杜義下蔡叔如字</hi>夫豈不愛王室故也吉若<lb/>
獲戾子將行之何有於諸游<hi>?二年鄭殺公孫?傳夫音扶</hi>○秦后子有寵於<lb/>
桓如二君於景<hi>后子秦桓公子景公母弟鍼也其權寵如兩君</hi>其母曰弗去懼選<hi>選數也恐景公數其罪而加戮選息轉切徐素短切下同數所主切下數?同</hi>癸卯鍼適晉其車千?書曰<lb/>
秦伯之弟鍼出奔晉罪秦伯也<hi>罪失??繩證切</hi>后子享晉侯<hi>?晉侯設享禮?于?切</hi>造舟于河<hi>造舟?梁通秦晉之道造七報切李巡注爾雅云比其舡而度也郭云併舟?橋</hi>十里<lb/>
?車<hi>一?八??八反之備</hi>自雍及絳<hi>雍絳相去千里用車/八百?雍於用切</hi>歸取酬幣<hi>備尢<pb n="7b"/>獻之儀始禮自齎其一故續送其八酬酒幣齎子兮切本又作?同</hi>終事八反<hi>每十里以八?車各以次載幣相授而還不徑至故言八反千里用車八百?其二百?以自隨故言千?傳言秦鍼之出極奢富以成禮欲盡敬於所赴還音環徑古定切</hi>司馬侯問焉曰子之車盡於此而巳乎對曰此之謂多矣<lb/>
若能少此吾何以得見<hi>言已坐車多故出奔見賢遍切坐才?切</hi>女叔齊以告公<hi>叔齊司馬侯女音汝</hi>且曰秦公子必歸臣聞君子能知其過必有令圖令圖<lb/>
天所?也后子見趙孟趙孟曰吾子其曷歸<hi>問何時當歸</hi>對曰鍼懼<lb/>
選於寡君是以在此將待嗣君趙孟曰秦君何如對曰無道趙<lb/>
孟曰亡乎對曰何?一?無道國未艾也<hi>艾?也艾魚廢切</hi>國於天地<lb/>
有與立焉<hi>言欲輔助之者多</hi>不數?淫弗能斃也趙孟曰天乎對曰有<lb/>
焉趙孟曰其幾何對曰鍼聞之國無道而年榖和熟天?之也<lb/>
<hi>?佐助也幾居豈切</hi>鮮不五稔<hi>鮮少也少尚當歷五年多則不啻稔而甚切帝始?切</hi>趙孟視?曰<lb/>
朝夕不相及誰能待五<hi>?日景也趙孟意衰以日景自喻故言朝夕不相及誰能待五?於金切?亦作?朝夕如字景如字又於領切</hi>后子出而告人曰趙孟將死矣主民翫?而<lb/>
<pb n="8a"/>
愒日<hi>翫愒皆貪也翫五喚切說文云習厭也字又作忨愒苦蓋切</hi>其與幾何<hi>言不能久與如字又音預</hi>?<lb/>
鄭?游楚亂故<hi>游楚子南?于?切</hi>六月丁巳鄭伯及其大夫盟于公孫<lb/>
?氏罕虎公孫僑公孫?印?游吉駟帶私盟于閨門之外實<lb/>
薰隧<hi>閨門鄭城門薰隧門外道名實之者?明年子?數子?罪稱?隧盟起本閨音圭薰許云切隧音遂數色主切又色具切</hi>公孫?強與於盟使大史書其名旦曰七子<hi>自欲同於大卿故曰七子強其丈切與音預</hi>子?弗討<hi>子?強討之恐亂國</hi>?晉中行穆子敗無終及?狄<lb/>
于大原<hi>即大鹵也無終山戎大音泰</hi>崇卒也<hi>崇聚也辛子忽切</hi>將戰魏舒曰彼徒我<lb/>
車所遇又阨<hi>地險不便車阨本又作隘於懈切便婢面切</hi>以什共車必克<hi>更增十人以當一車之用什音十共音恭</hi>困諸阨又克<hi>車?困於阨道今去車/故?必克去起?切</hi>請皆卒<hi>去車??辛</hi>
自我始乃毀車以?行<hi>魏舒先自毀其屬車??陳行?郎切陳直覲切下五陳未陳同</hi>五?<lb/>
?三伍<hi>?車者車三人五?十五人今改去車更以五人?伍分?三伍?繩證切</hi>荀?之嬖人不<lb/>
肯即卒斬以徇<hi>魏舒?斬之荀?不恨所以能立功徇辭俊切</hi>?五陳以相離兩於前<lb/>
伍於後專?右角參?左角偏?前拒<hi>皆臨時處置之名拒九甫切</hi>以誘之<lb/>
<pb n="8b"/>
翟人笑之<hi>笑其失常</hi>未陳而薄之大敗之<hi>傳言荀?能用善謀</hi>?莒展與立而<lb/>
奪?公子秩公子召去疾于齊秋齊公子鉏納去疾<hi>齊雖納去疾莒人先召之故從國逆例書入去疾奔齊在襄三十一年</hi>展輿奔?<hi>?外孫</hi>?叔弓帥師疆鄆田<lb/>
因莒亂也<hi>此春取鄆今正其疆界疆居良切</hi>於是莒務婁瞀胡及公子滅明以<lb/>
大厖與常儀靡奔齊<hi>三子展與黨大厖常儀靡莒二邑務婁並如字務又音謀一音無瞀徐音茂一音謀厖武江切</hi>君子曰莒展之不立棄人也夫<hi>奪?公子秩是棄人夫音扶</hi>人可棄乎<lb/>
詩曰無競維人善矣<hi>詩周頌言惟得人則國家彊</hi>?晉侯有疾鄭伯使公孫<lb/>
僑如晉聘且問疾叔向問焉曰寡君之疾病卜人曰實沈臺駘<lb/>
?崇史莫之知敢問此何神也子?曰昔?辛氏有二子伯曰<lb/>
閼伯季曰實沈<hi>?辛帝嚳駘他才切崇息遂切閼於葛切嚳苦毒切</hi>居于曠林不相能也<lb/>
<hi>曠林地闕能如字又奴代切</hi>日?干戈以相征討<hi>?用/也</hi>后帝不臧<hi>后帝堯也臧善也</hi>
遷閼伯于商丘主辰<hi>商丘宋地王祀辰星辰大火也</hi>商人是因故辰?商星<hi>商人湯先相土封商丘因閼伯故國祀辰星相息亮切</hi>遷實沈于大夏主參<hi>大夏今晉陽縣夏?雅切參所<pb n="9a"/>林</hi>唐人是因以服事夏商<hi>唐人若劉累之等累遷魯縣此在大夏</hi>其季?曰唐叔<lb/>
虞<hi>唐人之季?其君曰叔虞</hi>當武王邑姜方震大叔<hi>邑姜武王后齊大公之女懷胎?震大叔成王之弟叔虞震本又作娘之?切又音申大音泰胎他來切</hi>夢帝謂己余命而子曰虞<hi>帝天取唐君之名</hi>將與之唐屬諸參而蕃育其子孫及生有文在其手曰虞遂<lb/>
以命之及成王滅唐而封大叔焉故參?晉星<hi>叔虞封唐是?晉侯屬之玉切蕃音煩叔虞封唐是?晉侯案史記叔虞封唐侯叔虞之子?父改?晉侯</hi>由是觀之則實沈參神<lb/>
也昔金天氏有裔子曰昧?玄冥師生允格臺駘<hi>金天氏帝少?裔?也玄冥水官昧?木官之長裔以制切昧音妹少詩照切??老切長丁丈切下殖長同</hi>臺駘能業其官<hi>纂昧之業纂子管切</hi>宣汾洮<hi>宣猶通也汾洮二水名/汾扶云切洮他刀切</hi>障大澤<hi>陂障之障之尚切又音章陂彼皮切</hi>
以處大原<hi>大原晉陽也臺駘之所居</hi>帝用嘉之封諸汾川<hi>帝顓頊顓音專頊許玉切</hi>沈姒<lb/>
蓐?實守其祀<hi>四國臺駘之後沈音審姒音似</hi>今晉主汾而滅之矣<hi>滅四國</hi>由是<lb/>
觀之則臺駘汾神也抑此二者不及君身山川之神則水旱厲<lb/>
疫之災於是乎禜之<hi>有水旱之災則禜祭山川之神若臺駘者周禮四曰禜祭?營?用幣以所福祥厲<pb n="9b"/>音例疫音役禜音詠徐又音營?子官切</hi>日月星辰之神則雪霜風雨之不時於是<lb/>
乎禜之<hi>星辰之神若實沈者</hi>若君身則亦出入飲食哀樂之事也山川星<lb/>
辰之神又何?焉<hi>言實沈臺駘不?君疾樂音洛</hi>僑聞之君子有四時朝以聽<lb/>
政<hi>聽國政朝如字</hi>晝以訪問<hi>問可/否</hi>夕以脩令<hi>念所施</hi>夜以安身於是乎節<lb/>
宣其氣<hi>宣散也</hi>勿使有所壅閉湫底以露其體<hi>湫集也底滯也露羸也壹之則血氣集滯而體羸露壅於勇切湫子小切徐音秋又在酒切服云著也底丁禮切服云止也羸劣危切</hi>?心不爽而<lb/>
昏亂百度<hi>?此也爽明也百度百事之節</hi>今無乃壹之<hi>同四時也</hi>則生疾矣僑又聞<lb/>
之?官不及同姓<hi>?官嬪御嬪婢人切</hi>其生不殖<hi>殖長也</hi>美先盡矣則相生<lb/>
疾<hi>同姓之相與先美矣美極則盡盡則生疾</hi>君子是以惡之故志曰買妾不知其姓<lb/>
則卜之違此二者古之所?也<hi>壹四時取同姓二者古人所?惡如字又烏路切取七住切</hi>
男女辨姓禮之大司也<hi>辨?也?彼列切</hi>今君?實有四姬焉<hi>同姓姬四人</hi>
其無乃是也乎若由是二者弗可?也巳<hi>?治也</hi>四姬有省猶可<lb/>
無則必生疾矣<hi>據異姓去同姓故言省省所景切徐所幸切去起?切</hi>叔向曰善哉肸未<lb/>
<pb n="10a"/>
之聞也此皆然矣叔向出行人揮送之<hi>送叔向</hi>叔向問鄭故焉且<lb/>
問子?對曰其與幾何<hi>言將敗不?與如字又音預幾居豈切</hi>無禮而好陵人怙<lb/>
富而卑其上弗能?矣<hi>?明年鄭殺公孫?傳好呼報切怙音?</hi>晉侯聞子?之言<lb/>
曰博物君子也重賄之?晉侯求醫於秦秦伯使醫和視之曰<lb/>
疾不可?也是謂近女室疾如蠱<hi>蠱惑疾近附近之近蠱音古</hi>非鬼非食惑<lb/>
以喪志<hi>惑女色而失志喪息浪切</hi>良臣將死天命不祐<hi>良臣不匡救君過故將死而不?天所祐祐音右</hi>公曰女不可近乎對曰節之先王之樂所以節百事也故<lb/>
有五節<hi>五聲之節</hi>遲速本末以相及中聲以降五降之後不容彈矣<lb/>
<hi>此謂先王之樂得中聲聲成五降而息也洚罷退降音絳或音?江切彈徒丹切又徒旦切</hi>於是有煩手淫<lb/>
聲慆堙心耳乃忘平和君子弗聽也<hi>五降而不息則雜聲並奏所謂鄭衛之聲慆吐刀切堙音因</hi>物亦如之<hi>言百事皆如/樂不可失節</hi>至於煩乃?也巳無以生疾<hi>煩不?則生疾?音捨</hi>君子之近琴瑟以儀節也非以慆心也<hi>?心之節儀使動不過度</hi>天<lb/>
有六氣<hi>謂?陽風雨晦明也</hi>降生五味<hi>謂金味辛木味酸木味鹹火味荅土味甘皆由?陽風雨而生</hi>發<lb/>
<pb n="10b"/>
?五色<hi>辛色白酸色青鹹色?苦色赤甘色?發見也見賢遍切</hi>??五聲<hi>白聲商青聲角?聲羽赤聲??聲??驗也徵張里切</hi>淫生六疾<hi>淫過也滋味聲色所以養人然過則生害</hi>六氣曰?陽風雨<lb/>
晦明也分?四時序?五節<hi>六氣之化分而序之則成四時得五行之郁</hi>過則?菑<lb/>
?淫寒疾<hi>寒過則?泠菑音災</hi>陽淫熱疾<hi>熱過則喘渴/喘昌?切</hi>風淫末疾<hi>末四支也風?緩急</hi>雨淫腹疾<hi>雨濕之氣?洩注/洩息列切下如字</hi>晦淫惑疾<hi>晦夜也?宴寢過節則心惑亂</hi>明淫<lb/>
心疾<hi>明晝也思慮煩多心勞生疾思息利切</hi>女陽物而晦時淫則生?熱惑蠱之<lb/>
疾<hi>女常隨男故言陽物家道常在夜故言晦時</hi>今君不節不時能無及此乎出告趙<lb/>
孟趙孟曰誰當良臣對曰主是謂矣主相晉國於今八年晉國<lb/>
無亂諸侯無闕可謂良矣和聞之國之大臣榮其寵?任其大<lb/>
節有菑禍興而無改焉<hi>改改行以救菑相息亮切行下孟切</hi>必受其咎今君至於<lb/>
淫以生疾將不能圖恤社稷禍孰大焉主不能禦吾是以云也<lb/>
<hi>云主將死咎其九切禦本亦作御魚?切</hi>趙孟曰何謂蠱對曰淫溺惑亂之所生也<lb/>
<hi>溺沈?於嗜欲溺乃狄切嗜時志切</hi>於文皿蟲?蠱<hi>文字也皿器也器受蟲害者?蠱皿命景切說文讀若猛<pb n="11a"/>字林音猛</hi>榖之飛亦?蠱<hi>榖?積則變?飛蟲名曰蠱</hi>在周易女惑男風落山謂<lb/>
之蠱?<hi>巽下艮上蠱巽?長女?風艮?少男?山少男而說長女非匹故惑山木得風而落巽音遜艮古恨切長丁丈切少詩照切說音?</hi>皆同物也<hi>物猶/類也</hi>趙孟曰良醫也厚其禮而歸之<hi>贈賄之禮</hi>?楚公子圍使公子?肱伯州?城?櫟郟<hi>?肱王子圍之弟子?也?縣屬南陽郟縣屬襄城櫟今河南陽翟縣三邑本鄭地?尺州切櫟音歷徐失灼切郟古洽切</hi>鄭人懼子?曰<lb/>
不害令尹將行大事<hi>謂將?君</hi>而先除二子也<hi>二子謂?肱伯州?</hi>禍不及鄭<lb/>
何患焉冬楚子圍將聘于鄭伍舉?介未出竟聞王有疾而還<lb/>
伍舉遂聘十一月己酉公子圍至入問王疾縊而?之<hi>縊絞也孫卿曰以冠纓絞之長歷推己酉十二月六日經傳皆言十一月月誤也介音界竟音境縊一?切?申志切絞古卯切</hi>遂殺<lb/>
其二子幕及平夏<hi>皆郟敖子慕音莫夏?雅切</hi>右尹子干出奔晉<hi>子干王子比</hi>?<lb/>
?尹子?出奔鄭<hi>因築城而去?居又切</hi>殺大宰伯州?于郟葬王于郟<lb/>
謂之郟敖<hi>郟敖楚子麇</hi>使赴于鄭伍舉問應?後之辭焉<hi>問赴者</hi>對曰<lb/>
寡大夫圍伍舉更之曰共王之子圍?長<hi>伍舉更赴辭使從禮此告終稱嗣不以篡<pb n="11b"/>?赴諸侯共音恭長丁丈切</hi>子干奔晉從車五?叔向使與秦公子同食<hi>食?同從才用切?繩證切</hi>皆百人之餼<hi>百人一卒也其?足百人餼許氣切卒子忽切</hi>趙文子曰秦<lb/>
公子富<hi>謂秦鍼富強秩?不?與子干同</hi>叔向曰底?以德<hi>底致也底音旨</hi>德鈞以年<lb/>
年同以尊公子以國不聞以富且夫以千?去其國彊禦巳甚<lb/>
詩曰不侮鰥寡不畏彊禦<hi>詩大雅侮陵也夫音扶侮亡甫切鰥古?切</hi>秦楚匹也使<lb/>
后子與子干齒<hi>以年齒??下而坐</hi>辭曰鍼懼選楚公子不獲是以皆來<lb/>
亦唯命<hi>不獲不得自安言俱奔事有優劣唯主人命所處謙辭</hi>且臣與羇齒無乃不可乎<lb/>
<hi>后子先來仕欲自同於晉臣?主人子干後來奔以?羇旅之客</hi>史佚有言曰非羇何忌<hi>忌敬也欲謙以自?伕音逸?音彼列切</hi>楚靈王即位薳罷?令尹薳?彊?大宰<hi>靈王公子圍也即位易名熊?罷音皮彊音其良切又居良切</hi>鄭游吉如楚葬郟敖且聘立君<lb/>
歸謂子?曰具行器矣<hi>行器謂備</hi>楚王汰侈而自說其事必合諸侯<lb/>
吾往無日矣子?曰不數年未能也<hi>?四年會申傳汰音泰說徐音?又始?切數所主切</hi>?十二月晉?烝<hi>烝冬祭也烝之承切</hi>趙孟適南陽將?孟子餘<hi>孟子餘趙<pb n="12a"/>衰趙武之曾祖其廟在晉之南陽?縣往會祭之衰初危切</hi>甲辰朔烝于?<hi>趙氏烝祭甲辰十二月朔晉?烝趙孟乃烝其家廟則晉烝當在甲辰之前傳言十二月月誤</hi>庚戌卒<hi>十二月七日終劉定公秦后子之言</hi>鄭伯<lb/>
如晉弔及雍乃復<hi>弔趙氏蓋趙氏辭之而還傳言大夫彊諸侯畏而弔之雍於用切</hi>
經二年春晉侯使韓起來聘?夏叔弓如晉<hi>叔弓叔老子</hi>?秋鄭殺<lb/>
其大夫公孫?<hi>書名惡之薰隧盟子?不討遂以?卿故書之惡烏路切</hi>?冬公如晉至河<lb/>
乃復<hi>弔少妄也晉人辭之故還少詩照切傳放此</hi>?季孫宿如晉<hi>致襚服也公實以秋行冬還乃書襚音遂</hi>
傳二年春晉侯使韓宣子來聘<hi>公即位故</hi>且告?政而來見禮也<hi>代趙武?政雖盟主而脩好同盟故曰禮見賢遍切好呼報切</hi>觀書於大史氏見易象與魯春秋<lb/>
曰周禮盡在魯矣<hi>易象上下經之象辭魯春秋史記之?書春秋遵周公之典以序事故曰周禮盡在魯矣</hi>
吾乃今知周公之德與周之所以王也<hi>易象春秋文王周公之制當此時儒道廢諸國多闕唯魯備故宣子適魯而說之王于況切周弘正依字讀說音?</hi>公享之季武子賦?之卒章<lb/>
<hi>?詩大雅卒章義取文王有四臣故能以??致典盛以晉侯比文王以韓子比四輔四臣大?閎夭散?生南?适四輔謂<pb n="12b"/>先後奔走?附禦侮</hi>韓子賦角弓<hi>角弓詩小雅取其兄弟昏姻無胥?矣言兄弟之國?相親</hi>季武子<lb/>
拜曰敢拜子之彌縫敝邑寡君有望矣<hi>彌縫猶?合也謂以兄弟之義縫扶恭切合如字一音閣</hi>武子賦節之卒章<hi>節詩小雅卒章取式訛爾心以畜萬邦以言晉德可以畜萬邦節才結切徐又如字訛五禾切</hi>?享宴于季氏有嘉樹焉宣子譽之<hi>譽其好也譽音餘</hi>武子曰<lb/>
宿敢不封殖此樹以無忘角弓<hi>封厚也殖長也長丁丈切</hi>遂賦甘棠<hi>甘棠詩召南召伯息於甘棠之下詩人思之而愛其樹武子欲封殖嘉樹如甘棠以宣子比召公召上照切</hi>宣子曰起不堪<lb/>
也無以及召公宣子遂如齊納幣<hi>為平公聘少姜?于?切下?之同</hi>見子雅子<lb/>
雅召子旗<hi>子旗子雅之子</hi>使見宣子宣子曰非保家之主也不臣<hi>志氣元見賢遍切下見疆同亢苦浪切</hi>見子尾子尾見彊<hi>彊子尾/之子</hi>宣子謂之如子旗<hi>亦不臣</hi>大夫多笑之唯晏子信之曰夫子君子也<hi>夫人韓起</hi>君子有信其<lb/>
有以知之矣<hi>?十年齊欒施?彊來奔張本</hi>自齊聘於衛衛侯享之北?文子<lb/>
賦淇澳<hi>淇澳詩衛風美武公也言宣子有武公之德淇音其澳於六切</hi>宣子賦木瓜<hi>木瓜亦衛風義取於欲厚報以?好好呼報切後注皆同</hi>?夏四月韓須如齊逆女<hi>須韓起之子逆少姜</hi>齊陳無<lb/>
<pb n="13a"/>
宇送女致少姜少姜有寵於晉侯晉侯謂之少齊<hi>?立?號所以寵異之少詩照切</hi>謂陳無宇非卿<hi>欲使齊以適夫人禮/送少姜適丁歷切</hi>執諸中都<hi>中都晉邑在西河界休縣東南界音介休許虯切</hi>少姜?之請曰送從逆班<hi>班列也</hi>畏大國也猶有<lb/>
所易是以亂作<hi>韓須公族大夫陳無宇上大夫言齊畏晉改易禮制使上大夫送遂致此執辱之罪蓋少姜謙以示譏</hi>?叔弓聘于晉報宣子也<hi>此春韓宣/子來聘</hi>晉侯使郊勞<hi>聘禮?至近郊君使卿勞之勞力報切</hi>辭曰寡君使弓來繼舊好固曰女無敢??徹命<lb/>
於執事敝邑弘矣<hi>徹達也女音汝下注同</hi>敢辱郊使請辭<hi>辭郊勞使所吏切</hi>致館<lb/>
辭曰寡君命下臣來繼舊好好合使成臣之?也<hi>得通君命則於已?榮?</hi>
敢辱大館<hi>敢不敢</hi>叔向曰子叔子知禮哉吾聞之曰忠信禮之器<lb/>
也卑讓禮之宗也<hi>宗猶主也</hi>辭不忘國忠信也<hi>謂稱舊好</hi>先國後已卑讓<lb/>
也<hi>始稱敝邑之弘先國也次稱臣之?後己也</hi>詩曰敬?威儀以近有德夫子近德<lb/>
矣<hi>詩大雅近附近之近</hi>?秋鄭公孫?將作亂欲去游氏而代其位<hi>游氏大叔之族??游楚所傷故欲害其族去起?切</hi>傷疾作而不果<hi>前年游楚所擊創創?良切</hi>駟氏與<lb/>
<pb n="13b"/>
諸大夫欲殺之<hi>駟氏?之族</hi>子?在鄙聞之懼弗及?遽而至<hi>遽傳驛遽其據切爾雅云馹遽傳也孫炎注云傳車驛馬傳中戀切驛音亦</hi>使吏數之<hi>責數其罪</hi>曰伯有之亂<lb/>
<hi>在襄三十一年</hi>以大國之事而未爾討也<hi>務共大國之命不暇治女罪共音恭</hi>爾有亂心<lb/>
無厭國不女堪專伐伯有而罪一也昆弟爭室而罪二也<hi>謂爭徐吾犯之妹厭於鹽切</hi>?隧之盟女矯君位而罪三也<hi>謂使大中書七子蟜居表切</hi>有死<lb/>
罪三何以堪之不速死大刑將至再拜稽首辭曰死在朝夕無<lb/>
助天?虐子?曰人誰不死凶人不終命也作凶事?凶人不<lb/>
助天其助凶人乎請以印??師<hi>印子?之子褚師市官朝如字印一刃切褚張?切</hi>子<lb/>
?曰印也若才君將任之不才將朝夕從女女罪之不恤而又<lb/>
何請焉不速死司寇將至七月壬寅縊尸諸周氏之衢<hi>衢道也衢其于切</hi>加木焉<hi>書其罪於木以加尸上</hi>?晉少姜卒公如晉及河晉侯使士文<lb/>
伯來辭曰非伉儷也<hi>晉侯溺於所幸?少姜行夫人之服故諸侯弔不敢以私煩諸侯故止之伉苦浪切儷力計切</hi>請君無辱公還季孫宿遂致服焉<hi>致少姜之禭服公以末秋行始冬還乃書之故<pb n="14a"/>經在冬</hi>叔向言陳無宇於晉侯曰彼何罪<hi>彼無宇</hi>君使公族逆之齊<lb/>
使上大夫送之猶曰不共君求以貪國則不共<hi>逆卑於宋是晉國不共</hi>而<lb/>
執其使君刑巳頗何以?盟主<hi>頗不平使所吏切頗普多切</hi>且少姜有辭<hi>謂請無宇之辭</hi>冬十月陳無宇歸<hi>晉侯/赦之</hi>十一月鄭印?如晉弔<hi>弔少姜</hi>
經三年春王正月下未滕子原卒<hi>襄三十五年盟重丘重直恭切</hi>○夏叔弓如<lb/>
滕○五月葬滕成公<hi>卿共小國之葬禮過厚葬襄公滕子來?故魯厚報之共音恭傳倣此</hi>?秋<lb/>
小邾子來朝?八月大雩?冬大雨雹<hi>無傳記災雨于付切雹蒲學切</hi>?北燕<lb/>
伯款出奔齊<hi>不書大夫逐之而言奔罪之也書名從告</hi>
傳三年春王正月鄭游吉如晉送少姜之葬梁丙與張趯見之<lb/>
<hi>二子晉大夫趯他歷切</hi>梁丙曰甚矣哉子之?此來也<hi>卿共妾葬過禮甚?于?切</hi>子<lb/>
大叔曰將得巳乎<hi>言不得止</hi>昔文襄之霸也<hi>晉文公襄公</hi>其務不煩諸侯<lb/>
今諸侯三?而聘五?而朝有事而?不?而盟<hi>明王之制?聘間朝在十三年今簡之間間?之間</hi>君薨大夫弔卿共葬事夫人士弔大夫送葬<hi>先王之制<pb n="14b"/>諸侯之喪士弔大夫送葬在三十年蓋時俗過制故文襄雖節之猶過於古</hi>足以昭禮命事謀闕而<lb/>
巳<hi>朝聘以昭禮盟?以謀闕</hi>無加命矣<hi>命有常</hi>今嬖寵之喪不敢擇位而數於<lb/>
守適<hi>不敢以其位卑而令禮數如守適夫人然則時適夫人之喪弔送之禮以過文襄之制數所具切徐所主切適丁歷切本或作嫡下同令力呈切</hi>唯懼獲戾豈敢憚煩少齊有寵而死齊必繼室<lb/>
<hi>繼室復薦女復扶又切下不出音者皆同</hi>今?吾又將來賀不唯此行也張趯曰善<lb/>
哉吾得聞此數也然自今子其無事矣譬如火焉<hi>火心星</hi>火中寒<lb/>
暑乃退<hi>心以季夏昏中而暑退季冬旦中而寒退</hi>此其極也能無退乎晉將失諸侯<lb/>
諸侯求煩不獲<hi>言將不能復煩諸侯</hi>二大夫退子大叔告人曰張趯有知<lb/>
其猶在君子之後乎<hi>譏其無隱諱知音智</hi>?丁未滕子原卒同盟故書名<lb/>
<hi>同盟於襄之?亦應從同盟之禮故傳發之</hi>?齊侯使晏嬰請繼室於晉<hi>復以女繼少姜</hi>曰<lb/>
寡君使嬰曰寡人願事君朝夕不倦將奉質幣以無失時則國<lb/>
家多難是以不獲<hi>不得自來朝如字質徐之二切又如字雞乃旦切</hi>不腆先君之適<hi>謂少姜腆他典切</hi>以備?官焜燿寡人之望則又無?早?隕命寡人失<lb/>
<pb n="15a"/>
望君若不忘先君之好惠顧齊國辱收寡人徼福於大公丁公<lb/>
<hi>徼要也二公齊先君言收恤寡人則先君與之福也焜胡本切又音昆服云明也燿羊照切服云照也?于敏切好呼報切徼古堯切大音泰要一?切</hi>照臨敝邑?撫其社稷則猶有先君之適<hi>適夫人之女</hi>
及遺姑姊妹<hi>遺餘也</hi>若而人<hi>言如常人不敢譽譽音餘</hi>君若不棄敝邑而辱使<lb/>
董振擇之以備嬪嬙寡人之望也<hi>董正也振整也嬪嬙婦官振之刃切一音?嬙本又作廧在良切</hi>韓宣子使叔向對曰寡君之願也寡君不能獨任其社稷<lb/>
之事未有伉儷在縗絰之中是以未敢請<hi>制夫人之服則葬訖君臣乃釋服任音壬縗本亦作衰七雷切經直結切</hi>君有辱命惠莫大焉若惠顧敝邑撫有晉陽賜<lb/>
之?主豈唯寡君舉?臣實受其貺其自唐叔以下實寵嘉之<lb/>
<hi>唐叔晉之祖貺音況</hi>?成昏<hi>許昏/成</hi>晏子受禮<hi>受?亭之禮</hi>叔向從之宴相與語<lb/>
叔向曰齊其何如<hi>問興衰</hi>晏子曰此季?也吾弗知齊其?陳氏<lb/>
矣<hi>不知其他唯知齊將?陳氏釋文吾弗知?句</hi>公棄其民而歸於陳氏<hi>棄民不恤</hi>齊舊四<lb/>
量豆區?鍾四升?豆各自其四以登於?<hi>四豆?區區斗大升四區???六<pb n="15b"/>斗四升登成也量音亮區鳥侯切</hi>?十則鍾<hi>六斛四斗</hi>陳氏三量皆登一焉鍾乃大<lb/>
矣<hi>登加也加一謂加舊量之一也以五升?豆五豆?區五區??則區二斗?八斗鍾八斛釋文舊本以五升?豆四豆?區四區??直加豆?五升而區?自大故杜云區二升釜八斗是也本或作五豆?區五區??者?加舊豆區?五亦與杜注相?非於五升之豆又五五而加也</hi>以家量貸而以公量收之<hi>貸厚而收薄貸他代切</hi>
山木如市弗加於山魚鹽蜃蛤弗加於海<hi>賈如在山海不加貴蜃食軫切蛤古荅切賈音嫁</hi>民?其力二入於公而衣食其一<hi>言公重賦斂參七南切又音三斂力驗切</hi>公<lb/>
聚朽?而三老凍餒<hi>三老謂上壽中壽下壽皆八十巳上不見養遇聚徐在喻切又在主切?下故切三老服云工老商老農老也凍丁貢切餒奴罪切壽音授上時掌切</hi>國之諸市屨賤踊貴<hi>踊刖足者屨言刑多屨九具切踊音勇刖音月又五刮切</hi>民人痛疾而或燠休之<hi>燠休痛念之聲謂陳氏也燠於喻切徐音憂又於到切一音於六切休?喻切徐許留切賈云燠厚也休美也</hi>其愛之如父母而歸之如<lb/>
流水欲無獲民將焉辟之箕伯直柄虞遂伯戲<hi>四人皆舜後陳氏之先焉於?切戲許?切</hi>其相胡公大姬巳在齊矣<hi>胡公四人之後周始封陳之祖大姬其妃也言陳氏雖?人臣然將有國其先祖鬼神巳與胡公共在齊相息亮切服如字大音泰</hi>叔向曰然雖吾公室今<lb/>
<pb n="16a"/>
亦季?也戎馬不駕卿無軍行<hi>言晉衰弱不能征討救諸侯行?郎切</hi>公?無人<lb/>
卒列無長<hi>百人?卒言人皆非其人非其長?繩證切卒子忽切長丁丈切</hi>庶民罷敝而宮室<lb/>
滋侈<hi>滋益也罷音皮侈尺氏切又昌氏切</hi>道殣相望<hi>餓死?殣殣音親說文云道中死者人所覆也毛詩作墐傳云墐路?也</hi>而女富溢尤<hi>女嬖寵之家</hi>民聞公命如逃寇讎欒郤胥原狐<lb/>
續慶伯降在皁隸<hi>八姓晉舊臣之族也皁?賤官卻去逆切皁才早切?力計切</hi>政在家門<hi>大夫專政</hi>民無所依君日不悛以樂慆憂<hi>慆藏也悛改也悛七全切樂音洛又音岳慆他刀切</hi>公<lb/>
室之卑其何日之有<hi>言今至</hi>讒鼎之銘<hi>讒鼎名也讒士咸切服云疾讒之鼎也</hi>曰昧<lb/>
旦平顯後?猶怠<hi>昧旦早起也平大也言夙興以務大顯後?猶解怠?音妹平普悲切解佳實切</hi>況<lb/>
日不悛其能?乎晏子曰子將若何<hi>問何以免此難日人實切難乃旦切</hi>叔向曰<lb/>
晉之公族盡矣肸聞之公室將卑其宗族枝葉先落則公從之<lb/>
肸之宗十一族<hi>同祖?宗肸許乙切</hi>唯羊舌氏在而巳肸又無子<hi>無賢子</hi>公<lb/>
室無度<hi>無法度</hi>幸而得死<hi>言得以壽/終?幸</hi>豈其獲祀<hi>言必不得祀</hi>?初景公<lb/>
欲更晏子之宅曰子之宅近市湫隘?塵不可以居<hi>湫下隘小?聲塵土<pb n="16b"/>近附近之近湫子小切徐音秋又在酒切隘於賣切?許驕切又五?切</hi>請更諸爽塏者<hi>爽明塏燥塏苦代切燥素早切</hi>辭曰君之先臣容焉<hi>先臣晏子之先人</hi>臣不足以嗣之於臣侈矣<lb/>
<hi>侈奢也</hi>且小人近市朝夕得所求小人之利也敢煩里旅<hi>旅?也不敢勞??己宅朝如字</hi>公笑曰子近市識貴賤乎對曰?利之敢不識乎公<lb/>
曰何貴何賤於是景公繁於刑<hi>繁多也</hi>有鬻踊者故對曰踊貴屨<lb/>
賤?巳告於君故與叔向語而稱之<hi>傳謢晏子令不與張趯同譏鬻羊六切賣也令力呈切</hi>景公?是省於刑君子曰仁人之言其利博哉晏子一言而<lb/>
齊侯省刑詩曰君子如祉亂庶遄巳<hi>詩小雅如行也祉福也遄疾也言君子行福則庶幾亂疾止也?于?切省所景切祉音恥遄市專切</hi>其是之謂乎及晏子如晉公更其宅<lb/>
反則成矣?拜<hi>拜謝新宅</hi>乃毀之而?里室皆如其舊<hi>本壞里室以大晏子之宅故復之壞音怪復音服下卒復其復欲復同</hi>則使宅人反之<hi>還其故室還音環</hi>且諺曰非宅<lb/>
是卜唯鄰是卜<hi>卜良鄰諺音?</hi>二三子先卜鄰矣<hi>二三子謂鄰人</hi>違卜不祥君<lb/>
子不犯非禮<hi>去儉即奢?非禮</hi>小人不犯不祥古之制也吾敢違諸乎<lb/>
<pb n="17a"/>
卒復其舊宅公弗許因陳桓子以請乃許之<hi>傳言齊晉之衰賢臣懷憂且言陳氏之興</hi>
夏四月鄭伯如晉公孫?相甚敬而卑禮無違者晉侯嘉焉授<lb/>
之以?<hi>?賜命之書</hi>曰子豐有勞於晉國<hi>子豐?之又</hi>余聞而弗忘賜女州<lb/>
田<hi>州縣今屬河?郡女音汝</hi>以胙乃舊?伯石再拜稽首受?以出君子曰<lb/>
禮其人之急也乎伯石之汏也<hi>汏驕也</hi>一?禮於晉猶荷其?況<lb/>
以禮終始乎詩曰人而無禮胡不遄死其是之謂乎初州縣欒<lb/>
豹之邑也<hi>豹欒盈族荷?可切又音可</hi>及欒氏亡范宣子趙文子韓宣子皆<lb/>
欲之文子曰?吾縣也<hi>州本屬??趙氏邑</hi>二宣子曰自郤稱以?三傳<lb/>
矣<hi>郤稱晉大夫始受州自是州與??至今傳三家稱尺證切以??句</hi>晉之?縣不唯州誰獲<lb/>
治之<hi>言縣邑??甚多無有得追而治取之</hi>文子病之乃?之二子曰吾不可以<lb/>
正議而自與也皆?之及文子?政趙獲曰可以取州矣<hi>獲趙文子之子?音赦又音捨</hi>文子曰退<hi>使獲/退也</hi>二子之言義也<hi>二子二宣子也</hi>違義禍也余不<lb/>
能治余縣又焉用州其以徼禍也君子曰弗知實難<hi>患不知禍所起</hi>知<lb/>
<pb n="17b"/>
而弗從禍莫大焉有言州必死豐氏故主韓氏<hi>故猶舊也豐氏至晉舊以韓氏?主人</hi>伯石之獲州也韓宣子?之請之?其復取之之故<hi>後若還晉因自欲取之?七年豐氏歸州張本?于?切下?其復?注?之?干皆同</hi>五月叔弓如滕葬滕成公<lb/>
公子服椒?介及郊遇懿伯之忌敬子不入<hi>忌怨也懿伯椒之叔父敬子叔弓也叔弓禮椒?之辟仇辟音避</hi>惠伯曰公事有公利無私忌椒請先入乃先受館<lb/>
敬子從之<hi>惠伯子服椒也傳言叔弓之有禮</hi>晉韓起如齊逆女<hi>?平公逆</hi>公孫蠆?<lb/>
少姜之有寵也以其子更公女而嫁公子<hi>更嫁公女蠆敕邁切</hi>人謂宣子子<lb/>
尾欺晉晉胡受之宣子曰我欲得齊而?其寵寵將來乎<hi>寵謂子尾?于萬切</hi>?秋七月鄭罕虎如晉賀夫人且告曰楚人日?敝邑以<lb/>
不朝立王之故<hi>楚靈王新立</hi>敝邑之往則畏執事其謂寡君而固有<lb/>
外心其不往則宋之盟云<hi>云交相見</hi>進退罪也寡君使虎布之<hi>布陳也</hi>
宣子使叔向對曰君若辱有寡君在楚何害脩宋盟也君茍思<lb/>
盟寡君乃知免於戾矣君若不有寡君雖朝夕辱於敝邑寡君<lb/>
<pb n="18a"/>
猜焉<hi>猜疑也猜七才切</hi>君實有心何辱命焉<hi>言若有事晉心至楚可不須告</hi>君其往也<lb/>
苟有寡君在楚猶在晉也張趯使謂大叔曰自子之歸也<hi>歸在此年春</hi>小人糞除先人之敝廬曰子其將來今子皮實來小人失<lb/>
望大叔曰吉賤不獲來<hi>賤非上卿糞甫問切</hi>畏大國尊夫人也且孟曰而<lb/>
將無事吉庶幾焉<hi>孟張趯也庶幾如趯言</hi>?小邾穆公來朝季武子欲卑<lb/>
之<hi>不欲以諸侯禮待之</hi>穆叔曰不可曹滕二邾實不忘我好敬以逆之猶<lb/>
懼其貳又卑一睦焉<hi>一睦謂小邾釋文實不忘我好?句一讀以好字向下好呼報切下?好同</hi>逆<lb/>
?好也其如舊而加敬焉志曰能敬無災又曰敬逆來者天所<lb/>
福也季孫從之?八月大雩旱也?齊侯田於莒<hi>莒齊東竟竟音境</hi>盧<lb/>
蒲嫳見泣且請曰余髮如此種種余奚能?<hi>嫳慶封之黨襄二十八年放之於竟種種短也自言衰老不能復?害嫳普結切又匹舌切見賢遍切種亦作董章勇切</hi>公曰諾吾告二子<hi>二子子雅子尾</hi>歸而告之子尾欲復之子雅不可曰彼其髮短而心甚長<lb/>
其或寢處我矣<hi>言不可信</hi>九月子雅放盧蒲嫳于北燕<hi>恐其復作亂</hi>?燕<lb/>
<pb n="18b"/>
簡公多嬖寵欲去諸大夫而立其寵人冬燕大夫比以殺公之<lb/>
外嬖<hi>比相親比去起?切比毗志切</hi>公懼奔齊書曰北燕伯款出奔齊罪之也<lb/>
<hi>款罪輕於衛衎重於蔡朱故舉中示例衎苦旦切</hi>?十月鄭伯如楚子?相楚子享之<lb/>
賦吉日<hi>吉日詩小雅宣王田獵之詩楚王欲與鄭伯共田故賦之相息亮切</hi>?享子?乃具田備<lb/>
王以田江南之夢<hi>楚之雲夢跨江南北夢如字徐莫公切</hi>?齊公孫?卒<hi>?子雅</hi>司<lb/>
馬?見晏子<hi>司馬?齊大夫</hi>曰又喪子雅矣晏子曰惜也子旗不免殆<lb/>
哉<hi>以其不臣喪息浪切</hi>姜族弱矣而?將始昌<hi>?陳氏?九危切</hi>二惠競爽猶可<lb/>
<hi>子雅子尾皆齊惠公之孫也競彊也爽明也</hi>又弱一?焉姜其危哉<hi>?古賀切</hi>
春秋左氏傳卷第二十<lb/>
<pb n="19a"/>
</p>
<p>
</p>
  </div>
</body>
</text>
</TEI>