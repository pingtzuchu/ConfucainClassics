<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太平經國書卷三</head>
    <p>
<pb n="1a"/>
欽定四庫全書<lb/>
　太平經國書卷三　　　　宋　鄭伯謙　撰<lb/>
　　　養民<hi>論太宰九職任民</hi>
或問先王井天下之田分天下之民凡民皆受田凡受<lb/>
田皆為農而太宰之九職三農九穀之外又有園圃虞<lb/>
衡藪牧工商嬪婦之民未免有農末之分何也曰此即<lb/>
受田之民為之非其餘力則有餘夫也至於臣妾則男<lb/>
或一夫女或一婦既不可以受田於公家其勢必服役<lb/>
<pb n="1b"/>
於私室先王於此則使之聚斂疏財以取其利若九兩<lb/>
之主以利藪以富是也<hi>茶以供喪事茅以供祭祀芻茭以飼國馬今時人取草以飼牛取萍以飼犬豕負冰拾髮竹頭木屑皆疏材之屬者也</hi>閒民則私田九一之餘公<lb/>
田十一之外既不從事於園圃虞衡藪牧之地又不從<lb/>
事於工商嬪婦之業先王於此則使之轉移執事以共<lb/>
其利若司徒之生材里宰之鋤粟是也蓋嘗因事論之<lb/>
以為先王與民為生後世則民自為生至於今世民無<lb/>
以為生矣夫與民為生吾不敢以望後世矣而聽民之<lb/>
<pb n="2a"/>
自為生獨不可乎不聽其自為生而至於無以為生民<lb/>
病則極矣而暴君汙吏又從而朘削之征科色目百出<lb/>
而未巳日夜疾視其民而斂之若讎不至於貧蹙潰散<lb/>
則不止則夫無以為生之民於是有輕用其生者矣非<lb/>
復有依依不忍去之意於垂亡臨?之餘如先王之季<lb/>
世也嘗觀周之先王其所以與民為生非一事也井九<lb/>
百畝其中為公田八家皆私百畝使之相養相生如是<lb/>
足矣為之比閭族黨州鄉為之鄰里?鄙縣遂為之溝<lb/>
<pb n="2b"/>
洫澮川畛塗道路以安其生為之禱祠醫藥之政為之<lb/>
賙救補助之法以衛其生如是又足矣而猶以為未也<lb/>
謂王畿之?皆齊民而未有特富者生生之具雖以粗<lb/>
給而祭祀喪紀猶有所不足而取於常數之外於是九<lb/>
職之任頒焉雖臣妾閒民皆不敢遺而亦必有以厚其<lb/>
生當是時也豈復有農者一而食者六工者一而用者<lb/>
六賈者一而資者六乎思慮周密安養生利備至蓋不<lb/>
措之於仰事俯育無憾之地則鬱鬱然如有負於斯民<lb/>
<pb n="3a"/>
也反復太宰之九職未嘗不三歎先王之政以為先王<lb/>
孜孜為民之心即後世孜孜為已之心轉移而為此此<lb/>
民所以樂其上之愛已而忘其勤於是相與出其賦稅<lb/>
以供其上稅以足食賦以足軍國之用而先王猶不敢<lb/>
泰然而享之斗粟尺帛則有司存鉤考?計猶恐其用<lb/>
之妄問有水旱不登則焦然?然念民生之不易禍至<lb/>
之無日捐租出粟欲減膳而不御樂矣夫其與之也甚<lb/>
厚取之也甚薄而用之也甚嗇民知上之與已者至故<lb/>
<pb n="3b"/>
其所以奉上者亦至非若後世之徒取而徒與也自井<lb/>
田壞而貧富不均上之人猶不能制民之常?況敢望<lb/>
其九職之任乎而民始自為生矣有父子兄弟夫婦之<lb/>
聚而無衣食生養之資窮居蹙處不自聊賴去而為工<lb/>
技散而為商賈不得已而為庸保而民之為生始勞矣<lb/>
迫之以水旱役之以軍旅困苦之以疾病死喪而民始<lb/>
無以為生矣不反其本方更圖易令以求豐財上之公<lb/>
卿大夫下之百司庶府中外之學士大夫日夜講求理<lb/>
<pb n="4a"/>
財之策民何以足而國何以堪邪先王之事吾誠不敢<lb/>
以望後世矣無已則聽民之自為生乎<lb/>
　　　稅賦<hi>論太宰九賦九貢</hi>
或問畿外有貢畿?有賦有?有征斂之目其?如何<lb/>
曰公田以為稅私田以出賦征斂則稅賦之?名家征<lb/>
力征則以一家餘夫之力言之夫征地征則以一夫私<lb/>
田之賦言之若畿外諸侯則食公田之稅以為?幹私<lb/>
田之賦以為貢耳學者於貢賦稅之說何其紛紛也愚<lb/>
<pb n="4b"/>
請略公田之稅而姑論畿?之賦次及於畿外之貢然<lb/>
後紛紛之說可以盡折而一之人徒見夫稅以足食賦<lb/>
以足兵則以民賦為止於兵車以九賦為諸臣?田之<lb/>
賦非也稅賦雖一而賦有三凡起徒役毋過家一人此<lb/>
兵賦也甸出長轂一?此車賦也一曰邦中二曰四郊<lb/>
而下此九等之賦也時方有事則農出一兵甸出一車<lb/>
事已則兵還於農車還於甸雖名為賦其實則使民自<lb/>
為衛耳有以足軍之用而未有以足國之用也國之大<lb/>
<pb n="5a"/>
用有祭祀有?客有喪荒羞服有工事幣帛有芻秣匪<lb/>
頒好用不取諸民於誰責而供之於是始助百畝之私<lb/>
以制九等之賦勸九職之任以代九賦之出今考之周<lb/>
禮國中四郊之賦閭師征之野之貢賦縣師征之委人<lb/>
征薪芻木材獸人?人收皮毛筋角角人斂齒角羽翮<lb/>
丱人收金玉錫石澤虞取國澤財物掌葛掌染草則征<lb/>
絺綌染草以當邦賦掌炭掌荼則征灰炭茅莠以當邦<lb/>
賦其始也以九穀為主而其終則皆以九職之物充賦<lb/>
<pb n="5b"/>
其始也以五等定輕重而其終則皆以年之上下出斂<lb/>
法熟讀一書其所以孜孜於田賦之說者蓋以其未始<lb/>
立法也若公田十一之稅周禮曷嘗一言之豈惟公田<lb/>
太宰九等之賦不言軍旅亦以一兵一車之出自有定<lb/>
制耳此自?帝為井牧以來未之有改彼則自周公之<lb/>
身而經始之色目常慮其巧立輕重常恐其過差有無<lb/>
常患其相違受用常憂其相亂是以太宰正其名載師<lb/>
酌其數閭師縣師隨其物太府謹其待用蓋其終始本<lb/>
<pb n="6a"/>
末無毫髮不經思慮者達之王畿之外則有異名而無<lb/>
異法諸侯食其稅於國則稅之名變而為?諸侯納其<lb/>
賦則賦之名變而為貢始於太宰之致其用中於司馬<lb/>
之制其賦終於小行人之令其獻考之職方氏自揚之<lb/>
金錫?之丹銀以至并之布帛此即取物以充賦也又<lb/>
考之大行人自侯服之祀物甸服之嬪物以至要服之<lb/>
貨物此即變賦以為貢也其?悉委曲則與畿?無一<lb/>
不相應者蓋嘗以禹貢之書考之然後周禮貢稅賦之<lb/>
<pb n="6b"/>
?源流?通益無可疑者夫冀州在王畿之?堯之所<lb/>
都也厥賦惟上上厥田惟中中是公田之稅雖其等在<lb/>
五而私田之賦折以他物則其等實在一也此乃太宰<lb/>
之九賦也八州在王畿之外諸侯之國也田賦之下於<lb/>
是始立為貢篚之制焉有金木鈆石之貢有漆絲羽毛<lb/>
之貢有球琳琅玕銀鏤砮磬之貢此則太宰之九貢也<lb/>
然禹貢與周禮少異者周禮畿?之類通可以言貢而<lb/>
禹貢則專指以為賦禹貢畿?之賦專以米粟之屬而<lb/>
<pb n="7a"/>
周禮則雜以他物代之此特其微異者耳不害其為同<lb/>
也周衰王制不明貢?賦之法不復存成王周公之制<lb/>
魯之宣公初?畝是以公田之外復履私田之畝行十<lb/>
一之?雖然賦則尚無恙也至於成公之作丘甲則每<lb/>
三甸而加一?兵車之賦非復司馬法之舊哀公之用<lb/>
田賦則受田百畝而出賦二十畝私田之賦非復載師<lb/>
之舊至於邦國之貢益悖謬而無統包茅不入王祭不<lb/>
共是諸侯既不致貢於天子子?言鄭伯之男而使從<lb/>
<pb n="7b"/>
公侯之貢<hi>見昭公十三年</hi>是晉人責貢於諸侯者又難給焉此<lb/>
豈惟非周家之舊法哉虞夏貢賦之法自三代以來所<lb/>
謂相承而不廢者至春秋而埽地矣嗚呼讀周禮見周<lb/>
之所以盛讀春秋見周之所以衰<lb/>
　　　節財<hi>論九式均節財用</hi>
或問王制之書言冢宰?杪制國用此九賦九貢之後<lb/>
亦有九式以節財用冢宰與王論道經邦者而區區於<lb/>
理財用之末何也曰君心之非莫大乎侈心之生財聚<lb/>
<pb n="8a"/>
於公上而大臣不敢撙節於其間則府庫之充牣財物<lb/>
之浩穰而人主之?室器用服食賜予一切始無度矣<lb/>
是固蠱壞心術之大源而以道佐人主者之急務也余<lb/>
嘗論冢宰屬官以為?外庭宿衛之士士之賤者也烹<lb/>
庖饔膳之事事之辱者也魚腊酒漿醯醢之物物之微<lb/>
者也次舍幄帟喪服為末用宦寺嬪御洒埽使令為冗<lb/>
役而宴私玩狎之際易以惑?人主之耳目而侵竊大<lb/>
臣之權柄是以冢宰一舉而盡握之此固一說也然而<lb/>
<pb n="8b"/>
府庫之財物國家之耗費亦莫大乎是數者之間使太<lb/>
宰身不得?其人心不得約其用則多寡豐殺去取用<lb/>
舍損益之目誰得而檢之秦漢以來散無統紀武帝窮<lb/>
奢極侈尤為無度衛士已三萬人而郎?之外又增置<lb/>
期門羽林南北軍之外又增置八校尉無復多寡之節<lb/>
少府掌山海池澤之稅以充天子私供養大官七丞主<lb/>
膳食湯官主餅餌導官主擇米庖人主宰割無復豐約<lb/>
去取之制?門給事禁中鉤盾掌苑囿尚方作禁器御<lb/>
<pb n="9a"/>
府主衣服掖庭永巷亦置八丞上林池?多至十監無<lb/>
復用舍損益之限北至朔方東封泰山所過賞賜用帛<lb/>
百餘萬疋金錢以鉅萬計縣官空?而吏始坐市列肆<lb/>
販物求利矣異時元帝在位雖號?恭少欲而齊三服<lb/>
官作工各數千人一歲費數鉅萬蜀廣漢主金銀器歲<lb/>
各用五百萬三工官官費五千萬東西織室亦然?馬<lb/>
食粟將萬疋此御史大夫貢禹所以拳拳獻忠願減諸<lb/>
離?及長樂?衛之大半太僕減食穀之馬水衡減食<lb/>
<pb n="9b"/>
肉之獸省宜春之苑罷角觝之戲復齊三服官之舊而<lb/>
還高祖孝文之節儉也雖然禹徒知有高祖孝文之節<lb/>
儉而豈知有太宰九式之均節邪以周禮考之膳夫歲<lb/>
終則?惟王及后世子之膳不?庖人歲終則?惟王<lb/>
及后之膳禽不?酒人歲終則?惟王及后之飲<lb/>
酒不?又?府歲終不?王后之服司裘歲終不?王<lb/>
之裘服夫一歲之財有限而司徒所以制一歲之入冢<lb/>
宰所以制一歲之出者亦有常令而?曰不?豈真使<lb/>
<pb n="10a"/>
王后世子得以自便而自取邪彼賤有司也以區區賤<lb/>
有司而與至尊較出入之是非計用度之當否則於勢<lb/>
為不順於事為難行是以上取之而下供之而多寡豐<lb/>
殺去取用舍損益之數則自有九式存焉吾何與知而<lb/>
與至尊者較曲直取與邪是故好用匪頒吾則共之芻<lb/>
秣幣帛吾則共之工事羞服喪荒?客祭祀吾則共之<lb/>
以至向之所謂賤士辱事微物末用冗役吾又一切共<lb/>
之而一曰祭祀之式至九曰好用之式太宰則?持之<lb/>
<pb n="10b"/>
夫惟財共於有司而式法持於太宰是以人主不敢違<lb/>
式法而過取百官有司於此亦不敢至於違式法而過<lb/>
共宰夫以式法掌祭祀酒人以式法授酒材掌皮以式<lb/>
法頒皮革委人以式法具薪蒸木材職幣以式法斂幣<lb/>
餘職歲以式法?逆?太府以式法頒貨賄人主之私<lb/>
心以式法而礙則侈心以式法而銷國用不屈民力不<lb/>
匱而玉府之財用始沛然有餘而論道經邦之地始造<lb/>
原立本於此而無以蠱壞之也或曰小宰之職以法掌<lb/>
<pb n="11a"/>
祭祀朝覲?同?客之戒其軍旅田役喪荒亦如之七<lb/>
事者令百官府共其財用今九式之中乃不及朝覲?<lb/>
同軍旅田役何也曰朝覲?同之用不過牢禮委積膳<lb/>
獻飲食?賜?牽而已此則?客之式也軍旅田役之<lb/>
用亦不過幣?委人共委積薪芻司?掌賞地?正頒<lb/>
衣裘車人矢人繕人?人司弓矢司甲兵之數一切皆<lb/>
有法式以給其財此則幣帛芻秣匪頒工事之式也或<lb/>
又曰軍旅田役莫大於餱糧而不為之式何也曰居者<lb/>
<pb n="11b"/>
積倉行者裹糧人自為具非公家之所給也公家之所<lb/>
給惟官府中供軍士者耳此則有廩人治師役之糧食<lb/>
倉人共道路之穀食遺人掌道路之委積是不為無法<lb/>
也大抵太宰之所謂理財惟急於理其出而已蓋財多<lb/>
則下之用者易失之滲漏上之取者每患於過差九式<lb/>
之法不過以撙節人主亦以隄防百官有司之失物辟<lb/>
名也式法不行而後上下始交征利矣錙銖而取泥沙<lb/>
而用竭九州之財不足以贍一人之欲而公私始俱受<lb/>
<pb n="12a"/>
其病矣嗚呼是其所以為秦漢矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太平經國書卷三<lb/>
</p>
<p>
</p>
  </div>
</body>
</text>
</TEI>