<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋提綱卷九</head>
    <p>
<pb n="1a"/>
欽定四庫全書<lb/>
　春秋提綱卷九　　　　　宋　陳則通　撰<lb/>
　　雜例門<lb/>
　　　春秋王室<lb/>
嗚呼吾於詩之二南而知雅頌之所以興吾於詩之二<lb/>
變雅而知春秋之所以作白華車舝瞻卬召旻之詩太<lb/>
任太姒之家法蕩然矣自古豈有家不正而天下定者<lb/>
邪詩述西周之盛自文王以下正始之基也春秋著東<lb/>
<pb n="1b"/>
周之衰自平王以下返始之本也詩春秋之作此周之<lb/>
所以為東西者歟攷其盛衰之由明其得失之?則齊<lb/>
家二字乃詩春秋之大綱領也春秋撥亂返始之書?<lb/>
於?公之元年三致意焉並后匹嫡春秋之戒也立子<lb/>
以貴不以長以長不以賢春秋之法也元年正月即位<lb/>
不書兄不宜讓而讓也鄭伯克段段不書弟弟不宜爭<lb/>
而爭也宰咺歸賵仲子不稱夫人而稱字妾不?僭而<lb/>
僭者也一而再再而三獨拳拳於?公初年之簡則元<lb/>
<pb n="2a"/>
年以後之筆可知矣周治之正始無有過是者雖然有<lb/>
?雎之后妃則有鵲巢之夫人周實不正於諸侯乎何<lb/>
誅攷春秋以?宋魯有公族之患齊晉有世卿之患當<lb/>
時之患無國無之二百四十二年間周室無他變特生<lb/>
於並后匹嫡之事耳平王之始於春秋也以此故敬王<lb/>
之終於春秋也亦以此故?自?弧箕服之?起赫赫<lb/>
宗周誰實?之申后失其尊世子失其嫡讀小弁之詩<lb/>
千載而下使人憤惋而不平也平王身及之而身為之<lb/>
<pb n="2b"/>
上屈王宰下賵人妾不念伯服之於周而反?桓公之<lb/>
於魯借曰既耄小弁之詩忘乎哉抑人亦有言前舟溺<lb/>
後舟不可繼桓王可以鑒之矣有世子之嫡有子儀之<lb/>
愛於是有周公?肩之謀若無辛伯?其危哉此桓王<lb/>
不鑒其父而貽禍其子者也?王可以深鑒之矣有王<lb/>
姚之嬖有子?之寵於是有五大夫之亂若無鄭虢?<lb/>
其危哉此?王不監其身而貽禍其孫者也嗚呼若?<lb/>
王者可以痛念而疾懲之矣三折肱知為良醫何乃婦<lb/>
<pb n="3a"/>
言是用從廢長立少之謀獨亂周室者二十年用是?<lb/>
于首止用是盟于洮用是出居于鄭若前乎無齊則襄<lb/>
不得立後乎無晉則襄不得歸此皆?王不監於乃祖<lb/>
乃身而貽禍其子者也自幽之三年王昵褒姒至魯僖<lb/>
之二十四年襄入王城一百六十六年間周更七王大<lb/>
抵並后匹嫡禍亂相尋之日也襄王立蠻夷為天下之<lb/>
母居鄭之禍亦自取之止沸去薪曾不動念我文公之<lb/>
五年使召伯?葬使榮叔歸含且賵以成一成風之妾<lb/>
<pb n="3b"/>
卒使敬嬴倣其事於他日則襄王實?之也周不能已<lb/>
禍於周而每每駕其禍於魯可歎也夫自襄以後百一<lb/>
十餘年王室少事其間王子有?戮<hi>宣十五</hi>之罪而弗誅<lb/>
王弟無始禍<hi>襄三十</hi>之謀而見殺此皆天王不善於齊<lb/>
家之過至昭之二十有二年又踐?襄之故?而甚之<lb/>
者也穆后太子相繼即世東?之器擁?者八年於是<lb/>
動?起之邪謀於是生子朝之禍心雄雞斷尾之喻王<lb/>
不許以言而許以意則天王之欲立子朝久矣特畏劉<lb/>
<pb n="4a"/>
單諸人而不敢發也嗚呼?襄以前皆事當其身而不<lb/>
悟乃欲責景王?監百一十餘年之事亦難矣攷之王<lb/>
室更四大變皆以並后匹嫡之故外是周豈有他患哉<lb/>
父者子之天也夫者婦之天也春秋書王而冠以天父<lb/>
子夫婦之天且不正若臣若民之天?復奚恃哉然則<lb/>
春秋之書愧天子也或曰王室之禍莫酷於?襄子?<lb/>
子帶皆不見於經而子朝獨見於經何故曰?襄之時<lb/>
有齊桓晉文在百子?子帶輩無能為周室害也經不<lb/>
<pb n="4b"/>
書恃天下之有伯也至景王以後晉少懦矣王室?聽<lb/>
命於陪臣矣??于諸侯曰期以明年?于?父?納<lb/>
王也又曰期以明年卒使王室蠢蠢然至十有八年而<lb/>
後定聖人於此深以子朝為憂經書子朝悲天下之無<lb/>
伯也晉政多門紛紛之不暇而莫之主也春秋之書曰<lb/>
王室亂前乎桓文之伯所未見之文也吁豈特王室亂<lb/>
而已哉<lb/>
　　　春秋書公<lb/>
<pb n="5a"/>
嗚呼先王五等之爵紊亂而至於春秋極矣夫自夏商<lb/>
以前未聞也分土惟三建爵惟五其昉於武王崇?報<lb/>
功之時乎然當是時受王命爵上公者有?唯是天子<lb/>
之老則稱公周室之客則稱公望太公也而為師旦周<lb/>
公也而為宰二公有大?勞於王家世公之爵初不為<lb/>
過書稱齊侯?伋詩稱乃命魯侯則?伋禽父猶以其<lb/>
子不得世其爵況其後之曾若?者乎春秋以前有衛<lb/>
武公者有鄭武公者縣外之諸侯入相天子者也春秋<lb/>
<pb n="5b"/>
以後有祭公州公者有虞公宰周公者縣?之諸侯夾<lb/>
輔王室者也舍是無稱公者矣武王以胡公不?使封<lb/>
諸陳以備三恪其後陳平為侯杞夏之餘也東樓公始<lb/>
封之君也其後子孫之見於春秋者自侯而書伯自伯<lb/>
而書子安在其為公也哉若陳若杞雖能身公爵於其<lb/>
初而不能世公爵於其後王?且爾矧在諸侯春秋二<lb/>
百四十二年終始得稱公者惟宋為然?以武王伐殷<lb/>
作周之故舍是而稱公者皆僭矣魯?之父曰?侯其<lb/>
<pb n="6a"/>
正也入春秋之初年書曰宰咺?歸?公仲子之賵?<lb/>
此諸侯爵無尊卑國無大小例稱之曰公則息姑實俑<lb/>
之魯不特以不正之號加之父而又以不正之號加之<lb/>
祖自稱於諸侯則曰徼福於周公魯公周公魯公未聞<lb/>
其有此也齊又效尤之曰徼福於太公丁公太公丁公<lb/>
未聞其有此也獨晉仇生爵為侯歿諡為侯其後世之<lb/>
子孫循是而曰我先君文侯此意猶古文襄以下何不<lb/>
視此為的邪攷春秋七十二國之君不干先王之典禮<lb/>
<pb n="6b"/>
不紊先王之封爵無得罪於春秋者獨蔡季<hi>桓十七</hi>忠於<lb/>
桓侯耳其他則聖人先卒以爵後葬以公其能逃一字<lb/>
之斧鉞哉吁天子若能守先王之法度則不至是吾觀<lb/>
虢公晉侯朝王王賜之玉五?馬二匹王命諸侯名位<lb/>
不同禮亦異數虢公也晉侯也而等是賜也諸侯象之<lb/>
其又何誅焉雖然諸侯之僭尚可言也鄭伯也而謂之<lb/>
公伯有其大夫也家臣或以公呼之矣大夫之僭不可<lb/>
言也吁先王封爵至於流弊之極尤有不忍言者蠢?<lb/>
<pb n="7a"/>
?蠻謂諸侯無疑於公之號則已無疑於王之號入陳<lb/>
之舉哆然以諸侯縣公為辭則當時之諸侯?班於?<lb/>
楚之大夫爾抑人亦有言冠冕雖敝不可加足公爵雖<lb/>
輕不可加之?楚之大夫吾不知息公子朱葉公諸梁<lb/>
蔡公?疾彼何為者也王不為公而重其號卒亦不自<lb/>
重其號魯?衛桓之於春秋天子不敢問則齊宣梁?<lb/>
之於戰國亦無足怪者矣天下豈獨一?楚乎東周之<lb/>
鼎?何不遷之于函秦乎然則如之何春秋之法正本<lb/>
<pb n="7b"/>
澄源當自上者始<lb/>
　　　魯婚姻例<lb/>
　　　　魯逆夫人夫人至<lb/>
　　　　　桓三年公子翬如齊逆女夫人姜氏至自<lb/>
　　　　　齊<lb/>
　　　　　莊二十有四年公如齊逆女夫人姜氏入<lb/>
　　　　　文四年逆婦姜于齊<lb/>
　　　　　宣元年公子遂如齊逆女遂以夫人姜氏<lb/>
<pb n="8a"/>
　　　　　至自齊<lb/>
　　　　　成十有四年叔孫僑如如齊逆女僑如以<lb/>
　　　　　夫人婦姜至自齊<lb/>
　　　　?女歸于他國<lb/>
　　　　　?二年紀裂繻?逆女伯姬歸于紀<lb/>
　　　　　　七年叔姬歸于紀<lb/>
　　　　　莊十有二年紀叔姬歸于酅<lb/>
　　　　　僖十有五年季姬歸于鄫<lb/>
<pb n="8b"/>
　　　　　成九年伯姬歸于宋<lb/>
嗚呼男女親迎則授受明禮也唯萬乘之尊不容親屈<lb/>
於諸侯故使卿逆之公監之自王以下一是以逆為禮<lb/>
詩曰韓侯取妻蹶父之子韓侯迎止于蹶之里諸侯之<lb/>
迎者也俟我於著乎而俟我於庭乎而俟我於堂乎而<lb/>
大夫士之迎者也庶人工商皁?牧圉有不以是者父<lb/>
母國人皆賤之也吾讀衛鄭諸國之風吾悲之嗚呼親<lb/>
迎之禮不明至此邪夫婦之道莫善於克終春秋之筆<lb/>
<pb n="9a"/>
莫嚴於謹始書魯逆夫人者五獨於桓?為詳所以志<lb/>
其亂魯之階於文公為略所以志其去魯之本齊侯不<lb/>
以桓公之篡而與之謀婚桓公不?親受於齊而使賊<lb/>
以逆姜氏象之其又何誅焉禮有逆女無送女齊侯送<lb/>
姜氏于讙所以邀公之必?也經書公?齊侯于讙繼<lb/>
書姜氏至自齊設使齊君不送公必不?公之重在齊<lb/>
侯重不在逆女明矣始之不正終於何有哉?公受制<lb/>
文姜必齊女而後取三十餘年未有?主公之求於齊<lb/>
<pb n="9b"/>
也急而齊之應公也緩納幣使卿公實親?春秋所以<lb/>
示譏逆女親者也春秋可以無貶然而如齊逆女公其<lb/>
知有桓公乎如則順而所如之國則逆逆之是而所逆<lb/>
之女則非經不書至而書入以國人有所不與也宗廟<lb/>
有所不受也魯君婚姻之事未有如桓莊之詳且悉者<lb/>
文繁而不厭聖人以是著魯禍之本歟以是為天下之<lb/>
大戒歟男不親迎不得以有室女不親迎不得以有家<lb/>
使大夫非禮也??者乎文公斬焉衰經之中使襄仲<lb/>
<pb n="10a"/>
如齊納幣識者知其忘先君矣又貴聘而賤逆不書夫<lb/>
人魯不待以夫人也姜不書氏齊不待以女也曰逆姜<lb/>
于齊則不知其為嫡為妾逆婦姜於齊始知其為伉儷<lb/>
貴為諸侯而婦不得稱夫人春秋所以嚴正始之辨後<lb/>
乎書至則曰夫人姜氏書歸則曰夫人姜氏終不與敬<lb/>
嬴得以代之也文公十八年之簡曰子卒夫人姜氏歸<lb/>
于齊數字淒涼為千古簡編之恨春秋安得不於逆婦<lb/>
之初而謹之乎書逆婦者三二有姑之詞也一賤逆之<lb/>
<pb n="10b"/>
之詞也豈惟魯為然哉外諸侯之逆女自裂繻以<lb/>
來親迎之禮廢?矣書紀伯姬悲之也書鄫季姬寵之<lb/>
也伯姬于宋三以媵書叔姬于紀兩以歸書賢之也外<lb/>
女書至視魯其家也?女書歸視諸侯其家也歸者所<lb/>
以依人以終身也然則杞叔姬郯伯姬齊子叔姬曷為<lb/>
又書歸乎吁知出姜之初不書至則知三姬之初不書<lb/>
歸<lb/>
　　　魯蒐狩例<lb/>
<pb n="11a"/>
　　　　桓四年春正月公狩于郎<lb/>
　　　　　七年焚咸丘<lb/>
　　　　?四年公及齊人狩于禚<lb/>
　　　　昭八年秋蒐于紅<lb/>
　　　　　十有一年夏大蒐于比蒲<lb/>
　　　　　二十有二年夏大蒐于昌間<lb/>
　　　　定十有三年夏大蒐于比蒲<lb/>
　　　　　十有四年大蒐于比蒲<lb/>
<pb n="11b"/>
　　　　哀十有四年春西狩獲麟<lb/>
嗚呼春秋兵制襄公以前未聞也至襄公而三軍之名<lb/>
作春秋蒐法昭公以前未聞也至昭公而大蒐之名立<lb/>
國之大事在祀與戎故諸侯?以三田為禮吾攷襄昭<lb/>
以?兵制?而蒐狩之制?魯之公室遂?而不可復<lb/>
拯矣豈無故而然邪狩郎犯非地之戒狩禚忘不天之<lb/>
之仇罪之輕重不可以?雖然斯時也蒐狩之制未?<lb/>
也按僖公之頌公徒三萬其人公車千?其賦即位三<lb/>
<pb n="12a"/>
十餘年豈蒐狩之禮未?一講春秋不書大抵得時與<lb/>
地之故成公以後非三家不帥師此乃兵權旁落之漸<lb/>
三軍魯之舊制襄十一年書作三軍者版籍缺落三家<lb/>
各?以充三軍之數昔為公室有今為三家有春秋書<lb/>
作不宜作也斯時公室三矣而猶未也昭之五年舍中<lb/>
軍季氏擇二二子各一公室於是乎四紅之蒐舍中軍<lb/>
之三年也自根牟至于商衛革車千?不知誰為公室<lb/>
之民乎自後三蒐比蒲一蒐昌間俱以大名夫大蒐天<lb/>
<pb n="12b"/>
子之法也而夏官司馬之司也魯兵制?而蒐狩之制<lb/>
?三家之僭且及此矣豈特失時與地之為可譏哉春<lb/>
秋於桓?之狩言公而昭定以後不言公公不與蒐也<lb/>
定之十四年公雖在蒐猶無公也公不與蒐國不顧君<lb/>
西狩大野叔孫氏之賤者且獲其非常矣春秋安得不<lb/>
止於獲麟<lb/>
　　　魯祭祀例<lb/>
　　　　郊望<hi>郊牛附</hi>
<pb n="13a"/>
　　　　　僖三十有一年夏四月四卜郊不從乃免<lb/>
　　　　　　牲猶三望<lb/>
　　　　　宣三年郊牛之口傷改卜牛牛死乃不郊<lb/>
　　　　　　猶三望<lb/>
　　　　　成七年鼷鼠食郊牛角改卜牛鼷鼠又食<lb/>
　　　　　　其角乃免牛不郊猶三望<lb/>
　　　　　　十年夏四月五卜郊不從乃不郊<lb/>
　　　　　　十有七年九月辛丑用郊<lb/>
<pb n="13b"/>
　　　　　襄七年夏四月三卜郊不從乃免牲<lb/>
　　　　　　十有一年夏四月四卜郊不從乃不郊<lb/>
　　　　　定十有五年鼷鼠食郊牛牛死改卜牛夏<lb/>
　　　　　　五月辛亥郊<lb/>
　　　　　哀元年鼷?食郊牛改卜牛夏四月辛巳<lb/>
　　　　　　郊<lb/>
嗚呼天子不卜郊魯卜郊何也魯人上僭天子之禮每<lb/>
郊必卜于上帝吉則郊不吉則否卜之者其魯人以僭<lb/>
<pb n="14a"/>
禮之為疑乎凡卜不過三過三而卜則失其度郊不過<lb/>
春過春而卜郊則失其時冬至之日郊天子之禮也魯<lb/>
不敢用日至而但用?蟄十二月之下辛卜正月之上<lb/>
辛不從則以正月之下辛卜二月之上辛不從則以二<lb/>
月之下辛卜三月之上辛又如是則不郊矣春秋不書<lb/>
春卜郊者自日至以至於?蟄以後皆郊之時也僖公<lb/>
四月之四卜襄公四月之四卜其過在於三月不從而<lb/>
猶卜也成公五卜則甚矣襄公七年四月三卜郊是卜<lb/>
<pb n="14b"/>
之後時至四月而始三卜也子公羊子以三卜為禮豈<lb/>
知春秋書三卜之後時而非禮與?公請行郊禮以?<lb/>
遲疑顧盼不敢直情而徑行之禮之?用則卜卜而不<lb/>
從則不郊至成十七年之九月經書用郊則郊不復卜<lb/>
而直用之矣定公五月之辛亥郊哀公四月之辛巳郊<lb/>
不卜而郊母乃以先君成公藉口不思郊不過春為祈<lb/>
榖祭帝耳夏而種秋而斂?焉用此哉經書不郊猶三<lb/>
望可也三家之傳諸儒之註莫有據依余?論天子郊<lb/>
<pb n="15a"/>
天則百神從山川星辰之神莫不在也天子不能親至<lb/>
其所而祭故有望焉三云者?山川星辰之神而言之<lb/>
也有天下者祭百神魯安得用此禮乎郊者僭禮之大<lb/>
者也魯既免於僭禮之大而猶未免於僭禮之小聖人<lb/>
以為不如勿望而已矣此春秋書猶之意也然則郊之<lb/>
得其時而卜之得其度其為禮乎曰春秋書之不可勝<lb/>
書惟於失禮之中而又失禮焉則書之果以為禮乎夫<lb/>
子何以有周公其衰之歎<lb/>
<pb n="15b"/>
　　　郊牛<lb/>
嗚呼古者諸侯必有?獸之官?時齋戒沐浴而躬朝<lb/>
之犧牷祭牲必於是取之敬之至也君召牛納而視之<lb/>
擇其毛而卜之吉然後?之朔月月半君?牲所以致<lb/>
力孝之至也春秋書鼷鼠食郊牛角猶可曰有司之過<lb/>
也改卜牛而又食其角則非人也天也郊牛之口傷則<lb/>
無鼷鼠而自傷也改卜牛而牛又死豈人之所能為哉<lb/>
春秋書卜郊而屢不從書改牛而又食天其不享魯僭<lb/>
<pb n="16a"/>
乎鼷鼠食郊牛角祗食其角耳口傷祗傷其口耳食郊<lb/>
牛不言其所食之處則?牛之身皆食也牛死則如之<lb/>
何曰埋之牛免則如之何曰有司?端送於南郊而放<lb/>
之然則春秋或書免牛或書免牲何也曰卜而?之曰<lb/>
牛?成而?用之曰牲曰免牲是不郊也牲已可用而<lb/>
免之也故不曰不郊但曰免牲曰免牛而又曰不郊者<lb/>
牛未可用而免之也故既曰免牛而又曰不郊春秋一<lb/>
字之權衡其可輕易乎哉吾故備郊牛之?而寘之魯<lb/>
<pb n="16b"/>
郊之次<lb/>
　　　魯禘例<lb/>
　　　　閔二年夏五月乙酉吉禘于?公<lb/>
　　　　僖八年秋七月禘于太廟用致夫人<lb/>
嗚呼禮不王不禘天子立始祖之廟推本始祖之所自<lb/>
出者而祀之而以其祖配之此之謂禘諸侯不敢祖天<lb/>
子而以其始封為祖故禘不及諸侯也周有二祖太祖<lb/>
文王始祖后稷稷之所自出者嚳也文王配帝於明堂<lb/>
<pb n="17a"/>
稷配天於郊嚳禘於太廟周制也東遷以?諸侯率以<lb/>
天子為祖宋祖帝乙鄭祖厲王?蒯瞶亦曰太祖文王<lb/>
烈祖康叔文祖襄公亳城北之盟亦曰先王先公七姓<lb/>
十二國之祖諸侯之僭?不獨一魯矣晉人曰以寡君<lb/>
之未禘祀此禮豈獨罪魯邪魯有二禘有常禘有三年<lb/>
之喪畢而禘春秋書之則不勝書唯禮之重失則書之<lb/>
閔二年之禘則譏其未喪畢而服吉也先君之几筵猶<lb/>
在於?未可以稱?廟也僖八年之禘則譏成風?為<lb/>
<pb n="17b"/>
夫人舉先君之?妾母而悉致之廟也若祗以禘為失<lb/>
禮則春秋不書矣程子曰天子禘諸侯祫大夫薦庶人<lb/>
享魯有祫祭而春秋不書祫何也曰諸侯之事無大於<lb/>
祫大事即祫祭也有事即常祭也春秋書大事則祭無<lb/>
大於此矣聖人以是明郊禘之僭歟自閔公亟行是於<lb/>
?公自是?公之廟??用此朱干玉戚以舞大夏八<lb/>
佾以舞大武三家象之其又何誅焉禘于襄公萬者二<lb/>
人?春秋所不忍言也若夫禘于僖公順祀先公而祈<lb/>
<pb n="18a"/>
焉吾不知誰為之誰為之<lb/>
　　　魯雩例<lb/>
　　　　桓五年秋大雩<lb/>
　　　　僖十有一年秋八月大雩　十有三年秋九<lb/>
　　　　　月大雩<lb/>
　　　　成三年秋大雩　七年冬大雩<lb/>
　　　　襄五年秋大雩　八年秋九月大雩　十有<lb/>
　　　　　六年秋大雩　十有七年九月大雩　二<lb/>
<pb n="18b"/>
　　　　　十有八年秋八月大雩<lb/>
　　　　昭三年八月大雩　六年秋九月大雩　八<lb/>
　　　　　年秋大雩　十有六年九月大雩　二十<lb/>
　　　　　有四年秋八月大雩　二十有五年秋七<lb/>
　　　　　月上辛大雩季辛又雩<lb/>
　　　　定元年九月大雩　七年秋大雩　九月大<lb/>
　　　　　雩　十有二年秋大雩<lb/>
嗚呼魯之雩其有二乎有常雩有旱雩建巳之月蒼龍<lb/>
<pb n="19a"/>
之宿?見于東方是時舉雩禮以祭之祈百榖仰膏兩<lb/>
也若乃旱而雩則因旱而後雩也雩而雨則但曰雩雩而<lb/>
不兩或旱而不雩則始曰旱經無建巳之月書雩者其<lb/>
魯之常祭歟或一年而兩雩或一月而又雩者其旱甚<lb/>
歟然則雩以大書何也天子之雩主上帝諸侯之雩主<lb/>
山川星辰春秋書大雩則魯人僭天子之禮而雩上帝<lb/>
矣然則成王賜魯以天子之禮樂母乃是歟曰誰為是<lb/>
言若吾夫子之言則信若吾夫子之言則信<lb/>
<pb n="19b"/>
　　　魯土田例<lb/>
　　　　?八年鄭伯使宛?歸祊　庚寅我入祊<lb/>
　　　　桓元年鄭伯以璧假許田<lb/>
　　　　僖三十一年春取濟西田<lb/>
　　　　宣元年六月齊人取濟西田　十年齊人歸<lb/>
　　　　　我濟西田<lb/>
　　　　成二年取汶陽田　八年春晉侯使韓穿?<lb/>
　　　　　言汶陽之田歸之于齊<lb/>
<pb n="20a"/>
　　　　襄十有九年取邾田自漷水<lb/>
　　　　昭元年叔弓帥師疆鄆田　二十有五年齊<lb/>
　　　　　侯取鄆<lb/>
　　　　定十年夏齊人?歸鄆讙龜?田<lb/>
　　　　哀二年春王二月季孫斯叔孫州仇仲孫何<lb/>
　　　　　忌帥師伐邾取漷東田及沂西田　八年<lb/>
　　　　　夏齊人取讙及闡　冬十有二月齊人歸<lb/>
　　　　　讙及闡<lb/>
<pb n="20b"/>
嗚呼?桓之初諸侯其猶有王室乎鄭?以詐力行乎<lb/>
諸侯?盟?伐?不王室是顧行一不義則歉然有不<lb/>
能自安之心未?的為之名正為之辭深自諱晦以?<lb/>
其不義之舉雖天資之巧詐過人亦者所顧忌不敢直<lb/>
情而徑行之也許田於魯為朝宿之地祊於鄭為湯沐之<lb/>
邑舊矣鄭?之請以祊易許田則?公之八年也我<lb/>
既入祊而不與鄭以許田鄭人不急不迫未?有辭<lb/>
於我者四年以周公之原廟在彼魯人重以與之而<lb/>
<pb n="21a"/>
鄭人亦重以請之也桓公以篡得國求寵於諸侯寤生<lb/>
藉此為取許田之隙不獨以祊而以璧繼之不敢以請<lb/>
而以假名之假云者其殆鄭?歉然不能自安之心乎<lb/>
是時周室雖卑主用猶在一旦明天子復行巡狩朝覲<lb/>
之禮祊魯不得而有而許田鄭亦不得而有也我不曰<lb/>
假魯?以王室為辭嗚呼假之名其起於此乎諸侯猶<lb/>
知畏王室者乎春秋循是而書曰鄭伯以璧假許田?<lb/>
其王室復行巡狩朝覲之禮也繻葛一敗不可?拾天<lb/>
<pb n="21b"/>
子亦聽諸侯之不復朝覲矣夫諸侯之?三土地為上<lb/>
不敢以尺寸取諸人亦不敢以尺寸予諸人春秋凡魯<lb/>
取邑則書以貪人之有為罪取魯邑則不書以失地為<lb/>
宗廟之大辱也故?不書叛必書圍所以見其叛外不<lb/>
書取必書歸所以見其取取不書歸必有故然後言其<lb/>
取不以尺寸予諸人者也外邑?歸則我書入以言其<lb/>
逆已邑?歸則我不書入以見其順不以尺寸取諸人<lb/>
者也嗚呼取必無歸春秋書歸以幸之假必有歸僖公<lb/>
<pb n="22a"/>
居常與許復周公之宇其諸許田之歸于我歟春秋不<lb/>
書其諸書假則不必書歸歟魯公受之至桓公而棄之<lb/>
春秋所以著其罪桓公棄之至僖公而復之詩頌所以<lb/>
嘉其功所可惜者周為天下共主聽諸侯土田之自棄<lb/>
自復而莫之能治也聖人望周之意缺然也異時鄆田<lb/>
之爭使劉單二子訟于晉閻田之?執甘大夫襄以謝<lb/>
于晉周尚如此何以庇諸侯哉吁安得韓穿一言而汶<lb/>
陽之田不歸于齊<lb/>
<pb n="22b"/>
　　　魯城築例<lb/>
　　　　?七年夏城中丘　九年夏城郎<lb/>
　　　　桓五年夏城祝丘　十有六年冬城向<lb/>
　　　　?二十有八年冬築郿　二十有九年冬十<lb/>
　　　　　有二月城諸及防　三十有一年春築臺<lb/>
　　　　　于郎　夏四月築臺于薛　秋築臺于秦<lb/>
　　　　　三十有二年春城小榖<hi>左氏云為管仲范氏云魯西北有小</hi>
　　　　　<hi>榖城</hi>
<pb n="23a"/>
　　　　文七年春遂城郚　十有二年冬季孫行父<lb/>
　　　　　帥師城諸及鄆<lb/>
　　　　宣八年冬城平陽<lb/>
　　　　成四年冬城鄆　九年冬城中城　十有八<lb/>
　　　　　年秋築鹿囿<lb/>
　　　　襄九年夏城費　十有三年冬城防　十有<lb/>
　　　　　五年夏季孫宿叔孫豹帥師城成郛　十<lb/>
　　　　　有九年冬城西郛　城武城<lb/>
<pb n="23b"/>
　　　　昭九年冬築郎囿<lb/>
　　　　定六年冬城中城　十有三年夏築蛇淵囿<lb/>
　　　　　十有四年城莒父及霄<hi>此年無冬</hi>
　　　　哀三年季孫斯叔孫州仇帥師城?陽　四<lb/>
　　　　　年夏城西郛　五年春城毗　六年春城<lb/>
　　　　　邾瑕<lb/>
嗚呼春秋?書城者二十有二其皆譏之乎大都三國<lb/>
之一中五之一小九之一先王之制也龍見而戒事火<lb/>
<pb n="24a"/>
見而致用水?正而栽日至而畢先王之時也春秋非<lb/>
以其不時書則以其過制書得時與制而猶書之者所<lb/>
以重民力也夫先王建國諸侯受封之初皆有城郭以域<lb/>
其民豈必春秋而後為城築計?月以?之風雨以?之<lb/>
干戈矢石以馮陵之時葺其不完以為民備猶有先王<lb/>
之時與制在若乃凶年而城凶年而邑尤春秋之所大<lb/>
戒一年而屢役一役而兩城君子以為用民力之為已<lb/>
悉矣城而帥師某??至不曰牖?綢繆迨天之未?<lb/>
<pb n="24b"/>
雨邪興城造邑猶恐勞民築臺築囿何以為役攷十二<lb/>
公之行事獨僖公不興一城築不造一臺囿不敢輕用<lb/>
民力南門才一興役而仲尼之筆已繼於梁亡之後此<lb/>
春秋責備賢者之深意也抑吾讀春秋而有懼焉城郭<lb/>
之制此公侯所以扞城其民春秋以後皆大夫之私城<lb/>
其邑古者家不?甲邑無百雉之城本大末小是以能<lb/>
固其民而無爭心叔仲謂南遺多與而役以城費後?<lb/>
圍費墮費公室一大勞動季孫叔孫帥師城成郛至圍<lb/>
<pb n="25a"/>
成之役定公親?竟不得墮防臧氏之邑乃大城之卒<lb/>
使武仲得以防要君而求後於魯武仲且爾又何議乎<lb/>
他成公以後魯多叛邑非末大不掉之弊耶櫟人知有<lb/>
子元而不知有鄭曲沃知有欒氏而不知有晉是假?以<lb/>
兵而齎?以糧耳故大城國之害也國不可無城城不<lb/>
可無民民不可無吏有社稷人民者盍于此乎念豈一<lb/>
城一邑所能係其成敗存亡之數也哉<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋提綱卷九<lb/>
</p>
<p>
</p>
  </div>
</body>
</text>
</TEI>