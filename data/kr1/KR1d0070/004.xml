<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳氏禮記集說補正卷四</head> <lb/>
    <p>
<pb n="1a"/>
欽定四庫全書<lb/>
　陳氏禮記集說補正卷四<lb/>
　　　　　　　　　　頭等侍衛納喇性?撰<lb/>
　　檀弓上二<lb/>
孔子?祥五日彈琴而不成聲十日而成笙歌集說引<lb/>
孔子事以見餘哀未忘也<lb/>
　竊案?氏謂成者樂曲之一終聲者曲調之聲也不<lb/>
　成聲謂不終曲也祥終可以彈琴矣然猶有餘哀故<lb/>
<pb n="1b"/>
　彈之不終一曲而又廢也十日之後則不但彈琴終<lb/>
　曲吹笙而歌亦終曲矣哀情之殺以漸也然近日玉<lb/>
　巖?氏疑之蓋以上文魯人朝祥暮歌章觀之可見<lb/>
　祥後踰月禫訖方可歌聖人喪親縱不敢越中道亦<lb/>
　宜如定制豈有祥未踰月但五日而即彈琴十日而<lb/>
　成笙歌不又將為子路所笑乎集說以為餘哀未忘<lb/>
　而不察記文之自相背戾惟鄭?略識此意故?既<lb/>
　祥下注云踰月且異旬也祥亦凶事先?日五日彈<lb/>
<pb n="2a"/>
　琴十日笙歌由外除也是以?祥為踰月且異旬故<lb/>
　合正禮但據本文是言祥祭之後五日彈琴十日笙<lb/>
　歌鄭注雖為曲解未免啟千古不決之疑當闕以俟<lb/>
　知者<lb/>
死而不弔者三畏厭溺集說方氏曰戰陣無勇非孝也<lb/>
其有畏而死者乎應氏曰為國而死?兵亦無不弔之<lb/>
理若齊莊?杞梁之妻未嘗不弔也愚聞見理不明者<lb/>
多自經於溝瀆此真為死?畏矣或謂?很亡命曰畏<lb/>
<pb n="2b"/>
　竊案戰陣無勇奔北而死固謂之畏見理不明自經<lb/>
　溝瀆亦謂之畏若?很亡命書所謂愍不畏死者豈<lb/>
　得謂之畏乎齊杞梁之死戰非有畏而亡也力不支<lb/>
　也不可入此例又案慈湖楊氏曰畏死?兵壓死?<lb/>
　巖牆溺死?水非不弔也不忍為弔辭不忍言之也<lb/>
　使孔子果死?匡則亦可不弔乎屈原之死亦可不<lb/>
　弔乎而先儒謂之賤而不弔此乃固陋執言失意人<lb/>
　心所不安也愚案楊氏此說與應氏說相類皆誤認<lb/>
<pb n="3a"/>
　記文之意?畏壓溺三者皆謂死非正命非如孔子<lb/>
　之畏匡屈原之沈汨羅者也昔宗魯事孟縶齊豹欲<lb/>
　攻之宗魯不告及孟摯被殺而死宗魯亦死之琴張<lb/>
　欲往弔孔子止之曰齊豹之盜而孟縶之賊女何弔<lb/>
　焉是死不合禮者君子所不弔也故應楊二氏之說<lb/>
皆未盡也惟游氏謂古之君子欲正人之過失不專<lb/>
恃乎刑罰異其衣冠使生有所愧死而不弔使死有<lb/>
　所憾?是人有所愧恥而不麗?罪惡此?較長<lb/>
<pb n="3b"/>
　白虎通義曰有不弔三何為人臣子常?恐懼深思<lb/>
　?慮志在全身今乃畏厭溺死用為不義故不弔也<lb/>
禮曾子記曰大辱加於身皮體?傷即君不臣士不<lb/>
友祭不得為昭穆之尸食不得昭穆之牲死不得葬<lb/>
昭穆之域也<lb/>
行道之人皆弗忍也集?行道之人皆有不忍於親之<lb/>
心然而遂除之者以先王之制不敢違也<lb/>
　竊案行道有兩說鄭氏謂行道猶行仁義臨川?氏<lb/>
<pb n="4a"/>
　本之謂稍知率性之道而行之者其性必過厚故以<lb/>
　禮制其情則皆有所不忍也方氏胡氏則以為行道<lb/>
　之人與孟子所謂行道之人弗受同集說雖不分別<lb/>
　言之應是從鄭注之說然而謬矣<lb/>
太公封於營丘比及五世皆反葬於周集說太公雖封<lb/>
於齊而留周為太師故死而遂葬於周子孫不敢忘其<lb/>
本故亦自齊而反葬?周以從先人之兆五世親盡而<lb/>
後止也<lb/>
<pb n="4b"/>
　竊案太公五世反葬之說心常疑之顧寧人炎武云<lb/>
　太公汲人也聞文王作然後歸周史之所言已就封<lb/>
　?齊矣其復入為太師薨而葬?周事未可知使其<lb/>
　有之亦古人因薨而葬不擇地之常爾記以首丘喻<lb/>
　之亦已謬矣乃云比及五世皆反葬?周夫齊之去<lb/>
　周二千餘里而使其已化之骨跋履山川觸冒寒暑<lb/>
　自東徂西以葬?封守之外?死者為不仁古之葬<lb/>
　者祖於庭塴於墓反哭於其寢故曰葬日虞弗忍一<lb/>
<pb n="5a"/>
　日離也使齊之孤重趼送葬曠日淹時不獲遵五月<lb/>
　之制速反而虞?生者為不孝且也入周之境而不<lb/>
　見天子則不度離其喪次而以衰絰見則不祥若其<lb/>
　孤不行而使卿攝之則不恭勞民傷財則不?此數<lb/>
　者無一而可禹葬?稽其後王不從而殽之南陵有<lb/>
　夏后?之墓豈古人不達禮樂之義哉體魄則降知氣<lb/>
　在上故古之事其先人?廟而不?墓聖人所以知<lb/>
　幽明之故也然則太公無五世反葬之事明矣<lb/>
<pb n="5b"/>
始死之奠其餘閣也與集說閣所以庋置飲食?以生<lb/>
時庋閣上所餘脯醢為奠也<lb/>
　竊案此注疏說也山?陸氏則曰閣其餘者幸其更<lb/>
　生若有待焉爾如先儒說以其閣之餘奠不惟?文<lb/>
　不安亦大夫七十而後有閣則大夫死有無閣者矣<lb/>
小功不為位也者是委巷之禮也集說委曲也曲巷猶<lb/>
言陋巷細民居?陋巷<lb/>
　竊案委當如原委之委水上流之?處為原下流之<lb/>
<pb n="6a"/>
　聚處為委言至此窮盡無復可去委巷猶云窮巷窮<lb/>
　巷之人見小聞寡無所知識<lb/>
古者冠縮縫今也衡縫故喪冠之反吉非古也集說疏<lb/>
曰縮直也殷尚質吉凶冠皆直縫直縫者辟積?少故<lb/>
一一前後直縫之衡?也周尚文冠多辟積不一一直<lb/>
縫但多作?而并?縫之若喪冠質猶疏辟而直縫是<lb/>
與吉冠相反時人因言古喪冠與吉冠反故記者釋之<lb/>
云非古也止是周世如此耳古則吉凶冠同直縫也<lb/>
<pb n="6b"/>
　竊案此集說取孔疏本亦可通而衛氏集說復載陳<lb/>
　?二說長樂陳氏曰一幅之材順經為辟積則少而<lb/>
　質順緯為辟積則多而文順經為縮縫順緯為?縫<lb/>
　古者吉凶之冠皆縮縫今吉冠?縫而喪冠縮縫是<lb/>
　喪冠與吉反矣故記者譏之長樂?氏曰斯蓋作記<lb/>
　之人指亂世之禮不本周公之制謂古之喪冠直縫<lb/>
　吉冠?縫而衰世喪冠亦皆?縫失禮無別故歎之<lb/>
　曰喪冠之反吉非古是後之喪冠反同吉冠為非古<lb/>
<pb n="7a"/>
　正文患喪冠無別注義患喪冠與吉冠異制誤辨其<lb/>
　?疑?說為長<lb/>
冉子攝束帛?馬而將之集?攝貸也<lb/>
　竊案鄭注攝猶貸也孔疏孔子之使未至貸之束帛<lb/>
　?馬而行禮此集說所本也然以貸訓攝?義未當<lb/>
　愚謂攝猶攝祭攝王攝位之攝江陵項氏曰攝代也<lb/>
　孔子之賻贈未至冉有為之代出束帛?馬是也<lb/>
兄弟吾哭諸廟父之友吾哭諸廟門之外師吾哭諸寢<lb/>
<pb n="7b"/>
朋友吾哭諸寢門之外所知吾哭諸野集說馬氏曰兄<lb/>
弟出?祖而?所親者故哭之廟父友??父而外所<lb/>
親者故哭之廟門外師以成已之?而其親視父故哭<lb/>
諸寢友以輔已之仁而其親視兄弟故哭之寢門之外<lb/>
至?所知又非朋友之比皆汎交之者也<lb/>
　竊案馬氏之說皆順文立解而不究孔子之哭位與<lb/>
　周禮異似尚為疏略兄弟之喪周禮哭?寢不哭諸<lb/>
　廟故雜記云有殯聞?兄弟之喪哭之側室若無殯<lb/>
<pb n="8a"/>
　當哭諸正寢師之喪周禮哭諸廟門外不哭諸寢奔<lb/>
　喪云師哭諸廟門外是也由兄弟與師推之則父之<lb/>
　朋友所知亦必不同可知矣今云兄弟哭諸廟師哭<lb/>
　諸寢蓋孔子所定也故孔疏皆指為殷禮又案?幼<lb/>
　清曰孔子惡野哭者而此云所知哭諸野彼之野?<lb/>
　謂國門外之郊野此之野?謂稍??寢門外空間<lb/>
　之地無室屋處非郊野之野也或謂哭不以禮謂之<lb/>
　野孔子所惡?指呼滅野哉之類而豈哭諸野之謂<lb/>
<pb n="8b"/>
　乎<lb/>
使西河之民疑女於夫子集說張子曰子夏不推尊夫<lb/>
子使人疑夫子無以異於子夏非如?子推尊夫子使<lb/>
人知尊聖人也<lb/>
　竊案疑女於夫子諸解不同注疏謂不稱其師自為<lb/>
　談說辨慧聰睿?異?人使西河之人疑女道?與<lb/>
　夫子相似皇氏謂疑子夏是夫子之身李氏謂子夏<lb/>
　得聖人之一體而未得其全故行有不合於聖人之<lb/>
<pb n="9a"/>
　道則人將疑夫子之道於子夏人之疑聖人子夏之<lb/>
　過也非謂疑子夏若夫子為子夏之過也?氏謂疑<lb/>
　當讀如擬謂比擬?夫子也後篇疑於君疑於臣易<lb/>
　文言?疑於陽並同?合張子說凡四家而皇氏最<lb/>
　為紕繆?子夏魏人居在西河之上西河之民無容<lb/>
　不識而言是魯國孔氏不近人情矣張子謂使人疑<lb/>
　夫子無以異於子夏是疑夫子於女非疑女於夫子<lb/>
　也李氏之說似乎稍鑿?氏改疑作擬亦屬不必惟<lb/>
<pb n="9b"/>
　注疏得之集說舍孔而引張何也<lb/>
衰與其不當物也寧無衰集?疏曰物謂升縷及法制<lb/>
長短幅數也<lb/>
　竊案長樂?氏曰此謂人服齊衰而心貌無哀戚之<lb/>
　實其云寧無衰者謂若人但謹服衰而心貌忻悅者<lb/>
　寧如不服衰也?言物者謂哀戚心貌之實也何以<lb/>
　驗之左傳載晉平公有卿佐之喪而奏樂飲宴膳夫<lb/>
　屠蒯入諫罰其嬖叔曰汝為君目將司明也服以將<lb/>
<pb n="10a"/>
　禮禮以行事事有其物物有其容今君之容非其物<lb/>
　也而汝不見是不明也以此驗之物者心貌之實以<lb/>
　稱其服若介胄則有不可犯之色之類也?哀戚者<lb/>
　喪禮之實也齊衰者制度外飾之容若但服衰在身<lb/>
　而無哀戚豈得合禮而為孝哉其言至切優?注疏<lb/>
　?矣以實訓物如易家人所云言有物之物<lb/>
齊衰不以邊坐集說疏曰喪服宜敬坐起必正不可著<lb/>
衰而偏倚也<lb/>
<pb n="10b"/>
　竊案以邊坐為偏倚舊說相承如此?渠張子則曰<lb/>
　有喪者專席而坐也故齊衰不以邊坐<lb/>
遇舊館人之喪集說舊館人舊時舍館之主人也<lb/>
　竊案鄭注舊館人謂前日君所使舍已孔疏曰知非<lb/>
　舊所經過主人者若是經過主人當云遇舊主人之<lb/>
　喪故禮稱皆云主人左傳云以為東道主又云昔我<lb/>
　主於趙氏皆稱主人為主今云館人明置館舍於已<lb/>
　故以為君所使舍已者集說殊未分明<lb/>
<pb n="11a"/>
遇於一哀而出涕集說舊說謂主人見孔子來而哀甚<lb/>
是以厚恩待孔子故孔子為之賻然上文既曰入而哭<lb/>
之哀則又何必迂其說而以為遇主人之哀乎<lb/>
　竊案注疏是也果如陳氏之云則遇字無謂?此遇<lb/>
　字謂遇主人之哀與上遇主人之喪之遇同不得謂<lb/>
　遇已之哀也若疑一哀之哀與上入而哭之哀不相<lb/>
　應則出涕獨不可謂之哀乎夫子於司徒敬子之喪<lb/>
　主人不哀而哭不盡聲則此遇主人之哀因而出涕<lb/>
<pb n="11b"/>
　從可知矣<lb/>
?淵之喪饋祥肉孔子出受之入彈琴而后食之集?<lb/>
彈琴而後食者?以和平之聲散感傷之情也<lb/>
　竊案此本鄭注散哀之意未為失理?送死有已復<lb/>
　生有節喪服四制曰祥之日鼓素琴告民有終也子<lb/>
　夏子張除喪而見孔子皆予之琴亦教以節哀之道<lb/>
　?親喪且如是況師之?弟若喪子而無服者乎孔<lb/>
　子彈琴散哀正合中制然程子及?氏疑之程子曰<lb/>
<pb n="12a"/>
　受祥肉彈琴殆非聖人舉動使其哀未忘則子於是<lb/>
　日哭則不歌不飲酒食肉以全哀況彈琴乎使其哀<lb/>
　已忘則何必彈琴臨川?氏曰所饋祥肉謂斬衰再<lb/>
　期大祥之祭肉也設使孔子自為其?子服期一期<lb/>
　後亦不止樂矣況喪?淵如喪子而無服者乎?淵<lb/>
　之死已兩期孔子每日彈琴乃其常事?此日彈琴<lb/>
　適在受此祥肉之後食此祥肉之先人不悟以為孔<lb/>
　子彈琴散哀而後食?淵之祥肉故記者云然而鄭<lb/>
<pb n="12b"/>
　氏以散哀釋之其實孔子不為散哀而彈琴也程子<lb/>
　說是然祥有大祥小祥此祥肉必是期年小祥之祭<lb/>
　肉孔子哀猶未忘故彈琴散哀而後食之若大祥則<lb/>
　不必然矣?氏解為大祥祭肉故因程子之說而疑<lb/>
　之未敢遽以為是也<lb/>
孔子蚤作負手曳杖消??門歌曰泰山其?乎梁木<lb/>
其壞乎哲人其萎乎?歌而入當?而坐子貢聞之曰<lb/>
泰山其?則吾將安仰梁木其壞哲人其萎則吾將安<lb/>
<pb n="13a"/>
放夫子殆將病也遂趨而入夫子曰賜爾來何遲也夏后<lb/>
氏殯於東階之上則猶在阼也殷人殯?兩楹之間則<lb/>
與?主夾之也周人殯?西階之上則猶?之也而丘<lb/>
也殷人也予疇昔之夜夢坐奠於兩楹之間夫明王不<lb/>
興而天下其孰能宗予予殆將死也蓋寢疾七日而?<lb/>
集說夢坐?兩楹之間而見饋奠之事知是凶?者以<lb/>
殷禮殯在兩楹間孔子以殷人而享殷禮故知將死也<lb/>
又自解夢奠之占云今日明王不作天下誰能尊己而<lb/>
<pb n="13b"/>
使南面坐於尊位乎此必殯之兆也自今觀之萬世王<lb/>
祀亦其應矣<lb/>
　竊案集說不過順文為解?氏則?此多致疑焉其<lb/>
　言曰澄竊詳此文所載事辭皆妄聖人?容始終如<lb/>
　一至死不變今負手曳杖消??門盛?之至動容<lb/>
周旋中禮者不如是其妄一也聖人樂天知命視死<lb/>
　生如晝夜豈自為歌辭以悲其死且以哲人為稱又<lb/>
　以泰山梁木為比若是他人悲聖人之將死而為此<lb/>
<pb n="14a"/>
　歌辭則可聖人自為歌辭而自稱自比乃若是其妄<lb/>
　二也聖人清明在躬志氣如神生死固所自知又豈<lb/>
　待占夢而後知其將死哉其妄三也?是周末七十<lb/>
　子以後之人撰造為之欲表明聖人之豫知其死將<lb/>
　以尊聖人而不知適以卑之也記者無識而采取其<lb/>
　言記文?妄而諸家解尤謬不足論也<lb/>
孔子之喪二三子皆絰而出?居則絰出則否集說弔<lb/>
服加麻者出則變之今出外而不免絰所以隆師也?<lb/>
<pb n="14b"/>
者諸弟子相為朋友之服<lb/>
　竊案集說本之鄭注?理可通而張子陸氏更有二<lb/>
　說山?陸氏曰二三子蓋謂七十子知師之深者也<lb/>
　孔子之徒三千?者不在七十子之列者也其服孔<lb/>
　子如此張子曰?居則絰出則否喪常師之禮也絰<lb/>
　而出特厚於孔子也?氏曰鄭陸二說不同然皆當<lb/>
　斷?字為一句疑未安竊意記者先記孔門弟子為<lb/>
　師之特禮又記凡為師與朋友弔服加麻之常禮?<lb/>
<pb n="15a"/>
　後以表出不釋絰者之為特而非常也張子說是愚<lb/>
　則於陸說有取焉?此節只言孔門喪聖師之禮有<lb/>
　等差非兼言諸弟子相為及凡為師之常禮也二三<lb/>
　子之情親而誼重者則絰而出以隆師?弟子之情<lb/>
　疏而誼輕者居則絰出則不絰各以情誼為隆殺也<lb/>
　如門人三年治任子貢獨居三年之類耳?字未嘗<lb/>
　不可句讀若?居相連下則絰二字又與出則否不<lb/>
　相對矣<lb/>
<pb n="15b"/>
喪禮與其哀不足而禮有餘也不若禮不足而哀有餘<lb/>
也祭禮與其敬不足而禮有餘也不若禮不足而敬有<lb/>
餘也集說有其禮而無其財則禮或有所不足哀敬則<lb/>
可自盡也<lb/>
　竊案孔氏云喪禮有餘謂明器衣裳之屬多也祭禮<lb/>
　有餘謂?豆牲牢之屬多也故此所謂禮陳氏以用<lb/>
　財當之其實凡所行節文皆是不當專指用財<lb/>
主人?祖填池集說填音奠池音徹劉氏曰葬之前一<lb/>
<pb n="16a"/>
日?子往弔時主人已祖奠矣?子至主人榮之遂徹<lb/>
奠推柩而反向?以受弔所以徹奠者奠在柩西欲推<lb/>
柩反之故必先徹而後可旋轉也<lb/>
　竊案填池改作奠徹集說取鄭注也案廬陵胡氏作<lb/>
　如字讀曰池以竹為之衣以青布喪行之飾所謂池<lb/>
　視重霤是也填謂懸銅魚以實之謂將行也鄭改為<lb/>
　奠徹未詳?幼清曰胡氏不改填池二字則填當為<lb/>
　陟刃切填猶云安頓也謂已安頓棺飾之池而將行<lb/>
<pb n="16b"/>
　也但考之士禮填池在朝祖後階下載柩之時今二<lb/>
　字在既祖之下則亦可疑未敢必以不改字為是愚<lb/>
　案如胡?之說則池者?車之池也生時既屋有重<lb/>
　霤以行水死時?車亦象?室而於車覆?甲之下<lb/>
　牆帷之上織竹為之形如籠衣以青布以承?甲名<lb/>
　之為池以象重霤此所謂填池者胡氏謂懸銅魚以<lb/>
　實之是也不必以朝祖後載柩時為疑郝氏曰填池<lb/>
　本謂填起柩前?池使見棺行禮也而變作奠徹非山<lb/>
<pb n="17a"/>
　?陸氏則云池殯坎也既祖則填之故曰主人既祖<lb/>
　填池孔叢子曰埋柩謂之肂肂坎謂之池是也是又<lb/>
　一說要之改字者非矣<lb/>
多矣乎予出祖者集說多猶勝也曾子聞之方悟已說<lb/>
之非乃言子游所說出祖勝?吾之所說出祖也<lb/>
　竊案此鄭孔舊說也應氏則曰出祖謂主人也予者<lb/>
　親之之辭多矣乎者不欲深指其失也君子行禮雖<lb/>
　不可寡亦豈可多乎?氏曰多矣乎猶言其贅也祖<lb/>
<pb n="17b"/>
　者行之始柩既出而為行始矣豈可再入而反宿乎<lb/>
　此禮之所無故為贅而謂之多矣乎也愚案應氏之<lb/>
　說草廬取之然以予為親主人之辭則有未安者多<lb/>
　矣乎予出祖者?自悔其於出祖之事多此一弔使<lb/>
　主人至於反柩受弔違喪事有進無退之禮也集說<lb/>
　固不明而?氏亦未為當也<lb/>
?子襲裘而弔子游裼裘而弔?子指子游而示人曰<lb/>
夫夫也為習於禮者如之何其裼裘而弔也主人既小<lb/>
<pb n="18a"/>
斂袒括?子游趨而出襲裘帶絰而入?子曰我過矣<lb/>
我過矣夫夫是也集說方氏曰?子徒知喪事為凶而<lb/>
不知始死之時尚從吉此所以始非子游而終善之也<lb/>
　竊案張子曰?子子游同弔異服必是去有先後故<lb/>
　不得同議各守所聞而往也?子襲裘而弔先進於<lb/>
　禮樂也子游亦儘有守文處如裼裘而弔必是守文<lb/>
　也?子子游皆聖門?弟其分契與常人殊若使一<lb/>
　人失禮必面相告豈有私指示於人而不告之也此<lb/>
<pb n="18b"/>
　段義可疑玉巖?氏亦云?子子游同門執友既是<lb/>
　同時往弔豈不議其服之所?而往縱或至有先後<lb/>
　乃見子游之失胡不明以相正乃私指以示人而揚<lb/>
　其失子游既知?子之非胡為亦不以告乃至主人<lb/>
　小斂趨出易服而入以暴其過哉此事俱可疑又云<lb/>
　此經多是子游而非?子劉氏謂此篇疑子游門人<lb/>
　所記意或然也蓋子游以文學名想當時必有傳授<lb/>
　其徒欲推之而為之辭如此非實事也?子之質雖<lb/>
<pb n="19a"/>
　為魯鈍然專用心於?學極誠?隨事精察而力行<lb/>
　之故卒聞一貫之?其在孔子之傳唯??獨得其<lb/>
　宗當時穎悟莫如子貢猶不能及豈其所見每每差<lb/>
　失而又屢出?子游之下而不見正?他賢何哉前<lb/>
　章與此章并闕之可也愚案張子?氏之說可正集<lb/>
　說之誤然謂此經多是子游而疑其門人所記似未<lb/>
　必然?弟子當為其師諱過觀汰哉叔氏專以禮許<lb/>
　人之譏其非言游門人所記也明矣<lb/>
<pb n="19b"/>
子夏既除喪而見予之琴和之而不和彈之而不成聲<lb/>
作而曰衰未忘也先王制禮而弗敢過也子張既除喪<lb/>
而見予之琴和之而和彈之而成聲作而曰先王制禮<lb/>
不敢不至焉集說均為除喪而琴有和不和之異者蓋<lb/>
子夏是過之者俯而就之出?勉?故餘哀未忘而不<lb/>
能成聲子張是不至者跂而及之故哀已盡而能成聲<lb/>
也<lb/>
　竊案夫子曰師也過商也不及商惟不及恪信夫子<lb/>
<pb n="20a"/>
　故篤實近厚而其情有所過師惟過好為茍難故?<lb/>
　?近薄而其情有所不及今集說反言子夏是過之<lb/>
　者故餘衰未忘子張是不至者故哀已盡何其與聖<lb/>
　人之言乖違也山?陸氏又謂師過商不及今其除<lb/>
　喪如此?學之之力李氏又謂夫子之言言其學道<lb/>
　也子夏惟情之過故於學為不及子張惟情之不及<lb/>
　故於學為過皆曲說也家語及毛公詩傳皆言子夏<lb/>
　喪畢夫子與琴援琴而弦衎衎而樂閔子騫喪畢夫<lb/>
<pb n="20b"/>
　子與琴援琴而弦切切而哀與此言子夏子張者不<lb/>
　同孔氏謂疑當以彼為正蓋子夏喪親無異聞而子<lb/>
　騫至孝孔子所稱也熊氏又謂子夏居父母之喪異<lb/>
　故不同二說未詳孰是<lb/>
　<lb/>
　<lb/>
　<lb/>
　陳氏禮記集說補正卷四<lb/>
</p>
<p>
</p>
  </div>
</body>
</text>
</TEI>