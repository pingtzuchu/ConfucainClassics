<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳氏禮記集?補正?十六</head> <lb/>
    <p>
<pb n="1a"/>
欽定四庫全書<lb/>
　陳氏禮記集?補正?十六<lb/>
　　　　　　　　　　頭等侍衛納喇性?撰<lb/>
　　　?則<lb/>
左佩紛帨集?紛以拭器帨以拭手皆巾也<lb/>
　竊案鄭注紛帨拭物之佩巾也今齊人有言紛者則<lb/>
　是以紛帨為一物集?分而為二未審孰是<lb/>
男子入?不嘯不指集?謂聲容有異駭人視聽也舊<lb/>
<pb n="1b"/>
讀嘯為叱今詳嘯非家庭所發之聲宜其不可叱或有<lb/>
當發者如見非禮舉動安得不叱以儆之乎讀如本字<lb/>
為是<lb/>
　竊案嘯讀如本字足正鄭注之訛但以嘯指為聲容<lb/>
　有異駭人視聽則於男女之?無預先儒謂嫌有隱<lb/>
　使也蓋常事以言語處分是顯使人奸私恐人知聞<lb/>
　不以言語但嘯指諷之而已故曰隱使如齊莊公命<lb/>
　棠姜柎楹而歌之類<lb/>
<pb n="2a"/>
子放婦出而不表禮焉集?雖放逐其子出棄其婦而<lb/>
不表明其失禮之罪示終不?之也<lb/>
　竊案明言其惡之謂表接遇以恩之謂禮子婦既不<lb/>
　可教怒而至於放出所以處之者固不忍明言其惡<lb/>
　而表之亦不接遇以恩而禮之不表所以全我仁不<lb/>
　禮所以致其義集?謂不表明其失禮之罪是不表<lb/>
　失禮非不表禮矣雖先儒舊?皆爾然終不免強解<lb/>
　也<lb/>
<pb n="2b"/>
舅沒則姑老集?老謂傳家事於長婦也<lb/>
　竊案此注本無可疑但所謂老當有證據然後讀者<lb/>
　易明否則似老而傳之老矣?氏云老與孟子堯老<lb/>
　而舜攝左傳吾將老焉桓公立乃老之老同謂謝事<lb/>
　也<lb/>
舅姑使冢婦毋怠不友無禮於介婦集?石梁王氏曰<lb/>
友謂當作敢者是劉氏曰不友者不愛也無禮者不敬<lb/>
也言舅姑以事命冢婦則冢婦當自任其勞不可怠於<lb/>
<pb n="3a"/>
勞而怨介婦不助己遂不愛敬之也<lb/>
　竊案毋怠不友無禮於介婦王氏則讀毋怠句?而<lb/>
　以友作敢劉氏則以毋字統怠與不友無禮三者二<lb/>
　?劉氏近是然謂怨介婦不助己遂不愛敬之非也<lb/>
　項氏云言舅姑若任使冢婦冢婦毋得以尊自怠而<lb/>
　凌辱?婦令其助己也不友謂煩虐之無禮謂麾叱<lb/>
　之蓋娣姒猶兄弟不善待之亦可謂之不友矣<lb/>
毋敢敵耦於冢婦集?敵耦者欲求分任均勞之意言<lb/>
<pb n="3b"/>
舅姑若以事使介婦為之則介婦亦當自任其勞不可<lb/>
謂已與冢婦為敵耦欲求均配其勞也<lb/>
　竊案兩相抗為敵兩相合為耦言舅姑若使介婦介<lb/>
　婦不得恃舅姑之命而傲冢婦故曰毋敢敵耦下文<lb/>
　不敢並行並命並坐正其目也記無分任均勞之意<lb/>
　　又案鄭注雖有勤勞不敢掉磬孔疏庾氏云齊人<lb/>
　謂之差訐崔氏云北海謂相激之事為掉磬隱義云<lb/>
　齊人謂相絞訐為掉磬愚謂注疏以掉磬釋怨耦恐<lb/>
<pb n="4a"/>
　亦非是<lb/>
不敢並命集?不敢並受命於尊者不敢並出命於卑<lb/>
者蓋介婦當請命於冢婦也<lb/>
　竊案命謂出命以使人凡事宜請命於冢婦不可以<lb/>
　舅姑命我遂與冢婦敵耦而並命也集?謂不敢出<lb/>
　命於卑者是矣又曰不敢並受命於尊者非也<lb/>
無私畜集?畜許六反<lb/>
　竊案釋文畜許六反又?六反是畜牲畜藏初無定<lb/>
<pb n="4b"/>
　解今集?定著為許六反則正謂所養六畜矣意欲<lb/>
　與上文私貨分?然所舉反狹不如作?六反者之<lb/>
　較廣也下文私親所賜亦必獻諸舅姑舅姑不受亦<lb/>
　必藏以待乏其無私畜可知<lb/>
婦若有私親兄弟將與之則必復請其故<hi>句</hi>賜而後與<lb/>
之集?故即前者所獻之物而舅姑不受者雖藏於私<lb/>
室今必請於尊者既許然後取以與之也<lb/>
　竊案上文婦以物獻舅姑舅姑不受如再受賜而藏<lb/>
<pb n="5a"/>
　以待乏是以謂之故賜謂舅姑前日所賜也今以故<lb/>
　字句?非矣自鄭氏以下諸儒亦無如此讀者<lb/>
夫婦皆齊而宗敬焉集?謂齋戒而往助祭事以致宗<lb/>
廟之敬也<lb/>
　竊案宗敬如詩君之宗之之宗謂宗之而敬事焉故<lb/>
　孔疏云大宗將祭之時小宗夫婦皆齋戒以助祭於<lb/>
　大宗而加敬集?云致宗廟之敬非矣<lb/>
飯黍稷稻粱白黍?粱稰穛集?飯之品有?黍稷稻<lb/>
<pb n="5b"/>
白粱白黍?粱凡六其穀熟而穫之則曰稰生穫之曰<lb/>
穛此諸侯之飯天子又有麥與?<lb/>
　竊案此本注疏未為大失然天子六飯諸侯四飯降<lb/>
　殺以兩案玉藻諸侯朔食四簋惟有黍稷稻粱無所<lb/>
　謂白黍?粱則知此言黍稷?有白?二色食時或<lb/>
　用?或用白耳以此例之則下文稰穛者亦言稷稻<lb/>
　各有稰穛二種也集?並數之為六與天子混而無<lb/>
　?矣<lb/>
<pb n="6a"/>
飲重醴稻醴清糟黍醴清糟粱醴清糟或以酏為醴黍<lb/>
酏漿水醷濫集?醷梅漿也濫雜糗飯之屬和水也<lb/>
　竊案周禮酒正辨四飲之物一曰清二曰醫三曰漿<lb/>
　四曰酏漿人掌共王之六飲水漿醴?醫酏凡有十<lb/>
　飲?者謂重醴至以酏為醴十九字即周官三醴六<lb/>
　飲之一也黍酏即周官六酏六飲之二也漿即周官<lb/>
　二漿六飲之三也水即周官一水六飲之四也醷即<lb/>
　周官五醫六飲之五也濫即周官四?六飲之六也<lb/>
<pb n="6b"/>
　或又謂醷與醫非一物未審孰是鄭氏謂紀莒之間<lb/>
　名諸為濫故釋濫為以諸和水孔氏謂諸者?雜之<lb/>
　詞以諸雜糗飯之屬和水也釋文云以諸乾桃乾梅<lb/>
　皆曰諸今集?去以諸二字但云雜糗飯之屬則濫<lb/>
　字無所根據<lb/>
羞糗餌粉酏集?周禮羞籩之實糗餌粉餈此酏字當<lb/>
讀為餈記者誤耳許慎云餈稻餅也炊米擣之粉餈以<lb/>
豆為粉糝餈上也糗炒乾米麥也擣之以為餌蓋先屑<lb/>
<pb n="7a"/>
為粉然後溲之餌之言堅潔若玉珥也餈之言粢也<lb/>
　竊案經傳文字豈能一一相同鄭氏因周禮有糗餌<lb/>
　粉餈遂改酏為餈而集?本之然如字又何嘗不通<lb/>
　也陸氏云糗餌籩人所謂糗餌言糗餌則餈可知粉<lb/>
　酏醢人所謂酏食言粉酏則糝可知頗為徑直<lb/>
濡豚集?濡讀為胹烹煮之也<lb/>
　竊案左傳宰夫胹熊膰不熟則胹固有烹煮之義然<lb/>
　不可以釋此濡字也濡與乾為對猶曲禮所謂濡肉<lb/>
<pb n="7b"/>
　齒決乾肉不齒決也故注云凡濡謂烹之以汁和也<lb/>
　疏謂烹煮以其汁調和今不言汁和但云烹煮而改<lb/>
　濡為胹非矣<lb/>
凡和春多酸夏多苦秋多辛冬多鹹調以滑甘集?酸<lb/>
苦辛鹹木火金水之所屬多其時味以養氣也四時皆<lb/>
以滑甘象土之寄歟<lb/>
　竊案依經方春不食酸夏不食苦秋不食辛冬不食<lb/>
　鹹四時各減其味與?則春多酸夏多苦秋多辛冬<lb/>
<pb n="8a"/>
　多鹹不同而集?無文以辨之孔氏云經方所謂時<lb/>
　氣壯者減其時味以殺盛氣此所云食以養人恐氣<lb/>
　?羸故多其時味以養氣也劉氏云經方之減者以<lb/>
　少壯言此以養老而補病扶衰故欲其飲食參配四<lb/>
　時長養五藏之氣以助於五行也二?頗明著?氏<lb/>
　又云春多酸收發散也夏多苦堅解緩也秋多辛發<lb/>
　收斂也冬多鹹?堅栗也四味一多恐其不通滑所<lb/>
　以養其竅慮其不和甘所以養其脾此?不主多時<lb/>
<pb n="8b"/>
　味以養氣與集?異且集?但釋甘字而滑字惟此<lb/>
　能兼明之<lb/>
春宜羔豚膳膏薌夏宜腒鱐膳膏臊秋宜犢麛膳膏腥<lb/>
冬宜鮮羽膳膏羶集?舊?此膳所宜以五行衰王相<lb/>
參及方氏燥濕遲疾?弱之?今皆?之<lb/>
　竊案此周禮食醫之文記者載之於此論調和飲食<lb/>
　之法而集?不推本於周禮非是且膳羞所宜先王<lb/>
　制禮自有深意諸儒解經亦有是非豈得一?略去<lb/>
<pb n="9a"/>
　今特采以補闕鄭氏云此八物四時肥美也為其大<lb/>
　盛煎以休廢之膏節其氣也孔氏云此記庖人論四<lb/>
　時煎和膳食之宜以王相休廢相參其味乃善春宜<lb/>
　羔豚膳膏薌者春為木王牛中央土畜春東方木木<lb/>
　?土木盛則土休廢故用牛膏也夏宜腒鱐膳膏燥<lb/>
　者犬屬西方金夏南方火火?金火盛則金休廢故<lb/>
　用犬膏也秋宜犢麛膳膏腥者雞屬東方木秋西方<lb/>
　金金?木金盛則木休廢故用雞膏也冬宜鮮羽膳<lb/>
<pb n="9b"/>
　膏羶者羊屬南方火冬水王水?火水盛則火休廢<lb/>
　故用羊膏也周禮文與此同鄭氏注云羔豚物生而<lb/>
　肥犢與麛物成而充腒鱐熯熟而乾魚雁水涸而性<lb/>
　定此八物者得四時之氣尤盛為人食之弗勝是以<lb/>
　用休廢之脂膏膳之義與此同劉氏云此四膏皆謂<lb/>
　四時之所宜食或謂取休廢之膏以抑其盛非也先<lb/>
　王日一舉膳用六牲不特其脂膏制於腒鱐然後為<lb/>
　養直煎和之味各有所宜爾豈有休廢哉方氏云春<lb/>
<pb n="10a"/>
　木用事脾土有所不勝故以牛薌之土氣助養脾夏<lb/>
　火用事肺金有所不勝故以犬臊之金氣助養肺秋<lb/>
　金用事肝木有所不勝故以雞腥之木氣助養肝冬<lb/>
　水用事心火有所不勝故以羊羶之火氣助養心也<lb/>
　愚案諸儒之?不同然飲食主於養人或節其太過<lb/>
　或補其不足俱所以善其養也鄭孔劉方諸家並宜<lb/>
　參考<lb/>
冬宜鮮羽集?羽雁也<lb/>
<pb n="10b"/>
　竊案以羽為雁此本注疏蓋謂羽族既多而冬來可<lb/>
　食惟雁故耳然?雉鶉雀之類冬皆可食不止於雁<lb/>
　故王氏曰羽物皆是<lb/>
牛脩鹿脯田豕脯麋脯?脯麋鹿田豕?皆有軒雉?<lb/>
皆有芼爵鷃蜩范芝栭蔆椇棗栗榛柿?桃李梅杏楂<lb/>
梨薑桂集?芝如今木耳之類栭韻?注云江淮呼小<lb/>
栗為栭栗又引鄭注云自牛脩至此三十一物<lb/>
　竊案鄭云三十一物者牛脩一也鹿脯二也田豕脯<lb/>
<pb n="11a"/>
　三也麋脯四也?脯五也麋軒六也鹿軒七也田豕<lb/>
　軒八也?軒九也雉芼十也?芼十一也爵十二也<lb/>
　鷃十三也蜩十四也范十五也芝栭十六也蔆十七<lb/>
　也椇十八也棗十九也栗二十也榛二十一也柿二<lb/>
　十二也?二十三也桃二十四也李二十五也梅二<lb/>
　十六也杏二十七也楂二十八也梨二十九也薑三<lb/>
　十也桂三十一也集?既以芝栭為二物後仍舊注<lb/>
　云三十一物?矣豈以楂梨為一物歟不知楂自山<lb/>
<pb n="11b"/>
　查梨自梨實二物也又案木上生芝故曰芝如今樹<lb/>
　雞之類庾蔚云無葉而生者曰芝栭盧氏云芝木芝<lb/>
　也王肅云無花而實者名栭皆芝屬則芝栭是一物<lb/>
　自賀氏以芝為木椹栭為軟棗於是集?又有木耳<lb/>
　栭栗之解未敢信為必然<lb/>
大夫燕食有膾無脯有脯無膾士不貳?胾庶人耆老<lb/>
不徒食集?因上文言人君燕食之物而言大夫燕食<lb/>
士不貳?胾亦謂燕食也不徒食言必有饌疏曰若朝<lb/>
<pb n="12a"/>
夕常食則下云?食自諸侯以下至於庶人無等<lb/>
　竊案集?燕食為燕享之食本之注疏及方氏然不<lb/>
　如?氏謂燕居之食者較確其?曰脯膾是食之珍<lb/>
　而位至大夫燕居常食不得兼之?胾為食之本而<lb/>
　士之燕居常食亦不得兼之降及庶人惟耆老乃不<lb/>
　徒食徒者空也謂七十者無故可食肉矣倘庶人無<lb/>
　故可食肉則有位者豈稱肉食哉愚案?食自諸侯<lb/>
　以下無等者蓋獨指?食一事而言以其為食之主<lb/>
<pb n="12b"/>
　也故無等差其餘則有等也安得以?食無等為燕<lb/>
　居之食遂謂燕居有等為燕享之食乎<lb/>
三牲用藙集?藙茱萸也<lb/>
　竊案鄭注藙煎茱萸也不但以茱萸釋藙而必曰煎<lb/>
　則有人工作之矣猶秋用芥以芥醬釋之也故孔氏<lb/>
　引賀氏?申之曰今蜀郡作之九月九日取茱萸折<lb/>
　其枝連其實廣長四五寸一升實可和十升膏名之<lb/>
　藙集?既從舊注以芥為芥醬矣於茱萸獨去煎字<lb/>
<pb n="13a"/>
　何也<lb/>
不食雛?狼去腸狗去腎狸去正脊?去尻狐去首豚<lb/>
去腦魚去乙?去醜集?雛?伏乳者魚體中有骨如<lb/>
篆乙之形去之為鯁人也醜竅也或云頸下有骨能毒<lb/>
人<lb/>
　竊案此多本鄭注然未備未當諸儒之?不可不參<lb/>
　陸氏云雛??之雛者?固善矣然猶不食雛者它<lb/>
　物可知狼之腸直去腸蓋以此狗去腎以其熱歟俗<lb/>
<pb n="13b"/>
　云凡腎豕不如羊羊不如狗今狸脊上一道如界?<lb/>
　尻有九孔豕俯聚精在腦醫方云豕腦食之昏人精<lb/>
　神方氏云狐死正丘首天性然也人殺而取之則殺<lb/>
　氣聚乎首故狐去首爾雅云魚腸謂之乙謂其形屈<lb/>
　如乙字之形也魚之餒必自腸始故魚去乙蓋物之<lb/>
　美莫如?其肉為美其竅為醜故?去醜?氏云凡<lb/>
　所去蓋為有害於人解者推求其故各以己意臆度<lb/>
　豈其然乎雛?去乙後?較注近是<lb/>
<pb n="14a"/>
天子之閣左達五右達五公侯伯於房中五大夫於閣<lb/>
三士於坫一集??室之制中央為正室正室左右為<lb/>
房房外有序序外有夾室天子尊庖??故左夾室五<lb/>
閣右夾室五閣諸侯卑庖?宜稍近故於房中惟一房<lb/>
而五閣也大夫卑而無嫌故亦於夾室而三閣士卑不<lb/>
得為閣但於室中為土坫以庋食<lb/>
　竊案先王於飲食之節尊卑之辨其嚴如此此?謹<lb/>
　於微之意然本文止云大夫於閣三則止是大夫三<lb/>
<pb n="14b"/>
　閣也疏謂大夫亦於夾室果何據歟且諸侯不得有<lb/>
　夾室而大夫反有之無等甚矣故陸氏云大夫言於<lb/>
　閣三即蒙上房中可知吳氏因而推之曰士言於坫<lb/>
　一疑亦在房中或北堂之角也疏謂於室中為土坫<lb/>
　恐非是<lb/>
?子曰孝子之養老也樂其心不違其志樂其耳目安<lb/>
其寢處以其飲食忠養之孝子之身終終身也者非終<lb/>
父母之身終其身也是故父母之所愛亦愛之父母之<lb/>
<pb n="15a"/>
所敬亦敬之至於犬馬盡然而況於人乎集?樂其心<lb/>
喻父母於道也不違其志能養志也飲食忠養以上是<lb/>
終父母之身愛所愛敬所敬則終孝子之身也<lb/>
　竊案樂其心者心無所事則樂之而不使其憂非喻<lb/>
　親於道之謂孝子之身終以上曾子之言終身也者<lb/>
　以下記者恐人不解故申明之非有終父母之身終<lb/>
　孝子之身之異也<lb/>
有善則記之為惇史集?方氏曰五帝之憲也而老者<lb/>
<pb n="15b"/>
未嘗無言要之以?為主耳故曰有善則記之蓋可記<lb/>
者言故也<lb/>
　竊案有善之善蓋指老者之?行而言非謂記其善<lb/>
　言也故孔疏云老人有善?行則記?之使?人法<lb/>
　則為惇厚之史集?以為可記者言謬矣若徒記善<lb/>
　言何以為惇史<lb/>
三王亦憲既養老而后乞言亦微其禮集?於乞言之<lb/>
際其禮微?不誠切以求之故云微其禮<lb/>
<pb n="16a"/>
　竊案乞言所以亦微其禮者尊老之至不敢急迫須<lb/>
　從容?曲伺間?暇然後問之與五帝不乞言雖殊<lb/>
　其乞言之禮亦微而不顯露也孔疏甚明集?誤矣<lb/>
夫婦之禮唯及七十同藏無間集?無解<lb/>
　竊案鄭注衰老無嫌孔疏夫婦唯至七十同處居藏<lb/>
　無所間?以其衰老無所嫌疑故也夫七十則婦六<lb/>
　十以下若夫雖七十婦唯六十以上則猶間居詩傳<lb/>
　云男女不六十不間居據婦人言之若其宗子雖七<lb/>
<pb n="16b"/>
　十無妻猶得更娶故曾子問宗子雖七十無無主婦<lb/>
　是必須有主婦也據注疏則同藏為同居室集?無<lb/>
　解想同之矣唯?氏謂上文不敢藏於夫之篋笥蓋<lb/>
　謂年未七十者則此同藏謂藏於夫之篋笥二?未<lb/>
　審孰是然以妾年未得五十必與五日之御推之其<lb/>
　指居室無疑<lb/>
擇於諸母與可者集?可者謂雖非?妾之列或侍御<lb/>
之屬可為子師者也<lb/>
<pb n="17a"/>
　竊案侍御之屬本之鄭注似無可疑未子儀禮通解<lb/>
　又引古本可作阿謂阿保之屬也<lb/>
咳而名之集??文咳小兒笑聲謂作咳聲笑容以示<lb/>
慈愛而名之也<lb/>
　竊案咳字有三?孔疏謂父以手承子之咳而名之<lb/>
　陸氏謂咳始垂之時咳而名之待之若有識焉此集<lb/>
　?為三也愚案咳即前不敢嚏咳之咳音苦愛反非<lb/>
　?才反也河間曰有聲無痰曰咳咳而名之謂先咳<lb/>
<pb n="17b"/>
　?而後名之也非作笑容之謂亦非承子之咳之謂<lb/>
　也<lb/>
凡名子不以日月不以國不以隱疾集?隱疾二字無<lb/>
解<lb/>
　竊案鄭孔皆謂體中幽隱之處疾病其義甚明然疾<lb/>
　而非隱可為名乎杜氏左注云隱痛疾患辟不祥也<lb/>
　此?為該　案鄭?則注諱衣中之疾難為醫也<lb/>
由命士以上及大夫之子旬而見?子未食而見必執<lb/>
<pb n="18a"/>
其右手適子庶子已食而見必循其首集?注讀旬為<lb/>
均謂適子妾子有同時生者雖是先生者先見後生者<lb/>
後見然皆在夫未與婦禮食之前故曰均而見也應氏<lb/>
曰子固以禮見於父父則欲時時見之又不可瀆故每<lb/>
旬而一見之若庶人則簡略易通故不必以旬而見今<lb/>
詳二?俱可疑闕之可也疏曰天子諸侯之禮未與后<lb/>
夫人禮食而先見冢子急於正也禮食之後乃見適子<lb/>
緩於庶耳<lb/>
<pb n="18b"/>
　竊案集?前一條本注疏後一條本陸氏然不如朱<lb/>
　子之?為當朱子曰疑鄭?失之旬如字謂十日也<lb/>
　?記異聞或不待三月也承記大夫禮而又?其冢<lb/>
　適庶子之異同冢子之禮仍與前同惟適子庶子為<lb/>
　異耳<lb/>
惇行孝弟集?孝弟百行之本故先務惇行於孝弟而<lb/>
後博文也<lb/>
　竊案此本夫子行有餘力則以學文之意然惇行二<lb/>
<pb n="19a"/>
　字未明方氏云教讓於八年學幼儀於十年則孝弟<lb/>
　之道固已知之及成人然後惇而行之以期於熟焉<lb/>
　其論當矣<lb/>
姆教婉娩?從集?婉謂言語娩為容貌司馬公云柔<lb/>
順貌<lb/>
　竊案孔氏云案周禮九嬪注婦?貞順婦言辭令婦<lb/>
　容婉娩婦功絲枲則婉娩為婦容鄭以婉為婦言娩<lb/>
　為婦容?從為婦順執麻枲以下為婦功以此備其<lb/>
<pb n="19b"/>
　四?此二?自相矛盾宜以九嬪注為定蓋記言愉<lb/>
　色婉容婉非言也且上有男唯女俞則婦言已備矣<lb/>
納酒漿籩豆菹醢集?無解<lb/>
　竊案此解有二集?不言應從注疏矣孔疏云謂於<lb/>
　祭祀之時觀看須於廟外納此酒漿籩豆菹醢之等<lb/>
　置之神座一納之文包此六事言之吳氏則云籩豆菹<lb/>
　醢者籩豆其菹醢謂以菹醢實之於籩豆也然菹醢<lb/>
　實於豆者耳實於籩者有脯脩等物不言者文從省<lb/>
<pb n="20a"/>
　也納其酒漿籩豆其菹醢各有司之者使女子觀之<lb/>
　至行禮之時則相長者而助其奠於神位之前也二<lb/>
　??氏為允<lb/>
　<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳氏禮記集?補正卷十六<lb/>
</p>
<p>
</p>
  </div>
</body>
</text>
</TEI>