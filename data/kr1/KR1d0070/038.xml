<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳氏禮記集說補正卷三十八</head> <lb/>
    <p>
<pb n="1a"/>
欽定四庫全書<lb/>
　陳氏禮記集說補正卷三十八<lb/>
　　　　　　　　　　頭等侍衛納喇性?撰<lb/>
　　　?飲酒義<lb/>
故聖人制之以道鄉人士君子集說?曰鄉人謂鄉大<lb/>
夫也士謂州長黨正也君子謂卿大夫也<lb/>
　竊案集說依鄭氏制之以道句?而以鄉人為鄉大<lb/>
　夫士為州長黨正君子為卿大夫連下尊於房?之<lb/>
<pb n="1b"/>
　閒為句大拘執矣惟京山郝氏以聖人制之以道鄉<lb/>
　人士君子作一句讀甚安然以鄉人士君子為鄉人<lb/>
　之賢者即?介僎之類則專指鄉人之?介僎矣不<lb/>
　知聖人制鄉飲酒禮特立?介僎以教鄉人耳一以<lb/>
　使人尊賢一以使人敬老一以使人貴貴故孔子曰<lb/>
　吾觀於鄉而知王道之易易也愚謂鄉人泛言一鄉<lb/>
　之人也士君子則?介僎并鄉大夫州長黨正也讀<lb/>
　從鄭氏而解鄉人士君子當小異<lb/>
<pb n="2a"/>
故曰古之學術道者?以得身也是故聖人務焉集說<lb/>
由學而後得於身則與先得於人心之同然者亦無異<lb/>
矣故曰古之學術道者?以得身也<lb/>
　竊案大司徒以鄉三物教萬民而?興之三物者六<lb/>
　?六行六藝也術即六藝也有六藝則為能也道即<lb/>
　六?六行也有六?六行則為賢也鄭氏曰言學術<lb/>
　道則此說?賢能之禮是也而集說不明言何與<lb/>
合諸鄉射教之鄉飲酒之禮而孝弟之行立矣集說此<lb/>
<pb n="2b"/>
是黨正?民飲酒正齒位之禮非?興賢能之飲也<lb/>
　竊案鄭氏曰此說鄉飲酒謂黨正國索鬼神而祭祀<lb/>
　則以禮?民而飲酒於序以正齒位之禮也其鄉射<lb/>
　則州長春秋以禮?民而射於州序之禮也謂之?<lb/>
　者州黨鄉之?也或以鄉之所居州黨?大夫親為<lb/>
　主人焉如今郡國下令長於鄉射飲酒從太守相臨<lb/>
　之禮也觀鄭氏之說則州長春秋習射而行鄉飲酒<lb/>
　之禮亦如此也故射義曰鄉飲酒之禮者所以明長<lb/>
<pb n="3a"/>
　?之序也而集說止言黨正蜡祭飲酒之禮則經文<lb/>
　合諸鄉射何以稱焉<lb/>
　　　射義<lb/>
射義第四十六集說?曰繫辭云弦木為弧剡木為矢<lb/>
又世本云揮作弓夷牟作矢注云二人?帝臣書云侯<lb/>
以明之夏殷無文周則具矣<lb/>
　竊案儀禮有鄉射大射禮鄭氏又謂射有大射鄉射<lb/>
　賓射燕射而記則止射義一篇孔氏曰鄭目?云名<lb/>
<pb n="3b"/>
　曰射義者以其記燕射大射之禮觀?行取於士之<lb/>
　義而此篇中有鄉射又云不失正鵠正則?射然則<lb/>
　鄉射賓射俱有之矣今目?惟云燕射大射者但此<lb/>
　篇廣說天子諸侯大射燕射之義不專於鄉射賓射<lb/>
　故特舉大射燕射也京山郝氏曰天子諸侯之射謂<lb/>
　之大射民間之射謂之鄉射射必有燕燕必有?未<lb/>
　有無?無燕而成禮者也然則?射燕射同此鄉射<lb/>
　大射而已此儀禮之止此二篇也<lb/>
<pb n="4a"/>
故燕禮者所以明君臣之義也鄉飲酒之禮者所以明<lb/>
長幼之序也集說燕與鄉飲因燕以娛?不可以無禮<lb/>
故有大射鄉射之禮禮不可以無義故明君臣之義與<lb/>
長幼之序焉<lb/>
　竊案君臣之義長幼之序集說未明言之也鄭氏曰<lb/>
　言?尊卑老?然後射以觀?行也孔氏曰燕禮所<lb/>
　以明君臣之義者謂臣於堂下再拜稽首升成拜君<lb/>
　荅拜以若臣盡竭其力致敬於君君施惠以報之也<lb/>
<pb n="4b"/>
　鄉飲酒之禮所以明長幼之序者此鄉飲酒謂黨正<lb/>
　飲酒以鄉統名則前篇云六十者坐五十者立侍是<lb/>
　也此則?尊卑老?之義也<lb/>
諸侯?獻貢士於天子集說鄭氏曰三?而貢士舊說<lb/>
大國三人次國二人小國一人?曰書傳云古者諸侯<lb/>
之於天子也三年一貢士一適謂之好?再適謂之賢<lb/>
賢三適謂之有功一不適謂之過再不適謂之傲三不<lb/>
適謂之誣<lb/>
<pb n="5a"/>
　竊案集說既據注?云三年一貢士矣而置歲獻不<lb/>
　解不?歲獻之文祗是貢獻此士與鄭氏云歲獻獻<lb/>
　國士之書及計偕物也鄭意三年則并與所貢之士<lb/>
　偕故云歲獻貢士於天子也何以知三年而貢士孔<lb/>
　氏曰書傳云一不適謂之過注云謂三年時也再不<lb/>
　適謂之傲註云謂六年時也三不適謂之誣注云謂<lb/>
　九年時也鄭以此知三?而貢士也<lb/>
天子?祭必先習射於澤澤者所以擇士也已射於澤<lb/>
<pb n="5b"/>
而后射於射?集說澤?名其所在未詳?云於?閒<lb/>
之處近水澤而為之射?即學?也<lb/>
　竊案澤即澤?也澤?即辟雍也射?東序也故郊特<lb/>
　牲云卜之日王立於澤親聽誓命鄭云謂既卜必到<lb/>
　澤?擇可與祭祀者因誓?之以禮也而大射儀亦<lb/>
　云前射三日射人宿視滌鄭云滌謂溉器掃除射?<lb/>
　愚謂先射於澤?以習之而後射於射?以擇之也<lb/>
　長樂陳氏曰射?在廟非也<lb/>
<pb n="6a"/>
　　　燕義<lb/>
燕義第四十七集說此明君臣燕飲之義<lb/>
　竊案集說依鄭氏之說也鄭目?云名曰燕義者以<lb/>
　其記君臣燕飲之禮上下相報之義然未明言何事<lb/>
　而燕也賈氏儀禮?曰燕有四等目?云諸侯無事<lb/>
　而燕一也卿大夫有王事之勞二也卿大夫有聘而<lb/>
　?還與之燕三也四方聘客與之燕四也知臣子頫<lb/>
　聘還與之燕者四牡勞使臣是也知有王事之勞燕<lb/>
<pb n="6b"/>
　者下記云若以樂納?則?及庭奏肆夏鄭注云卿<lb/>
　大夫有王事之勞則奏此樂焉是也知君臣無事有<lb/>
　燕者案魯頌云夙夜在公在公明明振振鷺鷺于下<lb/>
　鼓咽咽醉言舞于胥樂兮鄭箋云君臣無事則相與<lb/>
　明事明?君以禮樂與之飲酒燕樂以盡其歡是也<lb/>
　又知異國聘?有燕者聘禮所云燕與時賜者是也<lb/>
掌其戒令集說戒令謂任之征役也<lb/>
　竊案諸侯卿大夫士之?子之卒司馬已弗正之已<lb/>
<pb n="7a"/>
　又何征役之有乎鄭氏曰戒令致於太子之事是也<lb/>
　即下經國有大事惟所用之甲兵之事軍法治之而<lb/>
　不可以征役名之也集說誤矣<lb/>
　　　聘義<lb/>
大夫郊勞集說郊勞勞於近郊也用束帛<lb/>
　竊案聘禮曰?至於近郊張?君使下大夫請行反<lb/>
　君使卿朝服用束帛勞孔氏亦曰此大夫郊勞者即<lb/>
　卿也鄭注聘禮士請事大夫請行卿勞彌尊?也而<lb/>
<pb n="7b"/>
　記但言大夫郊勞則指上大夫卿也與請行之下大<lb/>
　夫有?孔氏云大夫即卿而不分大夫之上下猶區<lb/>
　?之未精也而集說?略之何歟<lb/>
賄贈集說還玉畢加以賄贈之禮經云賄用束紡紡今<lb/>
之絹也<lb/>
　竊案集說所言似主君以賄贈之矣而聘禮還圭璋<lb/>
　畢大夫賄用束紡孔氏亦曰賄贈者因其還玉之時<lb/>
　主人之卿?以賄而?還玉既畢以賄贈之是賄贈<lb/>
<pb n="8a"/>
　者卿也集說於此失詮疏矣<lb/>
主國待客出入三積集說出既行也入始至也積謂饋<lb/>
之牢禮米禾芻薪之屬其來與去皆三饋之積故云出<lb/>
入三積也<lb/>
　竊案孔氏曰主國待客出入二積者此謂上公之臣<lb/>
　故出入三積若侯伯以下之臣則不致積也故司儀<lb/>
　云諸公之臣相為國客則三積出入三積者謂入三<lb/>
　積出亦三積故司儀云遂行如入之積是去之積如<lb/>
<pb n="8b"/>
　來時之積也夫上公之國二王之後與二伯耳其待<lb/>
　客如此非侯伯之國盡然也故聘禮於卿致館之後<lb/>
　宰夫朝服設??一牢在西鼎九羞鼎三腥一牢在<lb/>
　東鼎七聘禮者侯伯之禮也而賈疏云食不備禮曰<lb/>
　飧對饔餼也生與腥?俱有餘物又多此飧惟有腥<lb/>
　飪而無生餘物又少故云不備禮而集說不區?言<lb/>
　之以凡待客皆出入三積也國何以供乎<lb/>
　　　喪服四制<lb/>
<pb n="9a"/>
凡禮之大體體天地法四時則陰陽順人情故謂之禮<lb/>
訾之者是不知禮之所由生也夫禮吉凶異道不得相<lb/>
干取之陰陽也?有四制變而從宜取之四時也有恩<lb/>
有理有節有權取之人情也集說體天地以定尊卑法<lb/>
四時以為往?則陰陽以殊吉凶順人情以為隆殺先<lb/>
王制禮皆本於此<lb/>
　竊案上言體天地法四時則陰陽順人情四者下文<lb/>
　不覆說體天地者孔氏謂天地包四時陰陽人情無<lb/>
<pb n="9b"/>
　物不總也?氏云禮之大體體天地者總其綱下三<lb/>
　者分其目陰陽之氣四時之序即天地也人生天地<lb/>
　之間其情與天地之情通故天地足以該人情集說<lb/>
　不言?矣又吉凶軍?嘉五禮之?各備陰陽今但<lb/>
　以吉禮為陽凶禮為陰似太拘<lb/>
貴貴尊尊義之大者也故為君亦斬衰三年以義制者<lb/>
也集說人臣為君重服乃貴貴尊尊之大義故曰以義<lb/>
制者也<lb/>
<pb n="10a"/>
　竊案臣之於君非特諸侯之於天子卿大夫士之於<lb/>
　諸侯凡家臣於卿大夫亦稱為君則亦服之以三年<lb/>
　故鄭氏云貴貴謂為大夫君也尊尊謂為天子諸侯<lb/>
　也孔氏云貴貴謂大夫之臣事大夫為君者也大夫<lb/>
　始入尊境是貴也尊尊謂天子諸侯之臣事天子諸<lb/>
　侯為君者也天子諸侯同為南?是尊也以義斷恩<lb/>
　門外如一雖復大夫與王侯有異其臣敬君不殊故<lb/>
　並云義之大者也集說混而無?何歟又案貴貴與<lb/>
<pb n="10b"/>
　尊尊對言則有?貴貴與尊賢對言則統尊尊在其<lb/>
　中故孟子友?章上述孟獻子費惠公晉平公堯舜<lb/>
　等而總之曰貴貴尊賢其義一也貴貴又兼天子諸<lb/>
　侯卿大夫可知矣<lb/>
祥之日?素琴告民有終也集說祥日大祥之日也素<lb/>
琴無漆飾也<lb/>
　竊案孔子既祥五日彈琴而不成聲十日而成笙歌<lb/>
　子夏子張既除喪而見夫子皆予之琴夫曰既祥曰<lb/>
<pb n="11a"/>
　既除喪則非祥之日即鼓素琴也故藍田?氏曰檀<lb/>
　弓云祥而縞是月禫徙月樂自練至祥漸而即吉則<lb/>
　既祥可樂矣然又至於禫之徙月為樂不忍遽也此<lb/>
　云祥之日鼓素琴告民有終除?乃可為樂未聞為<lb/>
　樂以告?之終仁人孝子之情疑不出乎此謂既祥<lb/>
　而樂猶可祥之日鼓素琴或未然集說亦未及辨也<lb/>
善之故載之書中而?之集說無文<lb/>
　竊案古者有號無諡至周人始以諡易名武丁號為<lb/>
<pb n="11b"/>
　?宗者以其中興之功?甚?而可宗故耳非載之<lb/>
　書中而?之之謂集說亦應辨明以曉學者<lb/>
禮斬衰之?唯而不對集說於閒傳注云唯應辭也不<lb/>
對不荅人以言也<lb/>
　竊案鄭注此謂與?客也唯而不對侑者為之應耳<lb/>
　孔氏亦云但稱唯而已不對其所問之事侑者為之<lb/>
　對不旁及也集說不言侑者為之對似?<lb/>
比終?三節者仁者可以觀其愛焉知者可以觀其理<lb/>
<pb n="12a"/>
焉彊者可以觀其志焉禮以治之義以正之孝子弟弟<lb/>
貞婦皆可得而察焉集說篇首言仁義禮智為四制之<lb/>
本此獨曰禮以治之義以正之者?恩亦兼義權非悖<lb/>
禮也<lb/>
　竊案篇首論?之四制既以仁義禮智言之矣篇末<lb/>
　論?之三節又復以仁義禮智言而加之以彊蓋彊<lb/>
　所以終之也彊以終之則有禮義仁智之實所謂信<lb/>
　也篇首四者則分而言之如天地之四時篇末五者<lb/>
<pb n="12b"/>
　則就人而言禮義者聖人所以立教之道仁知彊者<lb/>
　君子所以脩道之?於喪之禮能篤於愛者仁也於<lb/>
　?之義能明其理者知也始終此仁知不易其志者<lb/>
　彊也彊即中庸三??之勇有是三者之?然後能<lb/>
　行禮以治?事知義以正?禮而可知其為孝子弟<lb/>
　弟貞婦也已此?氏之說然則篇末未嘗獨言禮義<lb/>
　以該仁知集說亦察之未精矣<lb/>
　陳氏禮記集?補正卷三十八<lb/>
</p>
<p>
</p>
  </div>
</body>
</text>
</TEI>