<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>陳氏禮記集說補正卷二</head> <lb/>
    <p>
<pb n="1a"/>
欽定四庫全書<lb/>
　陳氏禮記集說補正卷二<lb/>
　　　　　　　　　頭等侍衛納喇性?撰<lb/>
　　　曲禮下<lb/>
君子行禮不求變俗祭祀之禮居喪之服哭泣之位皆<lb/>
如其國之故謹脩其法而審行之集說言卿大夫有徙<lb/>
居他國者行禮之事不可變其故國之俗皆當謹修其<lb/>
典法而審慎以行之<lb/>
<pb n="1b"/>
　竊案此鄭氏說也諸儒多從之此乃誤認如其國之<lb/>
　故一語遂謂人臣去國者不變其故國之俗與下文<lb/>
　去國三世混為一事殊非本義此君子蓋指在位者<lb/>
　言不求變俗不改其舊俗也特言喪祭者尤人情所<lb/>
　不忍變也王制云脩其教不易其俗左傳封魯因商<lb/>
　奄之人封康叔於殷墟?以商政封唐叔於夏墟?<lb/>
　以夏政皆因其舊俗也豈得以下章之說為此章之<lb/>
　說乎李氏及廣安游氏廬陵胡氏皆常以注義為非<lb/>
<pb n="2a"/>
　今即其說而引伸之<lb/>
席蓋重素袗絺綌不入公門集說席所以坐?蓋所以<lb/>
蔽日與雨<lb/>
　竊案鄭注席?載喪車也雜記曰士輤葦席以為屋<lb/>
　蒲席以為裳帷孔氏疏之曰輤喪車邊牆也在上曰<lb/>
　屋在邊曰裳帷士喪車用葦席為上屋蒲席為邊牆<lb/>
　也舉士為例卿大夫喪車亦不得入又曰席蓋喪車<lb/>
　蓋也臣有死於公?可許將柩出門不得將喪車凶<lb/>
<pb n="2b"/>
　物入也車比棺為緩宜停外也愚案鄭孔席蓋之說<lb/>
　與下重素正為一類集說易為席與蓋非是卿大夫<lb/>
　朝畢在公門?聽事豈客不敷席而坐又豈容不以<lb/>
　蓋蔽雨日乎<lb/>
公事不私議集說馬氏曰季氏使冉有訪田賦於仲尼<lb/>
仲尼不對而私於冉有何也季氏用田賦非孔子所能<lb/>
止其私於冉有豈得已哉<lb/>
　竊案公家之事當與同列議於公朝不可與家臣謀<lb/>
<pb n="3a"/>
　於私室若冉有退朝之晏而曰有政是公事私議也<lb/>
　故孔子譏之若田賦之訪而私於冉有此因訪而私<lb/>
　論其事理豈謀議之謂哉馬氏以為不得已誤矣<lb/>
國君春田不圍澤大夫不掩?士不取麛卵集說君大<lb/>
夫位有等降故所取各有限制此與王制文異方氏曰<lb/>
用大者取愈廣<lb/>
　竊案?氏日?云此言春蒐之禮隨分而嚴其制者<lb/>
　正以廣其仁也司馬中春教振旅遂以蒐蒐搜也春<lb/>
<pb n="3b"/>
　時鳥獸字乳搜取其不孕者故不圍澤?聚則多而<lb/>
　有孕者存故不掩?麛獸子之通名卵鳥卵也以方<lb/>
　向生育故不取夫此三者皆因其分之尊卑而定其<lb/>
　取之限制以義而制其仁也故鄭注曰生乳之時重<lb/>
　傷其類最為得經之意矣而陳氏特以位言之且謂<lb/>
　與王制文異何也至方氏曰用大者取愈廣然則何<lb/>
　為而不圍澤也其說謬矣<lb/>
告喪曰天王登假集說假音遐乃?邈之義登遐言其<lb/>
<pb n="4a"/>
所升??猶漢書稱大行行乃循行之行去聲以其往<lb/>
而不返故曰大行也<lb/>
　竊案登假有三說鄭氏謂登上也假己也上已者若<lb/>
　仙去云爾以已訓假未詳何據?氏讀假為格引易<lb/>
　王假有廟詩來假來享為證謂其精神升至於天義<lb/>
　亦可通然終不若升遐之說為明切也吳幼清曰登<lb/>
　猶言升陟假與遐同尊之弗敢言其死但言其升陟<lb/>
　於遐?之處猶言其登天也陳注與之略同可謂允<lb/>
<pb n="4b"/>
　矣又引漢書大行比儗之則非也周公作諡法大行<lb/>
　受大名小行受小名王者崩臣子尊之不敢?慢將<lb/>
　以大名崇之故曰大行皇帝非往而不返之謂也或<lb/>
　曰詩假以溢我左傳作何以恤我何之為假聲之轉<lb/>
　也登假云者言其神靈恍惚升於無何有之鄉云爾<lb/>
　此又一說姑備之<lb/>
措之廟立之主曰帝集說?氏曰考之禮經未有以帝<lb/>
名者史記夏殷之王皆以帝名疑殷人祔廟稱帝遷據<lb/>
<pb n="5a"/>
世本當有所考至周有諡始不名帝<lb/>
　竊案易稱帝乙歸妹書稱自成湯至於帝乙是殷王<lb/>
　稱帝之明證也則祔廟固稱帝矣但禮記後儒采輯<lb/>
　之書則間雜秦漢之禮未可知耳<lb/>
天子未除喪曰予小子生名之死亦名之集說鄭氏曰<lb/>
生名之曰小子王死亦曰小子王也晉有小子侯是僭<lb/>
號也?氏曰春秋書王子猛卒不言小子臣下之稱與<lb/>
史?之辭異也<lb/>
<pb n="5b"/>
　竊案鄭?二說心嘗疑之陸菊隱曰春秋景王崩悼<lb/>
　王未踰年入于王城不稱天王而稱王猛所謂生名<lb/>
　之也死不稱天王崩而稱王猛所謂死亦名之也非<lb/>
　稱小子王之謂小子王者天子在喪之稱號其得謂<lb/>
　之名乎可正二說之誤<lb/>
天子建天官先六大曰大宰大宗大史大祝大士大卜<lb/>
典司六典集說此六大者天官之屬也<lb/>
　竊案?氏日?云天子建天官先六大六大者何統<lb/>
<pb n="6a"/>
　之者大宰也周禮天官冢宰是也其屬則大史大祝<lb/>
　大卜周禮皆屬春官至大宗大卜二屬又不見於周<lb/>
　然必天官之屬也鄭孔以與周禮不合皆指為殷禮<lb/>
　誤矣故陳氏以為臆說其意以為周禮也但以大宰<lb/>
　為天官之屬則其說與周禮益背矣惟葉氏曰大宰<lb/>
　王者所賴以治國也故建官特先之其屬則大宗大<lb/>
　史大祝大卜精於周禮矣大宗大士二屬君子當缺<lb/>
　疑而不講也六典周禮一曰治典二曰教典三曰禮<lb/>
<pb n="6b"/>
　典四曰政典五曰刑典六曰事典此六典者大宰統<lb/>
　其綱於上而大宗以下五屬則舉其目者也<lb/>
死曰薨集說薨之為言瞢也幽晦之義<lb/>
　竊案下文天子死曰崩諸侯曰薨鄭氏云自上傾壞<lb/>
　曰崩薨傾壞之聲孔氏疏之曰崩者譬若天形墜壓<lb/>
　四海必?王者登假率土咸知也薨者崩之餘聲聲<lb/>
　?劣於形壓諸侯之死知者亦狹也是以薨為傾壞<lb/>
　之聲而非幽晦之義也今以詩螽斯羽薨薨兮及蟲<lb/>
<pb n="7a"/>
　飛薨薨度之薨薨考之或謂飛聲或謂?聲則鄭孔<lb/>
　之說良是若以幽晦釋之當從瞢而不從薨矣<lb/>
諸侯使人使於諸侯使者自稱曰寡君之老集說寡君<lb/>
之老唯上大夫可稱見玉藻<lb/>
　竊案玉藻云上大夫曰下臣擯者曰寡君之老下大<lb/>
　夫自名擯者曰寡大夫此集說所本也然彼分上下<lb/>
　大夫此但云使人使於諸侯則無別矣彼云擯者之<lb/>
　辭此云自稱則非擯矣記者所聞或有不同恐未可<lb/>
<pb n="7b"/>
　混而為一也孔氏於下文列國之大夫使者自稱曰<lb/>
　某疏曰卿為使在他國與彼君言則稱名若與彼臣<lb/>
　民言自稱曰寡君之老以釋此文庶幾近之<lb/>
諸侯皇皇集說皇皇壯盛顯明之貌<lb/>
　竊案鄭注聘禮云皇皇莊盛也疏援以為說今集說<lb/>
　曰壯盛恐轉寫之誤<lb/>
列國之大夫入天子之國曰某士自稱曰陪臣某於外<lb/>
曰于於其國曰寡君之老使者自稱曰某集說某名也<lb/>
<pb n="8a"/>
若為使在他國與彼君語則稱名也<lb/>
　竊案此用孔疏說也然不云以私事而使則與上文<lb/>
　使者自稱曰寡君之老相違矣孔氏曰案玉藻上下<lb/>
　大夫於他國擯皆無稱名之事又云大夫私事使私<lb/>
　人擯則稱名注云私事使謂以君命私行非聘也若<lb/>
　晉韓穿來言汶陽之田彼以私事使稱名此文使自<lb/>
　稱曰某稱名與彼相當故鄭知使謂使人於諸侯也<lb/>
　如此說經則前後無窒礙今但舉大略而不別白言<lb/>
<pb n="8b"/>
　之能免學者之疑乎<lb/>
天子不言出諸侯不生名君子不親惡諸侯失地名滅<lb/>
同姓名集說疏曰君子不親惡者謂孔子書經見天子<lb/>
大惡書出以?之諸侯大惡書名以?之君子不親此<lb/>
惡故書出名以?之也?氏曰賢者貴者皆謂之君子<lb/>
天子無外安得而言出然而言出者?不足以君天下<lb/>
而位號存焉耳諸侯不生名惟死而告終然後名之然<lb/>
有生名者?不足以名君子而位號存焉耳故天子不<lb/>
<pb n="9a"/>
言出諸侯不生名皆謂君子不親惡故也陳氏曰言出<lb/>
所以外之生名所以賤之春秋書天王出居于鄭譏之<lb/>
也書以蔡侯獻舞歸以其失地也書衛侯燬滅邢以其<lb/>
滅同姓也夫天子之言出諸侯之生名皆有大惡在所<lb/>
棄焉君子所以不親也然春秋書天王居于某地者二<lb/>
而不言出諸侯失地而奔者十五滅同姓者三而有不<lb/>
生名者莫非出居而事有異同莫非失地滅同姓而罪<lb/>
有輕重故也?諸侯義莫大於保國仁莫大於親親不<lb/>
<pb n="9b"/>
能保國而至於失地不能親親而至於滅同姓其名之<lb/>
也宜矣<lb/>
　竊案此節記文與集說三說皆有可疑臨川?氏論<lb/>
　之詳矣其說曰此一節蓋前儒說春秋之辭而記禮<lb/>
　者?之然春秋書天王居凡三居于皇居于狄泉不<lb/>
　書出者未離天子之國也居于鄭書出者已去天子<lb/>
　之國矣謂天子不言出非也諸侯失地皆當名雖去<lb/>
　國而未失其國則不名也亦有小國之君其名無可<lb/>
<pb n="10a"/>
　考而不名者衛侯燬滅邢?因下文有衛侯燬卒而<lb/>
　傳?者誤衍一燬字非以其滅同姓而特名之謂諸<lb/>
　侯滅同姓名非也君子不親惡若依注疏之說褊迫<lb/>
　刻薄有害於教?氏謂君子之人不親為惡凡天子<lb/>
　書出諸侯生而書名者皆親為惡之人不可以為君<lb/>
　子欲捄注疏之失而亦不免支離<lb/>
醫不三世不服其藥集??氏曰醫三世治人多用物<lb/>
熟矣<lb/>
<pb n="10b"/>
　竊案此本注疏父子相承至三世之說也夫醫之為<lb/>
　術固有父祖子孫?業而精者然或有非世傳而自<lb/>
　得於心或有傳非其人雖三世亦無足取者此解未<lb/>
　可?之也孔疏載一說云三世者一曰?帝針灸二<lb/>
　曰神農本草三曰素女?訣又云夫子?訣若不習<lb/>
　此三世之書不得服食其藥嘗歎今之庸醫抄撮成<lb/>
　方不讀三書以致殺人者多矣宋景?有云古之醫<lb/>
　師必通三世之書非是不可以言醫故記禮者有云<lb/>
<pb n="11a"/>
　醫不三世不服其藥也傳經者既明載其說復斥其<lb/>
　非而以父子相承三世為言何其惑歟夫醫之為道<lb/>
　必志慮淵微機穎明發然後可與於斯雖其父不能<lb/>
　必傳其子也世之索醫者不問其通書與否見久於<lb/>
　其業者則瞀瞀焉從之人問其故則曰是記禮者云<lb/>
　爾也其可乎哉<lb/>
聞之始服衣若干尺矣集?若如也未定之辭數始於<lb/>
一而成於十干字從一從十故言若干謂或如一或如<lb/>
<pb n="11b"/>
十凡數之未定者皆可言?注食貨志云干箇也謂當<lb/>
如此箇數意亦近之<lb/>
　竊案若干之說有四以箇釋干謂當如此箇數者?<lb/>
　氏之說也以求釋干謂事不定當如此求之者孔氏<lb/>
　之說也以數釋干謂方約其數之多少者方氏之說<lb/>
　也以從一從十釋干謂或如一或如十者陳氏之說<lb/>
　也皆以意為說未見其必然古來相傳之語有可略<lb/>
　說而不可詳求者此類是也故君子於其所不知則<lb/>
<pb n="12a"/>
　闕之?氏曰若干者數未定之辭古有是語如數射<lb/>
　筭曰若干純之類其義未聞極得闕疑之意<lb/>
雞曰翰音集說翰長也雞肥則鳴聲長<lb/>
　竊案雞之鳴也必振其羽是為翰音非肥而聲長之<lb/>
　謂<lb/>
雉曰疏趾?曰明視集說雉肥則兩足開張?肥則目<lb/>
開而視明<lb/>
　竊案趾者足趾非足也雉之趾本疏非因肥而足始<lb/>
<pb n="12b"/>
　開?者望月而生故其視明亦非因肥而?始明也<lb/>
?魚曰商祭集說?乾也商度也度其燥濕之宜<lb/>
　竊案周禮?人凡祭祀共其魚之?薧又禮夏?腒<lb/>
　鱐則祭用?魚亦必於夏可知此有定制何煩商度<lb/>
　陸菊隱曰商者傷也言其枯?死傷全無生氣云爾<lb/>
稷曰明粢集?明則足以交神<lb/>
稻曰嘉蔬集?蔬與疏同立苗疏則茂盛嘉美<lb/>
　竊案明粢者言其精鑿之至如有光明也凡畦畛而<lb/>
<pb n="13a"/>
　種待水而生者皆曰蔬稻特其嘉者故曰嘉蔬集說<lb/>
　以為明足交神苖疏嘉美未當<lb/>
四足曰漬集??氏曰獸能動之物腐敗則死矣漬謂<lb/>
其體腐敗漸漬也<lb/>
　竊案人與禽獸皆能運動死則皆腐敗何獨於四足<lb/>
　之死言漬乎春秋傳曰大災者何大漬也牛馬之屬<lb/>
　其一死則餘者更相染漬而死故謂之漬注疏之說<lb/>
　較?氏為長<lb/>
<pb n="13b"/>
在朝言禮問禮對以禮集說朝廷之上凡所當言者皆<lb/>
禮也一問一對必稽於禮<lb/>
　竊案鄭氏曰於朝廷無所不用禮孔氏曰朝事既重<lb/>
　謀政不輕殷勤戒之言及問對則?每事稱禮也集<lb/>
　說本之然一事而分為三條未免支離?氏曰在朝<lb/>
　議禮問此一禮則對以此一禮其說為當<lb/>
庶人之摰匹集?匹讀為鶩鶩音木<lb/>
　竊案周禮以禽作六摰庶人執鶩此記云庶人之摯<lb/>
<pb n="14a"/>
　匹故鄭氏以匹為鶩而釋文依注匹作鶩音木朱子<lb/>
　注孟子力不能勝一匹雛云匹字本作鴄鴨也從省<lb/>
　作匹禮記說匹為鶩是也然祗從匹音不從木音陳<lb/>
　注猶仍釋文之誤<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　陳氏禮記集說補正卷二<lb/>
</p>
<p>
</p>
  </div>
</body>
</text>
</TEI>