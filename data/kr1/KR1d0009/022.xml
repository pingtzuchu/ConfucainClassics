<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>周官總義卷二十二</head>
    <p>
<pb n="1a"/>
欽定四庫全書<lb/>
　周官總義卷二十二　　　　宋　易祓　撰<lb/>
士師之職掌國之五禁之?以左右刑罰一曰?禁二<lb/>
曰官禁三曰國禁四曰野禁五曰軍禁皆以木鐸徇之<lb/>
于朝書而縣于門閭以五戒先後刑罰毋使罪麗于民<lb/>
一曰誓用之于軍旅二曰誥用之于?同三曰禁用諸<lb/>
田役四曰糾用諸國中五曰憲用諸都鄙<lb/>
　鄭氏曰?王?官官府國城中也先後即左右之意<lb/>
<pb n="1b"/>
　古者有五刑無五罰五罰自周穆王始而古所謂罰<lb/>
　則刑之輕者也舜之象以典刑則常刑也以常刑為<lb/>
　重故以五流之法宥之猶以為重焉又設為三等之<lb/>
　輕刑曰鞭作官刑扑作教刑金作贖刑贖刑即後世<lb/>
　所謂罰而其輕又居三等輕刑之下至周人設刑官<lb/>
　之職初無五罰之法而司圜所謂罰人不虧財則知<lb/>
　舜之贖刑即此所謂虧財者也輕亦甚矣考之士師<lb/>
　則成王周公之心非特欲其無刑亦欲其無罰何其<lb/>
<pb n="2a"/>
　仁也故左右刑罰則有五禁先後刑罰則有五戒凡<lb/>
　以此而已聖人立法之意以謂禁者使之知所止故<lb/>
　於禁言左右是欲左右輔之使之不至于刑罰也戒<lb/>
　者使之知所守故于戒言先後是欲先後導之使之<lb/>
　不至于刑罰也蓋禁所以防之徇以木鐸而縣其書<lb/>
　于門閭則其所防為甚嚴戒所以儆之毋使罪麗于<lb/>
　民則其所儆為甚切若是而斯民猶陷于刑罰者無<lb/>
　有也後世人情日薄而抵?滋?穆王於是作五罰<lb/>
<pb n="2b"/>
　之法以損五刑之舊司刑所掌五刑之屬二千五百<lb/>
　而穆王之三千以枚數之雖?于前然墨劓所?者<lb/>
　各五百皆輕刑也?所損者二百大辟所損者三百<lb/>
　皆重刑也惟其禁戒不立而左右先後之無術觀其<lb/>
　目則哀矜之意固可見觀其凡則文勝俗弊亦可推<lb/>
　矣<lb/>
掌鄉合州黨族閭比之?與其民人之什伍使之相安<lb/>
相受以比追胥之事以施刑罰慶賞<lb/>
<pb n="3a"/>
　六鄉之?其居則有州黨族閭比之?其民人則有<lb/>
　什伍之?皆合其?以待征斂調發之事此鄉官之<lb/>
　職也而士師又掌之者使之相安相受故耳蓋人之<lb/>
　有罪過未麗于法而害于州里者去之則不善者?<lb/>
　焉而後善者得以相安上罪期役以至下罪三月役<lb/>
　任于州里者舍之則不善者反焉而後善者得以相<lb/>
　受相安相受是與?同欲也與?同欲則與?同惡<lb/>
　也以是比追胥之事則出入相友守望相助是有利<lb/>
<pb n="3b"/>
　存焉以施刑罰慶賞則賞一人而同所勸罰一人而<lb/>
　同所戒是有義存焉此士師所以掌鄉而弼六?之<lb/>
　教也<lb/>
掌官中之政令察獄訟之辭以詔司?斷獄弊訟致邦<lb/>
令<lb/>
　官中之政令即刑所行之政令也察獄訟之辭則刑<lb/>
　官之屬若鄉士遂士縣士方士各上其獄訟之不決<lb/>
　者而致其辭于士師士師因其辭而察之以詔司?<lb/>
<pb n="4a"/>
　斷獄弊訟獄訟?審合于邦令士師則又以其邦令<lb/>
　而致之于鄉士遂士縣士方士上下?事精察如此<lb/>
　此獄訟之所以得其中也<lb/>
掌士之八成一曰邦汋二曰邦賊三曰邦諜四曰犯邦<lb/>
令五曰撟邦令六曰為邦盜七曰為邦朋八曰為邦誣<lb/>
　成定也八成言士則士之八成而已汋酌也謂刺探<lb/>
　邦之機密以遺于外者賊?則者也謂?棄王略而<lb/>
　潛為變者邦諜謂為敵國反間以亂我邦者犯邦令<lb/>
<pb n="4b"/>
　謂故作狠傲以觸邦令者撟邦令謂輒為詐?以擅<lb/>
　邦令者為邦盜謂竊持邦柄以作威福者為邦朋謂<lb/>
　朋淫匪人相比為惡者為邦誣謂妄作妖祥惑?亂<lb/>
　俗者八者罪所不貸聖人于是有一定之法故曰八成<lb/>
若邦凶荒則以荒辯之?治之令移民通財紏守緩刑<lb/>
　凡言邦國則諸侯也單言邦單言國則天子也此經<lb/>
　若邦凶荒則非為天子畿?而設何者大司徒以荒<lb/>
　政十二聚萬民初不言移民通財而移民通財乃見<lb/>
<pb n="5a"/>
　于大荒大札令邦國之後則移民通財諸侯之事也<lb/>
　荒政無糾守而此則有糾守是責諸侯以守也荒政<lb/>
　言緩刑而其後令邦國亦言緩刑是緩刑所以恤災<lb/>
　凶民命所關天子諸侯之所同也若是則此經言邦<lb/>
　者亦可以為諸侯之邦矣小行人曰若國凶荒則令<lb/>
　賙委之其救荒同而其單言國又同非諸侯而何<lb/>
凡以財獄訟者正之以傅?約劑<lb/>
　以財獄訟謂獄訟而爭財者也正小宰八成所謂聽<lb/>
<pb n="5b"/>
　稱責與買賣者是已故正之以傅?約劑之法傳謂<lb/>
　地傅以為之保?謂判書以為之合約謂書其期約<lb/>
　者劑謂為之要書者四者皆稽之以為決以此正獄<lb/>
　訟則片言可折而爭心息矣<lb/>
若祭勝國之社稷則為之尸<lb/>
　宗廟社稷七祀皆有尸初不命刑官而此以刑官為<lb/>
　尸者特見于勝國之社或曰以其不靈于亡國而妖<lb/>
　邪附之故威之以刑官非也郊特牲曰社祭土而主<lb/>
<pb n="6a"/>
　?氣也又曰天子大社必受霜露風雨以達天地之<lb/>
　氣喪國之社屋之不受天陽也亳社北牖使?明也<lb/>
　言亳社則勝國之社也亳社以?為主而刑乃?之<lb/>
　類媒氏以男女之?訟而聽之于勝國之社類也此<lb/>
　祭勝國之社而刑官為之尸亦類也<lb/>
王燕出入則前驅而辟<lb/>
　自治朝而退居于?者謂之燕朝自燕朝而退居寢<lb/>
　者謂之燕寢此出入所以謂之燕出入也士師前驅<lb/>
<pb n="6b"/>
　而辟則王者燕間之際無一節之不謹車謂之道車<lb/>
　者其意亦可推矣<lb/>
祀五帝則沃尸及王盥洎鑊水凡刉珥則奉犬牲<lb/>
　祀五帝者謂五人帝之祀而士師言沃尸者何也致<lb/>
　其潔而已方尸之入門也以盤匜盥水及王有獻尸<lb/>
　之禮亦奉水以盥故皆言沃鑊水本小司?所實士<lb/>
　師則洎而?之凡此皆取其明清于用刑所以使之<lb/>
　沃使之洎也<lb/>
<pb n="7a"/>
諸侯為賓則帥其屬而蹕于王?大喪亦如之大師帥<lb/>
其屬而禁逆軍旅者與犯師禁者而戮之<lb/>
　諸侯為賓則有燕享之禮大喪則有廬舍之居帥其<lb/>
　屬而蹕王?所以肅朝廷之儀師而不從令是謂逆<lb/>
　軍旅臨陳而不用命是謂犯師禁帥其屬而行其戮<lb/>
　所以正軍旅之法凡此皆以刑官之士師任其職重<lb/>
　其事也<lb/>
歲終則令正要?正歲帥其屬而憲禁令于國及郊野<lb/>
<pb n="7b"/>
　小司?于正歲命其屬入?乃致事者入此歲終所<lb/>
　正之要?也至于小司?憲禁令于四方而此則憲<lb/>
　禁令于國及郊野則亦貳與考之辨焉爾<lb/>
鄉士掌國中各掌其鄉之民數而糾戒之聽其獄訟察<lb/>
其辭辨其獄訟異其死刑之罪而要之旬而職聽于朝<lb/>
司?聽之斷其獄弊其訟于朝?士司刑皆在各麗其<lb/>
法以議獄訟獄訟成士師受中協日刑殺肆之三日若<lb/>
欲免之則王?其期大祭祀大喪紀大軍旅大賓客則<lb/>
<pb n="8a"/>
各掌其鄉之禁令帥其屬夾道而蹕三公若有邦事則<lb/>
為之前驅而辟其喪亦如之凡國有大事則戮其犯命<lb/>
者<lb/>
遂士掌四郊各掌其遂之民數而糾其戒令聽其獄訟<lb/>
察其辭辨其獄訟異其死刑之罪而要之二旬而職聽<lb/>
于朝司?聽之斷其獄弊其訟于朝?士司刑皆在各<lb/>
麗其?以議獄訟獄訟成士師受中協日就郊而刑殺<lb/>
各于其罪肆之三日若欲免之則王令三公?其期若<lb/>
<pb n="8b"/>
邦有大事聚?庶則各掌其遂之禁令帥其屬而蹕六<lb/>
卿若有邦事則為之前驅而辟其喪亦如之凡郊有大<lb/>
事則戮其犯命者<lb/>
縣士掌野各掌其縣之民數糾其戒令而聽其獄訟察<lb/>
其辭辨其獄訟異其死刑之罪而要之三旬而職聽于<lb/>
朝司?聽之斷其獄弊其訟于朝?士司刑皆在各麗<lb/>
其?以議獄訟獄訟成士師受中協日刑殺各就其縣肆<lb/>
之三日若欲免之則王令六卿?其期若邦有大役聚<lb/>
<pb n="9a"/>
?庶則各掌其縣之禁令若大夫有邦事則為之前驅<lb/>
而辟其喪亦如之凡野有大事則戮其犯命者<lb/>
　古之典刑者謂之士故周人專設士師之職以統?<lb/>
　士?士則各分其職以掌所治之刑獄若鄉士掌鄉<lb/>
　之民數而曰掌國中遂士掌遂之民數而曰掌四郊<lb/>
　縣士掌縣之民數而曰掌野鄭氏六鄉之獄在國中<lb/>
　六遂之獄在四郊縣之獄在野蓋聖人謹于刑獄以<lb/>
　其所掌者?則察之欲其近非使之掌其地也或謂<lb/>
<pb n="9b"/>
　國中亦鄉地四郊亦遂地縣亦野地此殆非周人設<lb/>
　?士之意　考載師任地之法有所謂國中之地近<lb/>
　郊之地?郊之地是指王城以至于六鄉之?外而<lb/>
　言也有所謂甸地稍地縣地疆地是指六鄉?外以<lb/>
　達于王畿而言也蓋王城謂之國中距王城五十里<lb/>
　為近郊百里為?郊二百里以外至三百里曰野三<lb/>
　百里以外至四百里曰縣四百里以外至五百里曰<lb/>
　都都縣野之地其為公邑者亦謂之縣是鄉之獄近<lb/>
<pb n="10a"/>
　于王城遂之獄近于鄉公邑之獄近于遂所居之地<lb/>
　以近為主而所掌之民數則各從其職可知矣夫所<lb/>
　謂民數者實地官司徒之任而亦掌之鄉士遂士縣<lb/>
　士者非專掌民數也掌其夫家?寡而以刑獄之法<lb/>
　糾之戒之令之而已蓋聖人之于刑獄非得已而用<lb/>
　之者分職降典而後折民惟刑相我受民而後能和<lb/>
　其庶獄自上失其道而後?子有民散之嘆放僻邪<lb/>
　侈之陷于罪而後孟子有罔民之譏則夫戒之糾之<lb/>
<pb n="10b"/>
　令之毋使罪麗于民聖人之本心也然鄉士言糾戒<lb/>
　之而遂士縣士言糾其戒令者鄉治詳故不特糾之<lb/>
　而又戒焉遂縣治略故遂士縣士無所戒或違遂縣<lb/>
　吏之戒令則糾之而已聽其獄訟察其辭者獄訟以<lb/>
　辭為主書曰師聽五辭五辭簡孚正于五刑又曰察<lb/>
　辭惟差非從惟從則察獄訟之辭者亦求以盡其情<lb/>
　而已辨其獄訟謂訟有曲直而獄有輕重故辨之也<lb/>
　異其死刑之罪者謂一死四刑其罪亦異故異之也<lb/>
<pb n="11a"/>
　輕重?審乃取其要辭而書其實然後以斷刑之職<lb/>
　而聽斷于外朝王制云正以獄成告于大司?大司<lb/>
　?聽之棘木之下正即?士也棘木即外朝也蓋外<lb/>
　朝之位?臣?士西面諸侯?吏東面而三公北面<lb/>
　州長?庶在其後職聽于此則將以盡人之情焉然<lb/>
　鄉士以一旬遂士以二旬縣士以三旬因其?近而<lb/>
　為之久速致謹于刑獄也司?聽之斷其獄弊其訟<lb/>
　于朝者蓋外朝之際?士司刑皆在故司?斷獄弊<lb/>
<pb n="11b"/>
　訟于此是又欲盡?士司刑之情也于是?士司刑<lb/>
　各麗其法以議獄訟則若司刑掌五刑之法而司刺<lb/>
　又有三刺三宥三赦之法各為之麗其法以議獄訟<lb/>
　獄訟成則具書謂之中者若書所謂咸中有慶小司<lb/>
　?所謂登中于天府蓋獄訟至于中則無不當焉士<lb/>
　師于此受中則其刑當于罪一定不易然後?日而<lb/>
　行刑殺肆之三日所以懲?也若欲免之則上之人<lb/>
　非以私意免之也?臣合于八議萬民合于三赦三<lb/>
<pb n="12a"/>
　宥則又非斷獄訟者之職乃所以示一人之恩故于<lb/>
　?之獄則王親?其期于遂之獄則王命三公?其<lb/>
　期于縣之獄則王命六卿?其期是又以其?近而<lb/>
　為之差者也?士于祭祀喪紀軍旅賓客之大者遂<lb/>
　士于邦之大事縣士于邦之大役皆掌其禁令而蹕<lb/>
　者欲人之毋敢犯也三公卿大夫之有邦事則為之<lb/>
　前驅而辟辟行人而使之知所避為邦事設也國也<lb/>
　郊也縣也有大事則戮其犯命者又為師田設也大<lb/>
<pb n="12b"/>
　司馬之大閱而斬其不用命者大師而比軍?則誅<lb/>
　後至皆犯命者也于是大司?則為之?大軍旅之<lb/>
　戮小司?則為之?小軍旅之戮士師又有犯師禁<lb/>
　者之戮然則戮其犯命者非師田而何<lb/>
方士掌都家聽其獄訟之辭辨其死刑之罪而要之三<lb/>
月而上獄訟于國司?聽其成于朝?士司刑皆在各<lb/>
麗其?以議獄訟獄訟成士師受中書其刑殺之成與<lb/>
其聽獄訟者凡都家之大事聚?庶則各掌其方之禁<lb/>
<pb n="13a"/>
令以時修其縣?若歲終則省之而誅賞焉凡都家之<lb/>
士所上治則主之<lb/>
　掌都家之獄訟者謂之都士家士獄訟成則告于方<lb/>
　士方士掌都家亦以都家在王畿之四方故也都謂<lb/>
　王子弟及公卿所食之采地家謂大夫所食之采地<lb/>
　聽其獄訟之辭則聽都士家士所告之辭辨其死刑<lb/>
　之罪而要之則又辨其一死四刑輕重之書三月而<lb/>
　上獄訟于國以都家又?于?遂及縣也言上于國<lb/>
<pb n="13b"/>
　而不言聽于朝者蓋?士遂士縣士自以其職而列<lb/>
　于九棘之下故曰職聽于朝方士掌都家不必職聽<lb/>
　上獄訟于國而已至司?受其成然後為之聽于朝<lb/>
　于是?士司刑亦各麗其法以議獄訟獄訟成士師<lb/>
　受中前所謂成則都家聽獄訟之成後所謂成則司<lb/>
　??士司刑聽議之成也書其刑殺之成則知其所<lb/>
　犯之罪書其聽獄訟者則知其所聽之人先王欲其<lb/>
　獄成而孚?如此也然不言協日刑殺與免之而?其<lb/>
<pb n="14a"/>
　期者亦以?士遂士縣士互文推之耳凡都家之大<lb/>
　事聚?庶則各掌其方之禁令者方士以中士十有<lb/>
　六人為之則四人而分主一方故也以時修其縣法<lb/>
　者王畿之縣也縣師掌之以方士而修縣法則縣之<lb/>
　法而已縣師掌邦國稍甸郊里之地域與其人民田<lb/>
　萊夫家之數六畜車輦之稽以待國之作民所謂縣<lb/>
　法者此也為之修其縣法則民之登耗多寡器之良<lb/>
　窳備乏吏之勤惰功過可得而計焉故于歲終則親<lb/>
<pb n="14b"/>
　省而巡視之以行其誅賞然則方士之所言誅賞即<lb/>
　縣師之所言廢置者也方士所掌止于都家故以誅<lb/>
　賞言縣師所掌及于邦國稍甸郊里故以廢置言而<lb/>
　必詔之于上也凡都家所上治則謂都士家士上所<lb/>
　治之獄方士主之以上于國焉<lb/>
訝士掌四方之獄訟諭罪刑于邦國凡四方之有治于<lb/>
士者造焉四方有亂獄則往而成之<lb/>
　以言逆人謂之訝訝士以逆賓客為職而曰掌四方<lb/>
<pb n="15a"/>
　之獄訟者謂四方諸侯之獄訟亦以言而逆之也故<lb/>
　曰諭罪刑于邦國上言四方而下言邦國則以邦國<lb/>
　在四方故也謂之諭罪刑者以其議刑之法明其所<lb/>
　坐之罪也四方之有治于士者謂疑獄未決先造于<lb/>
　訝士訝士則達于士師以斷之亂獄有干名犯分之<lb/>
　刑訝士則往而成之謂往而竟其獄也<lb/>
邦有賓客則與行人送逆之入于國則為之前驅而辟野<lb/>
亦如之居館則帥其屬而為之蹕誅戮?客者客出入<lb/>
<pb n="15b"/>
則道之有治則贊之<lb/>
　邦有賓客與行人送逆之是行人以禮言訝士以刑<lb/>
　言刑以肅其禮而已送逆謂其來與往也出入謂朝<lb/>
　覲之時也掌訝曰若將有國賓客至則與士逆賓于<lb/>
　疆為前驅而入凡賓客之治令訝訝治之凡從者出<lb/>
　則使人道之掌訝與訝士逆賓于疆而訝士與行人<lb/>
　送逆不及疆至野而已掌訝與訝士逆賓于疆為前<lb/>
　驅而入訝士與行人入于國野則為前驅而辟客出<lb/>
<pb n="16a"/>
　入訝士道之從者之出掌訝使人道之訝士掌訝皆<lb/>
　中士八人而掌訝正以送逆賓客名官訝士刑官而<lb/>
　與行人肅送逆之儀其詳略輕重如此<lb/>
凡邦之大事聚?庶則讀其誓禁<lb/>
　大事謂王國征伐之事為之讀其誓命與五禁之法<lb/>
朝士掌建邦外朝之?左九棘孤卿大夫位焉?士在<lb/>
其後右九棘公侯伯子男位焉?吏在其後面三槐三<lb/>
公位焉州長?庶在其後<lb/>
<pb n="16b"/>
　朝士掌建邦外朝之法而小司?掌外朝之政者政<lb/>
　所以正其法者也然而朝位不同者小司?主于詢<lb/>
　天下之政故其位止于公卿大夫庶民而已若朝士<lb/>
　專掌外朝之法則諸侯以至?士?吏咸在焉欲肅<lb/>
　其儀所以必建其法今觀外朝之法其位必有取于<lb/>
　九棘三槐者何也庫門之外謂之外朝植三槐于前<lb/>
　植九棘于左右初非有取于託物之義或者以三槐<lb/>
　象三公之?九棘象?臣諸侯之?是有見三公?<lb/>
<pb n="17a"/>
　臣諸侯而無見于天子外朝之法也蓋孤卿大夫則<lb/>
　待之以臣道故列其位于九棘之左公侯伯子男則<lb/>
　待之以賓道故列其位于九棘之右三公北面則以<lb/>
　答王為義故列其位于三槐之前以至?士?吏州<lb/>
　長?庶之徒皆所以斷庶民獄訟之中故亦各以位<lb/>
　序而列于後所謂外朝之法其嚴蓋如此然刑官于<lb/>
　此聽獄訟必待諸侯?臣咸集而後為之聽則外朝<lb/>
　之禮不常舉不幾于淹延乎是不然諸侯?臣之並<lb/>
<pb n="17b"/>
　列于位者外朝之法斷獄弊訟于九棘之下者外朝<lb/>
　之位初不必諸侯?臣之咸集而後聽之也不然小<lb/>
　司?言詢臣民而王位為南鄉此不列王南鄉之位<lb/>
　則知其不待外朝之時明矣<lb/>
左嘉石平罷民焉右肺石達窮民焉<lb/>
　庫門外朝之地臣民咸集所以左嘉石平罷民而使<lb/>
　之有愧悔之心君尊甚近所以右肺石達窮民而使<lb/>
　之無壅遏之患義見大司?<lb/>
<pb n="18a"/>
帥其屬而以鞭呼趨且辟禁慢朝錯立族談者<lb/>
　王朝有三皆所以聽政而此經言外朝之政特詳于<lb/>
　治朝燕朝者何也燕朝在路門之?治朝在路門之<lb/>
　外又外而應門又外而雉門則有中門之禁焉以至<lb/>
　尊所居儀衛嚴肅幾其出入不可踰越惟庫門在雉<lb/>
　門之外而外朝又在庫門之外不特諸侯?臣之咸<lb/>
　在雖州長?庶與夫窮民罷民之類皆得以?至于<lb/>
　左右前後之列其可忽乎當外朝聽政之時固有雜<lb/>
<pb n="18b"/>
　遝于道路而莫知其所避者亦有差紊其行列而莫<lb/>
　知其所嚮者朝士以鞭呼趨則呼朝者之趨于位也<lb/>
　且為之辟則使人避焉而正其位也位定然後為之<lb/>
　禁其慢朝者錯立者族談者尊君故也此外朝所建<lb/>
　之法所以為甚嚴若夫孟子所謂不?位而言不踰<lb/>
　階而相揖則三朝之禮一而已<lb/>
凡得?貨賄人民六畜者委于朝告于士旬而舉之大<lb/>
者公之小者庶民私之<lb/>
<pb n="19a"/>
　古者建國面朝後市蓋市近于利而朝近義惟義可<lb/>
　以正天下之利也況庫門外朝之地州長?庶窮民<lb/>
　罷民之類皆得以?至于左右前後之列則夫得獲<lb/>
　之法尤不可廢蓋人民有常業而或至于亡逸者貨<lb/>
　賄六畜有常守而或至于遺失者於是乎有朝士之<lb/>
　法凡得?貨賄人民六畜則委于聽獄訟之朝告于<lb/>
　議獄訟之士而不敢私焉以待其人而反之不使人<lb/>
　之見利而忘義也至于旬則亦既久矣物不可反亦<lb/>
<pb n="19b"/>
　不可棄于是舉之大者入于公小者歸于庶民之私<lb/>
　是又以上下輕重而制其義若司市言得貨賄六畜<lb/>
　者三日而舉之與此經異者市民之所集其亡易得<lb/>
　其求易速故三日而舉若外朝之所委則求者或?<lb/>
　亡不易得待之宜緩故必至于旬而後舉各當于義<lb/>
　而已<lb/>
凡士之治有期日國中一旬郊二旬野三旬都三月邦<lb/>
國期期?之治聽期外不聽<lb/>
<pb n="20a"/>
　凡士之治謂士之各以獄訟職聽於朝司?聽之為<lb/>
　之斷其獄弊其訟者也?近不一而所治之事皆有<lb/>
　期日防稽緩而已國中一旬謂鄉士也郊二旬謂遂<lb/>
　士也野三旬謂縣士也都三月謂方士也邦國?謂<lb/>
　訝士也期?聽者固所以防稽緩之失期外不聽者<lb/>
　乃所以革煩擾之弊是亦聖人息獄訟之一端<lb/>
凡有責者有判書以治則聽凡民同貨財者令以國?<lb/>
行之犯令者刑罰之凡屬責者以其地傅而聽其辭<lb/>
<pb n="20b"/>
　小宰八成之法聽稱責以傅??判書也人執其一<lb/>
　書其所予之數凡責償則合之以為?故為之聽其<lb/>
　治凡民同貨財者謂二人同運貨財以分利令以國<lb/>
　法行之則行之以門關司市之法犯令者刑罰則?<lb/>
　舉其貨而罪止于犯令一人而已傅謂其人之有地<lb/>
　著而書之以附其事者也凡以已財屬于人而使之<lb/>
　責者有地傅則追證為不誣故為之聽其辭此小宰<lb/>
　八成之法與夫門關司市之法而必書之于朝士者<lb/>
<pb n="21a"/>
　謂其訟之至于外朝而未附于獄未麗于法非?士<lb/>
　司刑之所議故朝士聽之<lb/>
凡盜賊軍鄉邑及家人殺之無罪凡報仇讎者書于士<lb/>
殺之無罪<lb/>
　專殺固聖人之所禁凡盜賊結集徒黨已成軍伍而<lb/>
　害及鄉邑及家人者茍禁其殺則其勢將猖獗而不<lb/>
　可禦殺之無罪去天下之害也仇讎之報雖曰私復<lb/>
　然已書于士則罪狀明白國法所不貸茍禁其殺則<lb/>
<pb n="21b"/>
　亦有負罪逃匿而幸免者殺之無罪除天下之惡也<lb/>
　捨是則殺人者死乃萬世至公之法<lb/>
若邦凶荒札喪?戎之故則令邦國都家縣鄙慮刑貶<lb/>
　凶荒札喪?戎之故非小變也朝士為之慮刑貶者<lb/>
　先事而思患之謂慮慮刑則慮其刑之所當釋而可<lb/>
　以濟一時之宜者慮貶則慮其財之所當損而可以<lb/>
　紓一時之急者皆所以逆制其變故云爾<lb/>
司民掌登萬民之數自生齒以上皆書于版辨其國中<lb/>
<pb n="22a"/>
與其都鄙及其郊野異其男女歲登下其死生及三年<lb/>
大比以萬民之數詔司?司?及孟冬祠司民之日獻<lb/>
其數于王王拜受之登于天府?史司??宰貳之以<lb/>
贊王治<lb/>
　周人設司民之官以象司民之星與天府所言祭天<lb/>
　之司民而獻民數者同義其所書生齒之數即大司<lb/>
　徒人民之數小司徒夫家之數鄉師鄉大夫夫家?<lb/>
　寡之數一也其職不列于地官而列于秋官者何也<lb/>
<pb n="22b"/>
　秋官以刑為主歲以死生為登下之數是使之敬吾<lb/>
　刑以敬吾民也及三年大比以萬民之數詔司?即<lb/>
　小司?所謂及大比登民數是已然小司?又云孟<lb/>
　冬祀司民獻民數于王而此云大比詔司?司?及<lb/>
　孟冬祀司民之日獻其數于王者蓋小司?于?歲<lb/>
　之祀司民則獻每歲之常數此則于大比之歲以民<lb/>
　數詔司?然後小司?又于三歲之祠司民而獻三<lb/>
　歲之大數王拜受之登于天府?史司??宰貳之<lb/>
<pb n="23a"/>
　則見其民數之不可忽此言貳之以?王治而小司<lb/>
　?則言貳之以制國用者蓋財之豐耗出于民民之<lb/>
　繁簡係乎刑小司?既敬刑以為民之本故?宰資<lb/>
　之以制國用若司民專掌萬民之數故泛言?王治<lb/>
　而已<lb/>
司刑掌五刑之?以麗萬民之罪墨罪五百劓罪五百<lb/>
?罪五百刖罪五百殺罪五百若司?斷獄弊訟則以<lb/>
五刑之?往詔刑罰而以辨罪之輕重<lb/>
<pb n="23b"/>
　五刑非聖人之得已也論其法則墨輕于劓劓輕于<lb/>
　??輕于刖刖輕于殺至于殺則教之所不可存者<lb/>
　借之以止殺而已然周官五刑各五百其屬為二千<lb/>
　五百穆王之五刑則其屬三千又以五等而為其屬<lb/>
　之重輕輕者屬多如墨劓之屬各千是已重者屬少<lb/>
　如?屬三百大辟之屬二百而已周公之輕刑入重<lb/>
　穆王之重刑入輕所謂世重世輕惟齊非齊有倫有<lb/>
　要者同義然惟法惟察其審克之則以五刑詔刑罰<lb/>
<pb n="24a"/>
　之意上下比罪上刑適輕下服下刑適重上服則辨<lb/>
　其罪之輕重之意是其刑雖以世為輕重而所以麗<lb/>
　罪于刑者一也<lb/>
司刺掌三刺三宥三赦之?以贊司?聽獄訟壹刺曰<lb/>
訊?臣再刺曰訊?吏三刺曰訊萬民壹宥曰不識再<lb/>
宥曰過失三宥曰遺忘壹赦曰?弱再赦曰老耄三赦<lb/>
曰惷愚以此三?者求民情斷民中而施上服下服之<lb/>
罪然後刑殺<lb/>
<pb n="24b"/>
　刺殺也不曰殺而曰刺者刺取人情之當否而後加<lb/>
　以刑殺故有三刺之法其罪亦有加于五刑為重而<lb/>
　出于五刑為輕者于是乎為之宥以?之故又有三<lb/>
　宥之法至于其情可矜而五刑疑于無罪則從而赦<lb/>
　之故又有三赦之法兼掌此三者而獨以刺名官乃<lb/>
　所以見先王之重于刑殺也此司刺之職所以掌此<lb/>
　三者之目以?司?之聽獄訟所謂三刺者一曰訊<lb/>
　?臣二曰訊?吏三曰訊萬民小司?所謂斷庶民<lb/>
<pb n="25a"/>
　獄訟之中者是已然小司?言刺而兼及于宥此言<lb/>
　三刺三宥而復及于三赦則先王謹刑之意尤詳焉<lb/>
　何謂三宥一曰不識若以甲為乙而殺之者也二曰<lb/>
　過失若斫伐他物而誤傷于人者也三曰遺忘若遺<lb/>
　忘法禁之所在而偶有所犯者也何謂三赦一曰?<lb/>
　弱則?而又弱所謂七年曰悼是也二曰老耄則老<lb/>
　而又耄所謂八十九十曰耄是也三曰惷愚則惷而<lb/>
　又愚所謂下愚不移者是也以此三法者?司?聽<lb/>
<pb n="25b"/>
　獄訟則?之以赦宥刑殺之未定者蓋正以獄成告<lb/>
　于大司?大司?聽于棘木之下然後小司?以三<lb/>
　刺斷之而施上服下服之刑司刺以三刺三宥三赦<lb/>
　?之而施上服下服之罪因法以議罪因罪以施刑<lb/>
　上下相承所謂中者如此至此而言然後刑殺則先<lb/>
　王不得已之意<lb/>
司約掌邦國及萬民之約劑治神之約為上治民之約<lb/>
次之治地之約次之治功之約次之治器之約次之治<lb/>
<pb n="26a"/>
摯之約次之<lb/>
　司約之約劑自邦國以至萬民皆用焉然萬民謂之<lb/>
　小約劑邦國謂之大約劑此言治神以至治摯凡六<lb/>
　者則大約劑也而六者之中又有輕重存焉蓋宗廟<lb/>
　有位山川有域有社稷之壝有五祀之次所以事神<lb/>
　者不待約矣至于非其所祀而命之祀則書其所以<lb/>
　命之者以為約若魯用郊禘之類是也分鄉以寓軍<lb/>
　制邑以授農以旌節而辨遷徙以萃逋逃為顯戮所<lb/>
<pb n="26b"/>
　以容民者不待約矣至於非其所當有而分以授之<lb/>
　則書其所以分之者以為約若分衛以殷民七族是<lb/>
　也自百里至五百里以為諸侯之等自食者半至食<lb/>
　者四之一以為分土之法所以列地者不待約矣至<lb/>
　至于非其所有而使取之則書其所以取之者以為<lb/>
　約若取于相土之東都以?王蒐之屬是也自王功<lb/>
　以至事勞治力皆?功之輕重以為賞銘于大常祭<lb/>
　于大烝則所以著其功者不待約矣至于功之大而<lb/>
<pb n="27a"/>
　報之異則書其所以異者以為約若虢仲虢叔?在<lb/>
　王室藏于盟府是也大路少帛綪茷旃旌密須之?<lb/>
　闕鞏之甲則所以受?器者不待約矣至於非所當<lb/>
　用而頒之則書其所以頒者以為約若魯得用四代<lb/>
　之器是也玉帛禽鳥之物榛栗棗脩之物以至工商<lb/>
　庶人亦皆有名則所以為摯者不待約矣至于禮之<lb/>
　可以合?者異焉則書其所以為異者以為約若公<lb/>
　孫黑使彊委禽之屬是也是六者皆邦國之大信王<lb/>
<pb n="27b"/>
　業由之建焉後世子孫守其約而不可渝則治之宜<lb/>
　不可緩即大以推小則萬民之約劑亦可知矣<lb/>
凡大約劑書于宗彝小約劑書于丹圖若有訟者則珥<lb/>
而辟藏其不信者服墨刑若大亂則六官辟藏其不信<lb/>
者殺<lb/>
　大約劑者邦國之約也書于宗廟之六?所以幽託<lb/>
　于神也小約劑者萬民之約也書于彫器之有丹圖<lb/>
　者所以明著于人也若有訟者則辟?而出其所藏<lb/>
<pb n="28a"/>
　之約辟藏而云珥珥讀為弭即小祝弭兵?之祭以<lb/>
　約劑有訟乃兵?之漸重之也不信者服墨刑謂其<lb/>
　墨而不明也大亂謂僣約之邦六官辟藏明罪大也<lb/>
　不信而至于殺則約劑之重也可知<lb/>
司盟掌盟載之?凡邦國有疑?同則掌其盟約之載<lb/>
及其禮儀北面詔明神既盟則貳之盟萬民之犯命者<lb/>
詛其不信者亦如之凡民之有約劑者其貳在司盟有<lb/>
獄訟者則使之盟詛凡盟詛各以其地域之?庶共其<lb/>
<pb n="28b"/>
牲而致焉既盟則?司盟共祈酒脯<lb/>
　?血以詔明神者盟也載者盟之辭也盟者書其辭<lb/>
　于?殺牲取血坎其牲加書于上而埋之謂之載書<lb/>
　以法行之謂之盟載之法盟而加之以約又謂之盟<lb/>
　約之載其來尚矣?刑曰民興胥漸泯泯棼棼罔中<lb/>
　于信以覆詛盟則盟約之事固已見于堯舜之世左<lb/>
　氏傳曰昔召康公命我先君股肱周室夾輔成王成<lb/>
　王勞之而賜之盟是盟約之書復見于成周之時榖<lb/>
<pb n="29a"/>
　梁子以為盟詛不及三王非也于是司盟之職有所<lb/>
　謂邦國之盟約有所謂萬民之盟約凡邦國有疑?<lb/>
　同則掌其盟約之載及其禮儀北面詔明神既盟則<lb/>
　貳之此邦國之盟約也盟萬民之犯命者詛其不信<lb/>
　者亦如之凡萬民之有約劑者其貳在司盟此萬民<lb/>
　之盟約也凡此二者若有獄訟皆使之盟詛所謂盟<lb/>
　者託神以結其信而使之知所敬所謂詛者託神以<lb/>
　禍其不信而使之知所畏皆所以善人心而已凡盟<lb/>
<pb n="29b"/>
　詛各以其地域之?庶共其牲而致焉既盟則為司<lb/>
　盟共祈酒脯此雖禮文之末而皆至信之所由寓後<lb/>
　世慢神于上誣人于下區區之牲血酒脯不足以勝<lb/>
　背誕之俗此君子屢盟詩人以為長亂小國爭盟左<lb/>
　氏知其必亡故春秋一書有書求盟有書同盟有書<lb/>
　?盟然信不由中盟無益也其與先王之盟約異矣<lb/>
</p>
<p>
</p>
  </div>
</body>
</text>
</TEI>