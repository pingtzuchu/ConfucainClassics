<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>儀禮集釋卷二十二</head>
    <p>
<pb n="1a"/>
欽定四庫全書<lb/>
　儀禮集釋卷二十二　　　宋　李如圭　撰<lb/>
士喪禮<lb/>
婦人尸西東面主人及親者升自西階出于足西面袒<lb/>
　鄭注袒大斂變也不言髽免髺髮小斂以來自若矣<lb/>
　釋曰至成服乃變<lb/>
士盥位如初<lb/>
　鄭注亦既盥並立西階下<lb/>
<pb n="1b"/>
布席如初<lb/>
　鄭注亦下莞上簟鋪于阼階上于楹閒為少南<lb/>
商祝布絞紟衾衣美者在外君襚不倒<lb/>
　鄭注至此乃用君襚主人先自盡<lb/>
　釋曰襲以明衣裳親身則祭服當居外小斂衣美者<lb/>
　在中大斂衣美者在外三相變喪大記曰大斂祭服<lb/>
　不倒皆左衽結絞不紐<lb/>
有大夫則告<lb/>
<pb n="2a"/>
　鄭注後來者則告以方斂非斂時則當降拜之<lb/>
士舉遷尸復位主人踊無算卒斂徹帷主人馮如初主<lb/>
婦亦如之<lb/>
　釋曰喪大記曰君?大斂子弁絰即位于序端卿大<lb/>
　夫即位于堂廉楹西北面東上父兄堂下北面夫人<lb/>
　命婦尸西東面外宗房中南面小臣鋪席商祝鋪絞<lb/>
　紟衾衣士盥于盤上士舉遷尸于斂上卒斂宰告子<lb/>
　馮之踊夫人東面亦如之大夫之喪?大斂既鋪絞<lb/>
<pb n="2b"/>
　紟衾衣君至主人迎先入門右巫止于門外君釋菜<lb/>
　祝先入升堂君即位于序端卿大夫即位于堂廉楹<lb/>
　西北面東上主人房外南面主婦尸西南東面遷尸<lb/>
　卒斂宰告主人降北面于堂下君撫之主人拜稽顙<lb/>
　君降升主人馮之命主婦馮之士之喪?大斂君不<lb/>
　在其餘禮猶大夫也案此禮率與喪大記禮同惟君<lb/>
　不在而主人西而為異爾下記云大夫升自西階階<lb/>
　東北面東上即喪大記卿大夫堂廉楹西視斂之位<lb/>
<pb n="3a"/>
主人奉尸斂于棺踊如初乃蓋<lb/>
　鄭注棺在肂中斂尸焉所謂殯也檀弓曰殯于客位<lb/>
　釋曰王制曰天子七日而殯諸侯五日大夫士庶人<lb/>
　三日大夫士三日雖同而士則通死日數之故喪大<lb/>
　記又謂大夫之喪三日之朝既殯士之喪二日而殯<lb/>
　二日者自死之明日數也問喪曰死三日而後斂者<lb/>
　所以待其生也三日而不生亦不生矣孝子之心亦<lb/>
　益衰矣室家之計衣服之具亦可以成矣親戚之?<lb/>
<pb n="3b"/>
　者亦可以至矣是故聖人為之斷決以三日為之禮<lb/>
　制也<lb/>
主人降拜大夫之後至者北面視肂<lb/>
　鄭注北面于西階東<lb/>
　釋曰雜記曰當袒大夫至雖當踊?踊而拜之反改<lb/>
　成踊乃襲于士既事成踊襲而後拜之?踊止踊大<lb/>
　夫尊斂竟雖當踊亦?踊而拜士則卒塗主人既襲<lb/>
　乃拜之<lb/>
<pb n="4a"/>
?主人復位婦人東復位<lb/>
　鄭注阼階上下之位<lb/>
設熬旁一筐<hi>案敖繼公云喪大記引此云旁各一筐則是此經?一各字也各一黍稷也黍當在南</hi>乃塗踊無算<lb/>
　鄭注以木覆棺上而塗之為火備<lb/>
卒塗祝取銘置于肂主人復位踊襲<lb/>
　鄭注為銘設柎樹之肂東<lb/>
　釋曰小祝大喪贊設熬置銘<lb/>
<pb n="4b"/>
乃奠燭升自阼階祝執巾席從設于?東面<lb/>
　鄭注執燭者先升堂照室自是不復奠于尸祝執巾<lb/>
　與執席者從入為安神位室中西南隅謂之?執燭<lb/>
　南面巾委于席右<lb/>
祝反降及執事執饌<lb/>
　鄭注東方之饌<lb/>
士盥舉鼎入西面北上如初載魚左首進鬐三列腊進<lb/>
柢<lb/>
<pb n="5a"/>
　鄭注如初如小斂舉鼎執匕俎扃鼏朼載之儀魚左<lb/>
　首設而在南鬐脊也左首進鬐亦未異于生也凡未<lb/>
　異于生者不致死也古文首為手鬐為耆<lb/>
　釋曰左首据執者言之西面設于?于席前則右首<lb/>
　也公食大夫禮右首進鬐<lb/>
祝執醴如初酒豆籩俎從升自阼階丈夫踊甸人徹鼎<lb/>
　鄭注如初祝先升<lb/>
奠由楹?入于室醴酒北面<lb/>
<pb n="5b"/>
　鄭注亦如初<lb/>
設豆右菹菹南栗栗東脯豚當豆魚次腊特于俎北醴<lb/>
酒在籩南巾如初<lb/>
　鄭注右菹菹在醴南也此左右異于魚者載者統于<lb/>
　執設者統于席醴當栗南酒當脯南<lb/>
既錯者出立于?西西上祝後闔?先由楹西降自西<lb/>
階婦人踊奠者由重南東丈夫踊<lb/>
　鄭注為神馮依之也<lb/>
<pb n="6a"/>
?出婦人踊主人拜送于門外入及兄弟北面哭殯兄<lb/>
弟出主人拜送于門外<lb/>
　鄭注小功以下至此可以歸異門大功亦存焉<lb/>
?主人出門哭止皆西面于東方闔門主人揖就次<lb/>
　鄭注次謂斬衰倚廬齊衰堊室也大功有帷帳小功<lb/>
　緦麻有?笫可也<lb/>
君若有賜焉則視斂既布衣君至<lb/>
　鄭注賜恩惠也斂大斂君視大斂皮弁服襲裘主人<lb/>
<pb n="6b"/>
　成服之後?則錫衰<lb/>
　釋曰喪大記曰君于大夫世婦大斂焉為之賜則小<lb/>
　斂焉于外命婦既加?而君至于士既殯而?為之<lb/>
　賜大斂焉諸侯弔異國之臣皮弁錫衰弔士宜如之<lb/>
　以未成服故皮弁服襲裘雜記曰公視大斂公弁商<lb/>
　祝鋪席乃斂既布衣矣又鋪席者榮君之來為之改<lb/>
　始且示若事由君然<lb/>
主人出迎于外門外見馬首不哭還入門右北面及?<lb/>
<pb n="7a"/>
主人袒<lb/>
　鄭注不哭厭于君不敢伸其私恩<lb/>
巫止于?門外祝代之小臣二人執戈先二人後<lb/>
　鄭注巫掌招弭以除疾病<hi>案弭今注疏本訛作彌據周禮改正</hi>小臣掌<lb/>
　正君之法儀者<hi>案原本小臣上有周禮二字今注疏本移在下男巫上並屬衍文</hi>男<lb/>
　巫王弔則與祝前<hi>案此下今注疏本有喪祝王弔則與巫前八字?疏?所引後人誤</hi>
　<hi>加入注耳</hi>檀弓曰君臨臣喪以巫祝桃茢執戈以惡之所<lb/>
　以異于生也皆天子之禮諸侯臨臣之喪則使祝代<lb/>
<pb n="7b"/>
　巫執茢居前下天子也小臣君行則在前後君升則<lb/>
　俠阼階北面凡?有鬼神曰?<lb/>
　釋曰此殯?而曰廟門外神之書顧命成王崩于翼<lb/>
　室而曰諸侯出廟門俟是也巫祝皆接神者春秋傳<lb/>
　曰楚康王卒楚人使魯公親襚公患之乃使巫祝以<lb/>
　桃茢先祓殯檀弓亦云桃茢執戈惡之案此禮及喪<lb/>
　大記皆不云桃茢桃茢其周之末造與又傳?公子<lb/>
　圍設君衛曰二執戈者前矣則二人執戈疑亦君之<lb/>
<pb n="8a"/>
　常衛<lb/>
君釋采入門主人辟<lb/>
　鄭注釋采者祝為君禮門神也必禮門神者明君無<lb/>
　故不來也禮運曰諸侯非問疾弔喪而入諸臣之家<lb/>
　是謂君臣為謔<lb/>
君升自阼階西鄉祝負墉南面主人中庭<lb/>
　釋曰郊特牲曰君適其臣升自阼階不敢有其室也<lb/>
祝負墉南面主人中庭<lb/>
<pb n="8b"/>
　鄭注祝南面房中東鄉君牆謂之墉主人中庭進益<lb/>
　北<lb/>
　釋曰中庭庭南北之中<lb/>
君哭主人哭拜稽顙成踊出<lb/>
　鄭注出不敢必君之卒斂事<lb/>
君命反行事主人復位<lb/>
　鄭注大斂事<lb/>
君升主人主人西楹東北面<lb/>
<pb n="9a"/>
　鄭注命主人使之升<lb/>
升公卿大夫繼主人東上乃斂<lb/>
　鄭注公大國之孤四命也春秋傳曰鄭伯有嗜酒為<lb/>
　窟室而夜飲酒擊鐘焉朝至未已朝者曰公焉在其<lb/>
　人曰<hi>案今注疏本?此二十八字</hi>吾公在壑谷伯有者公子子良<lb/>
　之孫良霄<hi>案今注疏本?此十一字</hi>
卒公卿大夫逆降復位主人降出<lb/>
　鄭注逆降者後升者先降位如朝夕哭弔之位<lb/>
<pb n="9b"/>
　釋曰主人降出不敢久留君<lb/>
君反主人主人中庭君坐撫當心主人拜稽顙成踊出<lb/>
　鄭注撫手案之凡馮尸興必踊今文無成<lb/>
　釋曰撫撫尸也喪大記曰君于臣撫之子于父母馮<lb/>
　之<lb/>
君反之復初位?主人辟于東壁南面<lb/>
　鄭注以君?降也南面則當坫之東<lb/>
　釋曰初位中庭位也燕禮小臣師在東堂下南面則<lb/>
<pb n="10a"/>
　此亦南面辟于坫東東堂下<lb/>
君降西鄉命主人馮尸主人升自西階由足西面馮尸<lb/>
不當君所踊主婦東面馮亦如之<lb/>
　鄭注君必降者欲孝子盡其情<lb/>
　釋曰馮尸不當君所不敢與君所撫同處也<lb/>
奉尸斂于棺乃?主人降出君反之入門左視塗<lb/>
　鄭注肂在西階上入門左由便趨疾不敢久留君<lb/>
君升即位?主人復位卒塗主人出君命之反奠入門<lb/>
<pb n="10b"/>
右<lb/>
　鄭注亦復中庭位<lb/>
乃奠升自西階<lb/>
　鄭注以君在阼<lb/>
君要節而踊主人從踊<lb/>
　鄭注節謂執奠始升階及既奠由重南東時也<lb/>
　釋曰喪大記曰君弔見尸柩而后踊然則塗之後雖<lb/>
　?不踊<lb/>
<pb n="11a"/>
卒奠主人出哭者止<lb/>
　鄭注以君?出不敢讙囂聒尊者也<lb/>
君出門?中哭主人不哭辟君式之<lb/>
　鄭注辟逡遁辟位也古者立乘式謂小俛以禮主人<lb/>
　也曲禮曰立視五巂式視馬尾<lb/>
貳車畢乘主人哭拜送<lb/>
　鄭注貳車副車也其數各視其命之等君出使異姓<lb/>
　之士乘之在後君弔?乘象路<hi>案路今注疏本作輅</hi>曲禮曰乘<lb/>
<pb n="11b"/>
　君之乘車不敢曠左左必式<lb/>
　釋曰周禮大行人上公貳車九?侯伯七乘子男五<lb/>
　乘案此禮君視斂亦與喪大記君視大夫斂之禮同<lb/>
　彼主人房外南面而此西楹東北面為異爾喪大記<lb/>
　又曰大夫士既殯而君?焉使人戒之主人具殷奠<lb/>
　之禮俟于門外見馬首先入門右巫止于門外祝代<lb/>
　之先君釋菜于門?祝先升自阼階負墉南面君即<lb/>
　位于阼小臣二人執戈立于前二人立于後擯者進<lb/>
<pb n="12a"/>
　主人拜稽顙君稱言視祝而踊主人踊大夫則奠可<lb/>
　也士則出俟于門外命之反奠乃反奠卒奠主人先<lb/>
　俟于門外君退主人送于門外拜稽顙亦與此禮同<lb/>
襲入即位?主人襲拜大夫之後至者成踊<lb/>
　鄭注後至布衣而後來者<lb/>
?出主人拜送<lb/>
　鄭注自?出以下如君不在之儀<lb/>
三日成服杖拜君命及??不拜棺中之賜<lb/>
<pb n="12b"/>
　鄭注既殯之明日全三日始歠粥矣禮尊者加惠明<lb/>
　日必?拜謝之棺中之賜不施己也曲禮曰生與來<lb/>
　日<lb/>
　釋曰三日成服者除死日數之也孝經曰三日而食<lb/>
　喪大記云三日不食者通死曰數之成服除死日數<lb/>
　生與來日也殯斂以死日數死與?日也此士禮貶<lb/>
　于大夫大夫以上皆以來日數喪大記曰君之喪三<lb/>
　日子夫人杖五日既殯授大夫世婦杖大夫之喪三<lb/>
<pb n="13a"/>
　日之朝既殯主人主婦室老皆杖士之喪二日而<lb/>
　三日之朝主人杖婦人皆杖檀弓曰天子崩三日祝<lb/>
　先服五日官長服服謂杖也子亦三日而杖七日國<lb/>
　中男子服七日而殯殯後乃皆成服<lb/>
朝夕哭不辟子卯<lb/>
　鄭注既殯之後朝夕及哀至乃哭不代哭也子卯桀<lb/>
　紂亡日凶事不辟吉事闕焉<lb/>
　釋曰檀弓曰子卯不樂雜記曰國禁哭則止朝夕之<lb/>
<pb n="13b"/>
　奠即位自因也自因謂因其故惟止哭耳<lb/>
婦人即位于堂南上哭丈夫即位于門外西面北上外<lb/>
兄弟在其南南上?繼之北上門東北面西上門西北<lb/>
面東上西方東面北上主人即位辟門<lb/>
　鄭注外兄弟異姓有服者也辟開也凡?門有事則<lb/>
　開無事則閉<lb/>
　釋曰婦人哭則門外亦哭矣喪大記曰祥而外無哭<lb/>
　者則外位有哭也?弔?也少儀曰喪俟事不犆弔<lb/>
<pb n="14a"/>
　故以朝夕哭時而弔喪服小記曰無事不辟廟門哭<lb/>
　皆于其次堂上之帷亦?之雜記曰朝夕哭不帷無<lb/>
　柩者不帷自敬姜哭穆伯始帷殯非古也<lb/>
婦人拊心不哭<lb/>
　鄭注方有事止讙囂<lb/>
主人拜?旁三右還入門哭婦人踊<lb/>
　鄭注先西面拜乃南面拜東面拜也<lb/>
　釋曰每面三拜檀弓記君之喪士備入而後朝夕踊<lb/>
<pb n="14b"/>
主人堂下直東序西面兄弟皆即位如外位卿大夫在<lb/>
主人之南諸公門東少進他國之異爵者門西少進敵<lb/>
則先拜他國之?凡異爵者拜諸其位<lb/>
　鄭注?皆即此位乃哭盡哀止主人乃右還拜之如<lb/>
　外位矣兄弟齊衰大功者主人哭則哭小功緦麻亦<lb/>
　即位乃哭上言?此言卿大夫明其亦?爾少進前<lb/>
　于列異爵卿大夫也他國卿大夫亦前于列尊之拜<lb/>
　諸其位就其位特拜<lb/>
<pb n="15a"/>
　釋曰?位外兄弟亦在主人之南以其少退于主人<lb/>
　故卿大夫繼主人言之敵謂其爵等也先拜他國之<lb/>
　?優?客也?非異爵者皆士也主人為之旁三拜<lb/>
　喪大記曰拜卿大夫于位于士旁三拜春秋傳衛穆<lb/>
　公卒晉大夫自役弔焉哭于大門之外衛人逆之婦<lb/>
　人哭于門?異此者晉大夫未復命不敢成弔禮衛<lb/>
　人于門外設喪位逆之故婦人亦自堂移位于門?<lb/>
徹者盥于門外燭先入升自阼階丈夫踊<lb/>
<pb n="15b"/>
　鄭注徹者徹大斂之宿奠<lb/>
祝取醴北面取酒立于其東取豆籩俎南面西上祝先<lb/>
出酒豆籩俎序從降自西階婦人踊<lb/>
　鄭注序次也<lb/>
設于序西南直西榮醴酒北面西上豆西面錯立于豆<lb/>
北南面籩俎既錯立于執豆之西東上酒錯復位醴錯<lb/>
于西遂先由主人之北適饌<lb/>
　鄭注遂先者明祝不復位也適饌適新饌?復奠<lb/>
<pb n="16a"/>
乃奠醴酒脯醢升丈夫踊入如初設不巾<lb/>
　鄭注入入于室也如初設者豆先次籩次酒次醴也<lb/>
　不巾無菹無栗也菹栗具則有俎有俎乃巾之<lb/>
　釋曰初設謂大斂奠時無俎爾檀弓曰朝奠日出夕<lb/>
　奠逮日雜記曰喪奠脯醢而已<lb/>
錯者出立于?西西上滅燭出祝闔?先降自西階婦<lb/>
人踊奠者由重南東丈夫踊?出婦人踊主人拜送<lb/>
　鄭注哭止乃奠奠則禮畢矣今文無拜<lb/>
<pb n="16b"/>
?主人出婦人踊出門哭止皆復位<lb/>
　釋曰位東方西面位<lb/>
闔門主人卒拜送?揖?主人乃就次朔月奠用特豚<lb/>
魚腊陳三鼎如初東方之饌亦如之<lb/>
　鄭注朔月月朔日也自大夫以上月半又奠如初者<lb/>
　謂大斂時<lb/>
無籩有黍稷有瓦敦有蓋當籩位<lb/>
　鄭注黍稷併于甒北也于是始有黍稷死者之于朔<lb/>
<pb n="17a"/>
　月月半猶平常之朝夕大祥之後則四時祭焉<lb/>
主人拜?如朝夕哭卒徹<lb/>
　鄭注徹宿奠也<lb/>
舉鼎入升皆如初奠之儀卒朼釋匕于鼎俎行朼者逆<lb/>
出甸人徹鼎其序醴酒菹醢黍稷俎<lb/>
　鄭注俎行者俎後執執俎者行鼎可以出其序升入<lb/>
　之次<lb/>
其設于室豆錯俎錯腊特黍稷當籩位敦啟?卻諸其<lb/>
<pb n="17b"/>
南醴酒位如初<lb/>
　鄭注當籩位俎南黍黍南稷??也今文無敦<lb/>
祝與執豆者巾乃出<lb/>
　鄭注共為之也<lb/>
主人要節而踊皆如朝夕哭之儀月半不殷奠<lb/>
　鄭注殷盛也士月半不復如朔盛奠下尊者<lb/>
　釋曰士言不者大夫以上則有之<lb/>
有薦新如朔奠<lb/>
<pb n="18a"/>
　鄭注薦五榖若時果物新出者<lb/>
徹朔奠先取醴酒其餘取先設者敦啟?面足序出如<lb/>
入<lb/>
　鄭注啟?徹時不復?也面足執之令足間鄉前也<lb/>
　敦有足則敦之形如今酒敦<lb/>
其設于外如于室<lb/>
　鄭注外序西南<lb/>
筮宅?人營之<lb/>
<pb n="18b"/>
　鄭注宅葬居也?人有司掌墓地兆域者營猶度也<lb/>
　詩云經之營之<lb/>
　釋曰周禮大喪既有日?人請度甫竁遂為之尸甫<lb/>
　竁謂始穿地祭告后土則為之尸或曰謂成葬祭墓<lb/>
　時荀子曰經纊聽息之時則夫忠臣孝子亦知其閔<lb/>
　已然而殯斂之具未有求也垂涕恐懼然而幸生之<lb/>
　心未已持生之事未輟也卒矣然後作具之故雖備<lb/>
　家必踰日然後殯三日而成服然後告?者出矣備<lb/>
<pb n="19a"/>
　物者作矣故殯久不過七十日速不損五十日是何<lb/>
　也曰?者可以至矣百求可以得矣百事可以成矣<lb/>
　其忠至矣其節大矣其文備矣然後月朝卜日月夕<lb/>
　卜宅然後葬也卜宅大夫禮云月朝卜日月夕卜宅<lb/>
　未詳<lb/>
掘四隅外其壤掘中南其壤<lb/>
　鄭注為葬?北首故也<lb/>
　釋曰壤柔土也九章曰穿地四為壤五檀弓曰葬于<lb/>
<pb n="19b"/>
　北方北首<lb/>
既朝哭主人皆?兆南北面免絰<lb/>
　鄭注兆域也所營之處<hi>案所今注疏本訛作新</hi>免絰者求吉不<lb/>
　敢純凶<lb/>
　釋曰免絰去絰也<lb/>
命筮者在主人之右<lb/>
　鄭注命尊者宜由右出也少儀曰贊幣自左詔辭自<lb/>
　右<lb/>
<pb n="20a"/>
筮者東面抽上韇兼執之南面受命<lb/>
　鄭注韇藏筴之器也兼與筴執之今文無兼<lb/>
命曰哀子某為其父某甫筮宅度?幽宅兆基無有後<lb/>
艱<lb/>
　鄭注某甫且字也若言山甫孔甫矣宅居也度謀也<lb/>
　?此也基始也言為其父筮葬居今謀此以為幽冥<lb/>
　居兆域之始得無後?有艱難乎艱難謂有非常若<lb/>
　崩?也孝經曰卜其宅兆而安厝之古文無兆基作<lb/>
<pb n="20b"/>
　期<lb/>
　釋曰哀子喪稱也雜記曰祭稱孝子孝孫喪<hi>案此下原本缺</hi>
筮人許諾不述命右還北面指中封而筮卦者在左<lb/>
　鄭注述循也既受命而申言之曰述不述者士禮?<lb/>
　凡筮因?命筮為述命中封中央壤也卦者識爻卦<lb/>
　畫地者古文述皆作術<lb/>
　釋曰凡筮因述命以命筮士禮則否<lb/>
卒筮執卦以示命筮者命筮者受視反之東面旅占卒<lb/>
<pb n="21a"/>
進告于命筮者與主人占之曰從<lb/>
　鄭注卒筮卦者寫卦示主人乃受而執之旅?也反<lb/>
　與其屬共占之謂掌連山歸藏周易者從猶吉也<lb/>
　釋曰冠禮筮者主人受?知此亦然<lb/>
主人絰哭不踊若不從筮擇如初儀<lb/>
　鄭注更擇地而筮之<lb/>
　釋曰不踊者得吉變也雜記曰大夫卜宅與葬日有<lb/>
　司麻衣布衰布帶因喪屨緇布冠不?占者皮弁如<lb/>
<pb n="21b"/>
　筮則史練冠長衣以筮占者朝服亦不純凶也喪服<lb/>
　小記曰祔葬者不筮宅<lb/>
歸殯前北面哭不踊<lb/>
　鄭注易位而哭明非常<lb/>
　釋曰易位易阼階下西面位<lb/>
既井?主人西面拜工左還?反位哭不踊婦人哭于<lb/>
堂<lb/>
　鄭注既巳也匠人為??治其材以井構于殯門外<lb/>
<pb n="22a"/>
　也反位拜位也既哭之則?施之竁中矣主人還?<lb/>
　亦以既朝哭矣<lb/>
　釋曰檀弓曰天子柏?以端長六尺喪大記曰君松<lb/>
　?大夫柏?士雜木?其施之竁中也積疊赤上四<lb/>
　周于棺故?材之陳亦井構之<lb/>
獻材于殯門外西面北上綪主人?視之如哭?獻素<lb/>
獻成亦如之<lb/>
　鄭注材明器之材視之亦拜工左還形法定為素飾<lb/>
<pb n="22b"/>
　治畢為成<lb/>
　釋曰檀弓曰既殯旬而布材與明器周禮王崩大宗<lb/>
　伯及執事視葬獻器遂哭之卜葬兆甫竁亦如之<lb/>
卜日既朝哭皆復外位卜人先奠龜于西塾上南首有<lb/>
席楚焞置于燋在龜東<lb/>
　鄭注楚?也?焞所以鑽灼龜者燋炬也所以燃火<lb/>
　者也周禮菙氏掌共燋挈以待卜事凡卜以明火爇<lb/>
　燋遂?其焌契以授卜師遂役之<lb/>
<pb n="23a"/>
族長?卜及宗人吉服立于門西東面南上占者三人<lb/>
在其南北上卜人及執燋席者在塾西<lb/>
　鄭注族長有司掌族人親疏者也?臨也吉服服?<lb/>
　端也占者三人掌玉兆瓦兆原兆者也在塾西者南<lb/>
　面東上<lb/>
闔東扉主婦立于其?<lb/>
　鄭注扉門扉也<lb/>
席于闑西閾外<lb/>
<pb n="23b"/>
　鄭注為卜者也古文闑作?閾作蹙<lb/>
宗人告事具主人北面免絰左擁之?卜即位于門東<lb/>
西面<lb/>
　鄭注?卜族長也更西面當代主人命卜<lb/>
卜人抱龜燋先奠龜西首燋在北<lb/>
　鄭注既奠燋又執龜以待之<lb/>
宗人受卜人龜示?<lb/>
　鄭注以龜腹甲?起所當灼處示?卜也<lb/>
<pb n="24a"/>
?卜受視反之宗人還少退受命<lb/>
　鄭注受?卜命授龜宜近受命宜卻也<lb/>
命曰哀子某來日卜葬其父某甫考降無有近悔<lb/>
　鄭注考登也降下也言卜此日葬魂神上下得無近<lb/>
　于咎悔者乎<lb/>
　釋曰王制曰天子七月而葬諸侯五月大夫士庶人<lb/>
　三月士之三月亦通死月數故春秋傳又謂大夫三<lb/>
　月士踰月也曲禮曰凡卜筮日喪事先?日雜記曰<lb/>
<pb n="24b"/>
　祝稱卜葬虞子孫曰哀夫曰乃兄弟曰某卜葬其兄<lb/>
　弟曰伯子某春秋傳卜有令龜者?卜其令龜者乎<lb/>
　近附近之近<lb/>
許諾不述命還即席西面坐命龜興授卜人龜負東扉<lb/>
　鄭注宗人不述命亦士禮?凡卜述命命龜異龜重<lb/>
　威儀多也負東扉俟龜之兆也<lb/>
　釋曰周禮大卜大祭祀則??命龜凡喪事命龜<lb/>
卜人坐作龜興<lb/>
<pb n="25a"/>
　鄭注作猶灼也周禮卜師凡卜事??揚火以作龜<lb/>
　致其墨興起也<lb/>
宗人受龜示?卜?卜受視反之宗人退東面乃旅占<lb/>
卒不釋龜告于?卜與主人占曰某日從<lb/>
　鄭注不釋龜復執之也古文曰為日<lb/>
授卜人龜告于主婦主婦哭<lb/>
　鄭注不執龜者下主人也<lb/>
告于異爵者使人告于?賓<lb/>
<pb n="25b"/>
　鄭注??僚友不來者也<lb/>
卜人徹龜宗人告事畢主人絰入哭如筮宅?出拜送<lb/>
若不從卜擇如初儀<lb/>
</p>
<p>
</p>
  </div>
</body>
</text>
</TEI>