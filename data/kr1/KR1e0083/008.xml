<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋事義全考卷八</head>
    <p>
<pb n="1a"/>
欽定四庫全書<lb/>
　春秋事義全考卷八　　　　明　姜?　撰<lb/>
　　宣公<hi>名接文公子母敬嬴善問周?曰宣</hi>
元年春王正月公即位<lb/>
　宣書即位與桓同說已見前矣<lb/>
公子遂如齊逆女<lb/>
　胡傳逆之如此其亟而不顧者必敬嬴仲遂請齊立<lb/>
　接之始謀也　季氏私考敬嬴欲結齊惠懼為出姜<lb/>
<pb n="1b"/>
　所謀故喪娶其女如此之急　按請齊立接其謀已<lb/>
　露於二卿並使之時矣今遂如齊逆女?以赤齊之<lb/>
　甥懼齊為赤有所討於魯而急欲昏於齊以免討爾<lb/>
　公穀謂譏喪娶不知喪娶固可罪然尤可罪者所以<lb/>
　喪娶之故也胡傳喪紀廢意似?較?緩矣<lb/>
三月遂以夫人婦姜至自齊<lb/>
　書遂以夫人即遂不當以夫人見公喪娶而不親迎<lb/>
　而所以喪娶之故則??逆急於昏齊以免討也書<lb/>
<pb n="2a"/>
　婦姜至婦有姑之詞見敬嬴欲速以姑自居而所以<lb/>
　欲自為姑之速者則亦?子?逆急於得婦以為姑<lb/>
　而當尊用事且亦免於其子之見討也上罪宣公下<lb/>
　罪敬嬴為是遂之罪自於宣公一邊見之不稱公子<lb/>
　則以一事而再見故單稱名非?有意義也若不稱<lb/>
　氏以罪夫人之說則未可據以為確論?稱婦姜則<lb/>
　不必更言氏矣胡氏夫人與有罪一段似亦牽強難<lb/>
　?<lb/>
<pb n="2b"/>
夏季孫行父如齊<lb/>
　胡傳經書行父如齊下書公?齊侯于平州則知此<lb/>
　?行父請之也又書齊人取濟西田則知其請?以<lb/>
　賂也諸侯立卿為公室輔猶屋之有楹也而謀國如<lb/>
　此亦不待貶?而惡自見者也不然以行父之勤勞<lb/>
　恭儉相三君而無私積必能以其君顯名與晏嬰等<lb/>
　矣　高氏曰公既昏矣然後季文子如齊納賂請列<lb/>
　於?假大國之權以定宣公之位宣公之位定則一<lb/>
<pb n="3a"/>
　時臣子黨惡誤國之罪皆可以逃矣　季氏私考行<lb/>
　父魯之所謂賢大夫也公子遂?赤而亦與之為黨<lb/>
　?與聞廢立之謀因與之比周共事也然則行父之<lb/>
　罪其即次於仲遂者歟<lb/>
晉放其大夫胥甲父于?<lb/>
　按趙穿獨出盾慮失穿而遂出戰不肯薄河敗秦以<lb/>
　甲穿軍門之呼而止皆盾不能節制諸帥之過不應<lb/>
　自發其事且事已八年不應至此然後討甲要是晉<lb/>
<pb n="3b"/>
　靈漸長察知河曲無功由於撓臾駢之事故不得不<lb/>
　致討而盾以胥甲父為穿之黨也但放而不當以重<lb/>
　辟姑以解?而已焉?靈於此已有疑盾之心矣盾<lb/>
　於此舉不但庇穿為私是時衛善於晉其放甲父於<lb/>
　晉亦猶是盾之私也<lb/>
公?齊侯于平州<hi>平州在今泰安州境?</hi>
　胡傳按左氏曰?于平州以定公位夫??之賊?<lb/>
　?天理無所容於天地之間身無存?時無古今其<lb/>
<pb n="4a"/>
　罪不得赦也以列於?而不復討是率中國為戎夷<lb/>
　棄人類為禽獸此仲尼所為懼春秋所以作也然欲<lb/>
　定其位者魯宣宜稱及齊而曰?者討賊之法也凡<lb/>
　討亂臣賊子必深?其黨而後為惡者孤也　汪克<lb/>
　?氏謂齊惠因逆得立故於宣之納賂以請?驩然<lb/>
　而?於事容有之至謂魯因齊之強大冀其能庇已<lb/>
　故曲意以結之不知魯自為齊為其鄰為其為出姜<lb/>
　之母家不?為其強大而已也<lb/>
<pb n="4b"/>
公子遂如齊<lb/>
　胡傳宣公?立之罪仲遂主謀為首惡其請於齊遂<lb/>
　及行父則一再見於經矣如齊拜成雖削之可也又<lb/>
　再書於?者於以著其始終成就?立之謀凡此皆<lb/>
　直書於?而義自見者也　前書遂得臣如齊以著<lb/>
　逆謀之始此書遂如齊以著逆謀之終所以能始終<lb/>
　成就此謀者以?有敬嬴為之主外有齊人為之援<lb/>
　也後世人主可不以為戒哉<lb/>
<pb n="5a"/>
六月齊人取濟西田<lb/>
　胡傳魯人致賂以免討而書齊人取田者所以著齊<lb/>
　罪春秋討賊尤嚴於利其為惡而助之者所以孤其<lb/>
　黨夫齊魯鄰國盟主之餘業也子惡?出姜歸而宣<lb/>
　公立不能聲罪致討務寧魯亂首與之?是利其為<lb/>
　惡而助之也?君?國人道所不容而貨賂公行免<lb/>
　於諸侯之討則綱紀等于弁髦人類?為禽獸其禍<lb/>
　乃自不知以義為利而以利之可以為利而為之也<lb/>
<pb n="5b"/>
　孟子為梁王極言利國者必至於?奪而後饜?得<lb/>
　經書取田之意舉法如此然後人知保義棄利亂臣<lb/>
　賊子孤立無後而亂少弭矣<lb/>
秋邾子來朝<lb/>
　邾子貜且齊出也雖為魯附庸而常屬於齊?視齊<lb/>
　為向背今魯與齊通好所以邾子亦來朝其黨惡之<lb/>
　罪與滕子朝桓同<lb/>
楚子鄭人侵陳遂侵宋<lb/>
<pb n="6a"/>
　以陳靈公宋文公皆受盟於晉故也遂繼事之詞<lb/>
　按齊桓侵蔡而遂伐楚以蔡近而楚遠有事於楚道<lb/>
　先由蔡也楚?侵陳而遂侵宋以陳近而宋遠有事<lb/>
　於宋道先由陳也侵蔡伐楚?齊桓圖伯之舉侵陳<lb/>
　侵宋?楚?圖伯之舉也以天下之患莫大於楚以<lb/>
　中國之樞實在於宋故也後十五年而宋楚平後五<lb/>
　十年而晉楚同盟于宋然則楚之有事於宋也非楚<lb/>
　?所以爭伯也歟書楚子傷?楚之欲執伯權鄭伯<lb/>
<pb n="6b"/>
　稱人貶鄭伯之?楚以亟病中國其罪直書而並見<lb/>
　矣<lb/>
晉趙盾帥師救陳<lb/>
　王氏經世據經文盾實未嘗救宋左氏意之爾上書<lb/>
　楚子侵陳遂侵宋則楚師已在宋矣盾始帥師救陳<lb/>
　明不與楚師相及也盾師至陳楚已掠境而過盾不<lb/>
　過揚兵而還耳?自陳而即次于棐林?四國以伐<lb/>
　鄭矣盾必不又尾楚師而至於宋也遙以為名而左<lb/>
<pb n="7a"/>
　氏誤信之經安得書救宋哉<lb/>
宋公陳侯?侯曹伯?晉師于棐林伐鄭<hi>棐林?杜預云榮陽宛陵</hi>
　<hi>縣?在今陽武中牟之間</hi>
　此晉師即上趙盾所帥救陳之師諸侯就而?之於<lb/>
　棐林以伐鄭書法似當如此不必?生意義也　季<lb/>
　氏私考?則稱師者?一事再見則?略之常詞觀<lb/>
　昭十一年楚棄疾帥師圍蔡而下書楚師?蔡齊履<lb/>
　謙氏所謂承上省文而稱師是已　按是時趙盾帥<lb/>
<pb n="7b"/>
　師救陳而四國之君帥師以?及而?之於棐林故<lb/>
　曰?晉師則是役似是伐鄭有疑須?乃定故?而<lb/>
　後伐如此既而伐鄭又不能服鄭與楚蒍賈有北林<lb/>
　之遇而致解揚被囚焉其不競於楚?矣?亦直書<lb/>
　而自見者胡氏以為著其美非也<lb/>
冬晉趙穿帥師侵崇<hi>崇即今西安府鄠縣</hi>
　王氏經世是時晉已不競於楚故?生求成于秦之<lb/>
　說夫秦強國與晉又深?也以好結之猶未易成乃<lb/>
<pb n="8a"/>
　伐崇以怒之而曰以求成不亦遠於為謀乎趙穿雖<lb/>
　狂趙盾雖惛或不為是也趙盾以驟?激靈公之怒<lb/>
　公?使人賊之不克又伏甲將襲殺之於庭陛之間<lb/>
　盾倉皇脫免趙穿遂有桃園之逆起於一時非素謀<lb/>
　也趙盾自以無罪而不直在君故未出山而復所謂<lb/>
　不知春秋之義而陷於??之罪蒙首惡之名者也<lb/>
　　按王氏此說是然則侵崇之謀何自而起乎當時<lb/>
　盾驟諫而不入靈公疑盾之心萌矣盾借侵崇之名<lb/>
<pb n="8b"/>
　授其子弟之親信者以兵權殆將以自固也而靈公<lb/>
　屢欲殺盾盾出走而穿遂?公非由兵柄在手何以<lb/>
　能如此胡傳謂穿欲得兵權托於伐國以用其?是<lb/>
　已謂穿於此已有逆心則恐未必然也伐與國以求<lb/>
　成事亦未必然要亦左氏傳之者誤爾<lb/>
晉人宋人伐鄭<lb/>
　王氏經世棐林之伐無功不思修其未至而又興不<lb/>
　戢之師挾有瑕之宋欲以伐人不亦難乎書人書伐<lb/>
<pb n="9a"/>
　交罪之也是時楚師去宋?矣故伐鄭而宋與焉榖<lb/>
　梁伐鄭以救宋之?大非世未有國方受兵乃伐他<lb/>
　國以自救之理也<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<hi>大棘城在今開封府寧陵縣西南七十里</hi>
　按鄭之?楚侵宋也宋既為棐林之役以報之是冬<lb/>
　又以晉人伐鄭一怨而兩報之今致歸生受楚命來<lb/>
　伐宋不能奉詞令以諭鄭又不能固封守以待鄭華<lb/>
<pb n="9b"/>
　元遽出師與戰敗獲乃其自取若斷罪則鄭輕而宋<lb/>
　重矣春秋紀勝負但?師先敗身乃見獲故依次第<lb/>
　書之兼重之意恐亦不當如胡傳?主以立?如此<lb/>
　也<lb/>
秦師伐晉<lb/>
　?氏曰晉文之欲與楚?也必得秦而後敢戰殽函<lb/>
　之役晉襄度淺而先軫諸人見利?便自是報復無<lb/>
　已楚今方有陵駕中國之心鄭復背晉?楚以侵陳<lb/>
<pb n="10a"/>
　宋晉將與楚?則通秦以軋楚可也否則置秦而勿<lb/>
　問可也而盾族子興侵崇之謀盾也聽之是又啟秦<lb/>
　之爭也宋方敗于鄭而晉復病於秦非自致之而誰<lb/>
　耶按春秋直書自見盾?於謀以致秦報如此秦以<lb/>
　問罪為名故書伐非是予秦亦非是誅穿盾上侵?<lb/>
　逆之萌所謂直書而罪自見焉耳<lb/>
夏晉人宋人?人陳人侵鄭<lb/>
　王氏經世鄭之受盟于楚而侵宋以晉為不足與?<lb/>
<pb n="10b"/>
　有所侮也晉乃庇宋以伐鄭是時趙盾攬權而偷於<lb/>
　為政實無?心故棐林之役楚囚解揚晉師即還鄭<lb/>
　歸生受命于楚以伐宋聲其罪曰伐而直詞以責其<lb/>
　曲宋負瑕而敵為戰之主遂至師崩將獲為效如此<lb/>
　亦可創矣乃趙盾復因救焦而侵鄭?師掠境稍欲<lb/>
　洗大棘之恥塞宋意而還耳而不虞楚師之遽出也<lb/>
　?椒次鄭以待晉師先我師之未至也先人有奪人<lb/>
　之心於是趙盾者氣消意沮謬曰彼宗競于楚殆將<lb/>
<pb n="11a"/>
　獘矣復引而去之夫以全晉之強合諸侯之師遇一<lb/>
　?椒而不敢交綏事之不收一至於此皆起于受賂<lb/>
　釋宋不討而已　是時盾避?椒以本無欲戰之心<lb/>
　故不競于楚而又方有?逆之禍不但理曲而已也<lb/>
　於是楚遂益張明年且有問鼎之舉矣不可謂非盾<lb/>
　有以致之也胡氏但追論取賂釋宋而不及於此恐<lb/>
　未盡且謂楚人有詞於宋似許楚與鄭之?楚皆非<lb/>
　也謂鄭罪稍輕於宋謂晉事更曲于楚則可爾<lb/>
<pb n="11b"/>
秋九月乙丑晉趙盾?其君夷?<lb/>
　初盾之外求君也欲廢靈公公雖幼寧不知之乎既<lb/>
　立乎位而盾也又當國政而?其權者二十餘年之<lb/>
　?境?外皆知有盾而不知有公公以盾欲廢己既<lb/>
　不相能後又以盾專恣積不能堪而欲殺盾及鉏麑<lb/>
　提彌明靈輒等皆為盾而不為公君臣相為仇敵勢<lb/>
　不兩立如此則盾有殺公而已矣穿其族子所愛信<lb/>
　穿之?為盾?也亡不越境謂行未?而君被?反<lb/>
<pb n="12a"/>
　不討賊謂不討穿寧獨不討而已乎且使穿逆成公<lb/>
　於周使得以固新君之寵則盾非但與穿同謀?實<lb/>
　主謀者矣此趙盾?君之斷案也<lb/>
冬十月乙亥天王崩<lb/>
　匡王也<lb/>
三年春王正月郊牛之口傷改卜牛牛死乃不郊<lb/>
　家氏曰此魯宣除喪始郊而天示之譴如此也　胡<lb/>
　傳乃不郊為牛之口傷改卜牛而牛又死也不然郊<lb/>
<pb n="12b"/>
　矣禮為天王服斬衰周人告喪於魯史?已書而未<lb/>
　葬也祀帝于郊夫豈其時而或謂不以王事廢天事<lb/>
　禮乎春秋備書其義自見<lb/>
猶三望<lb/>
　胡傳三望者公羊曰祭泰山河海河海非魯之封?<lb/>
　其不得祭亦明矣猶者可已不當為之詞<lb/>
葬匡王<lb/>
　胡傳四月而葬王室不君其禮?也?者往會魯侯<lb/>
<pb n="13a"/>
　不臣其情慢也<lb/>
楚子伐陸渾之戎<hi>陸渾戎允姓初在秦晉西北僖公二十二年為秦晉遷于伊川遂?陸渾</hi>
　<hi>戎號其地即今河南府嵩縣古伊闕地</hi>
　窺周室也胡傳外域相攻不志此其志何也為陸渾<lb/>
　在王都之側戎夏雜處族類之不分也楚又至洛觀<lb/>
　兵於周疆問鼎之大小輕重焉故特書於?以謹中<lb/>
　外之辨禁猾夏之階<lb/>
夏楚人侵鄭<lb/>
<pb n="13b"/>
　胡傳按左氏晉侯伐鄭鄭及晉平而經不書者仲尼<lb/>
　削之也鄭本以晉靈不君取賂釋賊為不足與似也<lb/>
　而往?楚非矣今晉成公初立背僣竊偽邦而歸諸<lb/>
　夏則是反之正也春秋大改過許遷善書楚人侵鄭<lb/>
　者與鄭伯之能反正也故獨著楚人侵掠諸夏之罪<lb/>
　爾鄭既見侵於楚則及晉平可知矣<lb/>
秋赤狄侵齊<lb/>
　季氏私考赤狄隗姓?為一種隗俗尚赤衣者也在<lb/>
<pb n="14a"/>
　山西潞州以北而東界黎城即古黎侯國其種有潞<lb/>
　氏甲氏留吁壤地相連者也赤狄距齊甚?而連年<lb/>
　侵至齊國未有不由狄境而往者然而狄不為規?<lb/>
　自叔孫得臣敗狄于鹹之後狄勢稍衰而赤狄浸強<lb/>
　則取道于狄而無忌矣　許氏曰楚侵其南狄侵其<lb/>
　北此中國棟撓之時也<lb/>
宋師圍曹<lb/>
　按二族雖非討罪之師然在宋有不赦之罪亦因此<lb/>
<pb n="14b"/>
　而自反可也今乃不能反躬自治而徒恃?強以報<lb/>
　之豈端本清源之道哉此春秋所以書宋師圍曹以<lb/>
　責文公也<lb/>
冬十月丙戌鄭伯蘭卒<hi>穆公卒靈公夷立</hi>
葬鄭穆公<lb/>
　?氏曰葬速禮不備也<lb/>
四年春王正月公及齊侯平莒及郯莒人不肯公伐莒<lb/>
取向<hi>今?州府郯城縣與淮安之海州皆郯子國地郯少?之後已姓國</hi>
<pb n="15a"/>
　莒郯二國相怨故公與齊侯共平之　胡傳以齊魯<lb/>
　大國平郯莒小邦宜其降心聽命不待文告之及也<lb/>
　然而莒人不肯則以宣公心有所私係失平怨之本<lb/>
　耳故書取以著其罪　屬詞後此郯伯姬來歸則郯<lb/>
　嘗結婚於魯故宣公為之伐莒取向按榖梁云取向<lb/>
　?義而為利也則向魯取以自益初非為郯取也今<lb/>
　既無以得莒後書郯伯?來歸郯亦無以固其好矣<lb/>
　夫以偏心失莒又以貪心不能固郯之好是不惟無<lb/>
<pb n="15b"/>
　以平莒且亦無以結郯?兩失之春秋書不肯書取<lb/>
　以著其罪以此及字平字取字不肯字俱是解事之<lb/>
　說書法重書取以著其罪句<lb/>
秦伯稻卒<hi>共公卒子榮嗣是為桓公</hi>
夏六月乙酉鄭公子歸生?其君夷<hi>弟堅嗣是為襄公</hi>
　靈公見?不以禮葬也故不書葬　王氏經世事不<lb/>
　可考止據經文可也左氏所載子公之黿不類羊斟<lb/>
　之羊乎公食大夫君臣禮會豈得遽有染指於鼎之<lb/>
<pb n="16a"/>
　事靈公初立豈應即以小故欲殺大夫借曰一時之<lb/>
　怒言非不可解之罪子公何至遽與子家歸生謀先<lb/>
　乎懼者子公也子家無罪何事而與之謀子家聞此<lb/>
　狂謀寧不駭異而顧曰畜老猶憚殺之而?君乎此<lb/>
　與殺老牛莫之敢尸悖語同必其君素無道之甚積<lb/>
　憾不堪而有之靈公初立子家無怨聞謀不詰而驟<lb/>
　出此言尤非人情也又謂子公反?子家子家懼而<lb/>
　?之譖者托何事以取信懼者因何危疑自度必不<lb/>
<pb n="16b"/>
　免而遂見?乎歸生貴戚之卿當國秉權君臣無釁<lb/>
　謂其自有妄圖猶不可知而謂其以嘗黿之故?人<lb/>
　?逆雖病狂者亂不至此雖至愚者信不至此矣胡<lb/>
　氏惑左氏而曲為之?非也　季氏私考歸生自大<lb/>
　棘戰勝必恃功驕恣而見疑於嗣君者也故假手於<lb/>
　公子宋以?之而歸生實造此謀故以歸生主乎?<lb/>
　與趙盾同<lb/>
赤狄侵齊<lb/>
<pb n="17a"/>
　?氏曰以齊之強而連年為狄所侵惠公之無政可<lb/>
　知矣<lb/>
秋公如齊公至自齊<hi>?行必飲至不知當時何所喜而如此</hi>
　胡傳君行告至常事不書宣公此年如齊而皆致者<lb/>
　危之也夫以??謀於齊而取國以土地賂齊而請<lb/>
　會以卑屈事齊而求安上不知有天王下不知有方<lb/>
　伯惟利交是奉而可保乎?固之事亦殆矣故比年<lb/>
　如齊而皆致以戒後世之欲利有攸往者惟義之與<lb/>
<pb n="17b"/>
　比為可安耳　汪氏曰盟會之書至始於桓公之盟<lb/>
　唐朝大國而屢書至始於宣公之如齊春秋?危桓<lb/>
　宣之不得返而又嘆其不見討也<lb/>
冬楚子伐鄭<lb/>
　王氏經世晉救不書晉若討鄭之賊楚師不禦而自<lb/>
　去矣若楚能仗義亦孰能與之爭惟志不在於討賊<lb/>
　而在於?強交罪之也　前年楚侵鄭不獲成故曰<lb/>
　未服而今又伐之胡氏以稱爵為予楚恐非<lb/>
<pb n="18a"/>
五年春公如齊<lb/>
夏公至自齊<lb/>
秋九月齊高固來逆子叔姬<lb/>
　胡傳按左氏公如齊?固使齊侯止公請叔姬焉書<lb/>
　夏至自齊秋齊?固來逆子叔姬罪宣公也其曰來<lb/>
　者以公自為之主也諸侯嫁女於大夫主大夫以與<lb/>
　之者為體敵也而公自為之主壓尊?列卑朝廷慢<lb/>
　宗廟矣宣公以魯國周公之後逼於高固請婚其女<lb/>
<pb n="18b"/>
　強委禽焉而不能止惟不知以禮為守身之幹是以<lb/>
　得此辱也春秋詳書為後世鑒欲人之必謹於禮以<lb/>
　定其位不然卑巽妄?不近於禮奚足?恥辱哉<lb/>
　按高固以大夫抗禮於國君齊侯容其臣以大夫抗<lb/>
　禮於國君固皆不為無罪然所以致此者公也公屢<lb/>
　年如齊不知有守身為國之禮以至於見止而請婚<lb/>
　自為婚主不知有壓尊?列之嫌以至於卑朝廷而<lb/>
　慢宗廟始既不能辭婚終又不當主婚其取此辱也<lb/>
<pb n="19a"/>
　公實自致之爾春秋詳書為後世鑒以此<lb/>
叔孫得臣卒<lb/>
　汪氏曰?叔也子僑如嗣是為宣伯　胡傳君臣父<lb/>
　子妃妾適庶人道之大倫也方仲遂以殺適立庶往<lb/>
　謀於齊而與得臣並使也若懵然不知其謀或知之<lb/>
　而不能救則將焉用彼相矣春秋治子赤之事?在<lb/>
　仲遂以其?交?禁外結強鄰大惡無所分也而叔<lb/>
　孫得臣有同使於齊之罪故特不書日以貶之若曰<lb/>
<pb n="19b"/>
　大夫而不能為有無者不足加以恩數云爾<lb/>
冬齊高固及子叔姬來<lb/>
　胡傳左氏曰反馬也禮嫁女留其送馬不敢自安及<lb/>
　廟見成婦遣使反馬則高固親來非禮也又禮女子<lb/>
　有行?父母者?一歸寧今見逆逾時未易?也而<lb/>
　叔姬亟來亦非禮也故書及書來以著齊罪也<hi>齊均也言</hi>
　<hi>均著其罪也</hi>
楚人伐鄭<lb/>
<pb n="20a"/>
　傳楚子伐鄭陳及楚平伐鄭所以脅陳也故陳及楚<lb/>
　平晉荀林父救鄭伐陳　楚兵於是三至鄭矣書罪<lb/>
　其數犯中國也<lb/>
六年春晉趙盾?孫免侵陳<lb/>
　胡傳按傳稱陳及楚平荀林父伐陳經皆不書者以<lb/>
　下書晉衛加兵於陳即陳及楚平可知矣以趙盾孫<lb/>
　免書侵即林父無詞可稱亦可知矣愛人不親反其<lb/>
　仁治人不治反其智晉嘗命上將帥師救陳又再與<lb/>
<pb n="20b"/>
　之連兵伐鄭今而即楚無乃於已有闕盍亦自反可<lb/>
　也不?省?遽以兵加之則非義矣故林父不書伐<lb/>
　而盾免書侵以正晉人所以主盟非其道也　伐者<lb/>
　有詞之稱侵者無詞之稱不書伐而書侵皆無詞可<lb/>
　稱之詞也　家氏曰陳之叛晉即楚以鄭故爾鄭穆<lb/>
　暮年棄楚而托身於晉望晉有以大拯其危急也?<lb/>
　未期年而有歸生之亂晉坐視莫之顧陳叛而與楚<lb/>
　良以是爾晉成孱君政在趙氏豈能為鄭討賊然陳<lb/>
<pb n="21a"/>
　鄭?相視以為向背鄭賊之不討無以服陳人之心<lb/>
　陳雖受伐而終不為晉屈也<lb/>
夏四月<lb/>
秋八月螽<lb/>
　胡傳傳謂螽為穀災虐取於民之效也　宣惟伐莒<lb/>
　於前伐萊於後用兵不息虐取於民此戾氣所以應<lb/>
　之而有螽而助法之所以改也經書於?見天人感<lb/>
　應之理不可誣示人君當慎其所以感之者<lb/>
<pb n="21b"/>
冬十月<lb/>
七年春?侯使孫良夫來盟<lb/>
　胡傳來盟為前定者嘗有約言矣未足效信而釋疑<lb/>
　又相歃血固結之爾是盟衛欲為晉致魯而魯專事<lb/>
　齊初未與晉通也必有疑焉而?侯任其無咎故遣<lb/>
　良夫來為此盟而公卒見辱盟非春秋之所貴義自<lb/>
　見矣<lb/>
夏公?齊侯伐萊<lb/>
<pb n="22a"/>
秋公至自伐萊大旱<lb/>
　伐萊是齊主兵虐小而公?之竭力?人而不顧力<lb/>
　之已困聲罪為名而不思已之負罪兵出踰時勞民<lb/>
　毒?身方?危而至又以軍旅之後?大旱而凶年<lb/>
　焉公之病國病民如此其罪直書而自見矣雩不雩<lb/>
　之說似多<lb/>
冬公會晉侯宋公?侯鄭伯曹伯于黑壤<lb/>
　公之見止以?朝齊而不事晉公有以致之公之罪<lb/>
<pb n="22b"/>
　也晉之止公但以不朝已之故而責賂於公?不問<lb/>
　及其?立之大惡晉亦非所以行乎諸侯晉之罪也<lb/>
　春秋書會不書盟見公以行有不慊而不得與於盟<lb/>
　又見晉以責賂之故而不使之與於盟?兩譏之胡<lb/>
　氏以為非晉人之咎恐未然<lb/>
八年春公至自會<lb/>
　公止於晉逾年始返其書至危之也<lb/>
夏六月公子遂如齊至?乃復<lb/>
<pb n="23a"/>
　胡傳至?乃復壅君命也有疾亦不復可乎大夫以<lb/>
　君命出聞喪徐行而不返未致事而死以尸將事乃<lb/>
　者無其上之詞其曰復事未畢也何氏曰聞喪徐行<lb/>
　而不返聞喪者聞父母之喪徐行者不忍疾行又為<lb/>
　君當使人追代之以喪喻疾者喪尚不當返?疾乎<lb/>
辛巳有事于太廟仲遂卒于垂<lb/>
　合享則書有事于太廟時祭則書四時祭名書辛巳<lb/>
　有事而仲遂卒見遂以祭之日卒也仲是遂之字死<lb/>
<pb n="23b"/>
　而以此賜氏故稱仲遂此處重在猶繹說下志變法<lb/>
　之端恐當他處見之為是　屬詞仲遂?公子也字<lb/>
　襄仲仲嬰齊遂之子歸父之弟<lb/>
壬午猶繹萬入去籥<lb/>
　胡傳繹者祭之明日以賓尸也猶者可已之詞萬舞<lb/>
　也以其無聲也故入而遂用籥管也以其有聲也故<lb/>
　去而不作仲遂國卿也卒而猶繹則失寵遇大臣之<lb/>
　禮矣聖人書法如此存君臣之義也　萬文武二舞<lb/>
<pb n="24a"/>
　之總名籥舞文舞之?名?文舞吹籥秉翟羽也萬<lb/>
　入去籥?文武二舞俱入於二舞中去羽舞吹籥者<lb/>
　爾　按尸者主也繹者繼也賓尸謂出主於太廟合<lb/>
　享後歸主於太廟而繼昨日事行小祭之禮以安之<lb/>
　爾非是以賓客之禮燕為尸者之謂也諸侯以大夫<lb/>
　為尸則君當拜臣王父以孫為尸則父當拜子世寧<lb/>
　有是理乎即如大夫為尸孫為尸當祭之日儼然坐<lb/>
　於上而君若父者?下拜而獻之亦當有不安於其<lb/>
<pb n="24b"/>
　心?明日又拜祭焉可乎故知尸?木主之說是也<lb/>
　孟子弟為尸則誰敬亦謂弟捧主出廟之時爾非是<lb/>
　弟真自為父祖尸也<lb/>
戊子夫人嬴氏薨<lb/>
　王氏經世汪氏曰春秋既書夫人姜氏薨于夷又書<lb/>
　夫人風氏薨則知哀姜為?公夫人而成風乃妾也<lb/>
　既書夫人姜氏歸于齊又書夫人嬴氏薨則知出姜<lb/>
　為文公夫人而敬嬴乃妾也直書於?讀者比事以<lb/>
<pb n="25a"/>
　考之雖?傳而嫡妾之分明矣　宣公以夫人之禮<lb/>
　喪妾母其失與僖公同所謂直書而自見者也<lb/>
晉師白狄伐秦<lb/>
　胡傳晉主夏盟糾合諸侯攘夷狄安諸夏乃其職矣<lb/>
　秦人之怨起自侵崇其曲在晉責己可也既不知自<lb/>
　反釋怨修睦以補前過已可咎矣乃復興師動?會<lb/>
　戎狄以伐之獨不惡傷其類乎直書於?貶自見矣<lb/>
　　季氏私考白狄?為一種俗尚白衣者也在西河<lb/>
<pb n="25b"/>
　秦晉之間故秦晉相攻皆連白狄成十三年左傳載<lb/>
　晉?相?秦書云白狄及君同州則白狄與秦相近<lb/>
　當在晉西趙鵬飛所謂介秦晉之間者也史記亦載<lb/>
　晉文公攘戎翟居於河西圁洛之間圁今之神木縣<lb/>
　洛今之洛川縣皆屬延安府?延綏葭鄜諸州悉其<lb/>
　地也　李氏曰晉?秦書曰白狄及君同州君之仇<lb/>
　?而我之婚姻也晉與秦自侵崇起釁七年而未巳<lb/>
　晉昏狄而結以伐秦其罪大矣故自此至成十三年<lb/>
<pb n="26a"/>
　?相?秦皆連兵之事秦康共晉襄靈之後晉成秦<lb/>
　桓之交兵又始於此　季氏私考此趙盾當國之事<lb/>
　也結白狄以伐秦而秦自此不敢加兵於晉者七年<lb/>
　於憤泄矣然必於報怨而不顧自傷其類尚為能善<lb/>
　其後乎<lb/>
楚人滅舒蓼<hi>蓼先滅於楚者其地即今固始縣</hi>
　按地譜上義陽之蓼文五年先已滅於楚此即如舒<lb/>
　鳩舒庸??舒?種非二國也　胡傳按詩稱戎狄<lb/>
<pb n="26b"/>
　是膺?舒是懲在周公所懲者其自相攻滅中國何<lb/>
　與焉然春秋書而不削者是時楚人疆舒蓼及滑汭<lb/>
　盟?越勢益強大將為中國憂而民有被髮左?之<lb/>
　患矣經斯世者當以為懼有攘卻之謀而不可忽則<lb/>
　聖人之意也　趙鵬飛氏曰舒地逼近中國舒滅則<lb/>
　中國失南門矣<lb/>
秋七月甲子日有食之既<lb/>
冬十月己丑葬我小君敬嬴<lb/>
<pb n="27a"/>
　胡傳僖公享國八年然後致成風而敬嬴之亟也雖<lb/>
　云援例魯君臣之責亦可知矣　象山陸氏曰襄仲<lb/>
　殺太子惡敬嬴為之也敬嬴非嫡而薨以夫人葬以<lb/>
　小君魯君臣之責深矣<lb/>
雨不克葬庚寅日中而克葬<lb/>
　譏無雨備也<lb/>
城平陽<hi>平陽今泰安州新泰縣</hi>
　?氏曰懼晉故也方舉大喪又城平陽重困民力也<lb/>
<pb n="27b"/>
　　季氏私考平陽在魯北鄙近根牟城之以為逼根<lb/>
　牟計也<lb/>
楚師伐陳<lb/>
　?氏曰陳以晉衛見侵復棄楚而?晉故楚以為討<lb/>
　然晉不能救陳陳遂復即楚<lb/>
九年春王正月公如齊公至自齊<lb/>
　孫氏曰公有母喪而?朝強齊無哀甚矣<lb/>
夏仲孫蔑如京師<hi>蔑公子慶父之孫公孫敖之子是為孟獻子?慶父?公庶兄故為孟氏</hi>
<pb n="28a"/>
　<hi>以庶長不可先嫡而字曰仲其後因氏仲孫云</hi>
　王使先來?聘故也　胡傳當?首月公朝於齊夏<lb/>
　使大夫聘於京師此皆比事可考不待貶?而惡自<lb/>
　見者也宣公享國九年於周纔一往聘其在齊則又<lb/>
　再朝矣經於如齊?行必致深罪之也經書君如齊<lb/>
　臣如周而特書春王月以表之以此　王氏經世勤<lb/>
　齊至矣今又?哀而往於京師缺如也乃因?聘而<lb/>
　大夫黽勉於一行象山陸子曰直書於策比而讀之<lb/>
<pb n="28b"/>
　而無懼心者真不知矣　以厚薄言則君朝齊而臣<lb/>
　聘周以緩急言則?首朝齊而夏乃聘周以??言<lb/>
　則於周纔一往聘而於齊則又再朝經於如齊既?<lb/>
　行必致以著其罪而又春正月書王於蔑如京公如<lb/>
　齊之上見其奉天子之正朔為周之臣子而不知有<lb/>
　周所以表其罪如此若比事以觀則又不待貶?而<lb/>
　惡自見矣<lb/>
齊侯伐萊<lb/>
<pb n="29a"/>
　李氏曰東萊有萊山?齊之小國也齊自七年會魯<lb/>
　伐之今年又自伐之卒於襄六年而滅之矣<lb/>
秋取根牟<hi>季氏私考根牟小國漢為泰山郡牟縣今泰安新泰縣嬴?之間牟汶出焉者其西境也</hi>
　<hi>?師古曰桓十五年牟人來朝即此是以為牟子國也則非矣?牟子城在今登州府福山縣西北三十</hi>
　<hi>里漢為東萊郡東牟而距根牟?矣魯越齊萊之境而往取之一千五百里而遙勢之所不便也且根牟</hi>
　<hi>與牟異名???也或根牟乃牟支庶所分而?為一國如小邾之於邾則不可知耳夫根牟在魯東北</hi>
　<hi>界者也杜元凱以為根牟魯東界琅琊郡陽都有牟鄉乃因漢志於陽都之下載有牟?之言故謂牟縣</hi>
　<hi>在此?陽都屬琅琊屬泰山求之水源限隔山谷是以各分所?豈根牟界居其間水西流出魯北界者</hi>
<pb n="29b"/>
　<hi>為牟汶其東境入陽都界者為牟縣歟故牟?牟鄉之名遂因牟縣而沿及陽都之境爾至鄭漁仲又以</hi>
　<hi>根牟為都安丘則又以隋嘗於此置牟山縣而誤也</hi>
　汪氏曰諱滅書取與鄟邿同昭八年蒐於紅自根牟<lb/>
　至於商衛即所取根牟也　私考根牟?屬魯小國<lb/>
　而北界於齊必困於強令而悖慢不共者也是時齊<lb/>
　方善魯故聽魯取之<lb/>
八月滕子卒<hi>昭公卒文公?立</hi>
九月晉侯宋公?侯鄭伯曹伯會于扈晉荀林父帥師<lb/>
<pb n="30a"/>
伐陳<hi>荀息之後是為桓子以其嘗將中行故又為中行伯而氏曰中行云</hi>
　按胡傳會於扈以待陳而陳侯不會然後林父帥師<lb/>
　則諸侯之師不與可知而以為林父兼將誤矣凡列<lb/>
　國統於一將者皆書如?十年翬帥師會齊人鄭人<lb/>
　伐宋是也此不書安得以為林父將諸侯之師乎故<lb/>
　知季氏私考是當時陳之棄盟主而即楚也於?違<lb/>
　之義已非而又背晉救陳之施罪可伐矣晉會扈以<lb/>
　待陳陳不至然後林父伐之可謂得聲討之宜者矣<lb/>
<pb n="30b"/>
　此則文定說當?觀春秋所書而自見者也<lb/>
辛酉晉侯黑臀卒于扈<hi>成公卒子景公獳立</hi>
冬十月癸酉?侯鄭卒<hi>成公卒子穆公速立</hi>
　胡傳晉成公何以不葬魯不會也衛成公何以不葬<lb/>
　亦魯不會也衛成事晉甚謹而魯宣公獨深向齊衛<lb/>
　欲為晉致魯故謀黑壤之會而特使孫良夫來盟以<lb/>
　定之也及會於黑壤而晉人止公賂然後免是以扈<lb/>
　之?皆前日諸侯魯獨不往而二國繼以喪赴亦皆<lb/>
<pb n="31a"/>
　不?此所謂無其事而闕其文者也<lb/>
宋人圍滕<lb/>
　季氏私考文十二年膝昭公背宋而朝魯宋人?有<lb/>
　國亂外有楚兵故不暇討至是昭公卒乃因其喪而<lb/>
　圍之　胡傳圍國非將卑師少所能辦也必動大?<lb/>
　而使大夫為主帥明矣然而稱人是貶之也滕既小<lb/>
　國又方有喪所宜矜哀弔恤之不暇而用兵革以圍<lb/>
　之比事以觀知見貶之罪在不仁矣　王氏經世伐<lb/>
<pb n="31b"/>
　滕之喪不仁間晉有喪以侵小不義曰圍非師少可<lb/>
　知直書宋人圍滕而其罪自見矣<lb/>
楚子伐鄭晉郤缺帥師救鄭<lb/>
　王氏經世按自厲之役鄭南北無屬楚未得志七年<lb/>
　鄭又及晉平?於黑壤故楚今年伐鄭不以黑壤興<lb/>
　戎遠稱厲之役者志恨在厲役也是時晉景方立郤<lb/>
　缺救而不能定是以十一年辰陵之盟鄭子良曰晉<lb/>
　楚不務?而兵爭與其來者可也乃?楚然楚?之<lb/>
<pb n="32a"/>
　立加兵於鄭者凡四而兩書楚子說凡例者紛然愚<lb/>
　意書楚子者君為將也書人者大夫也夷狄猾夏何<lb/>
　可褒而以書楚子曲生意義耶　按楚莊即位以來<lb/>
　?窺伺中國以?伯如連年伐鄭是也實未有討鄭<lb/>
　賊之誠心春秋以其君將故書爵實亦未嘗予之若<lb/>
　晉郤缺之救則以為與晉可也?伐者惡則救者善<lb/>
　矣據明年傳載鄭討歸生之罪?其棺而逐其族?<lb/>
　此時歸生已斃故書救以與晉此汪氏之說可?也<lb/>
<pb n="32b"/>
陳殺其大夫洩冶<lb/>
　胡傳稱國以殺者君與用事大臣同殺之也稱其大<lb/>
　夫則不失官守而殺之者有?輒之罪矣洩冶無罪<lb/>
　而書名何也冶以諫殺身者也殺諫臣者必有亡國<lb/>
　?君之禍故書其名為?舒?君楚子滅陳之端以<lb/>
　垂後戒此所謂義係於名而書其名者也見陳因殺<lb/>
　此人而有此禍所謂義係於名而書名者非貶也<lb/>
　胡氏前段是後段過求洩冶處未妥王氏經世云君<lb/>
<pb n="33a"/>
　子之道或出或處或?或語惟其時而已必於?身<lb/>
　遠患非也必於出身犯難亦非也觀洩冶之能諫知<lb/>
　其非貪乎寵?見幾而不去者如皆欲為子哀叔肸<lb/>
　則亂世何賴於有君子乎此說是當?之<lb/>
十年春公如齊公至自齊<lb/>
　公至是四朝齊矣<lb/>
齊人歸我濟西田<lb/>
　季氏私考濟西田即今鄆范二縣之地?齊魯之所<lb/>
<pb n="33b"/>
　互爭僖三十一年魯既取之而宣二年又為齊取者<lb/>
　也今齊與魯厚故中分以與魯范近於齊則齊有之<lb/>
　鄆近於魯則以歸魯田之分屬於魯者謂之我濟西<lb/>
　田齊履謙氏曰我者對彼之稱濟西之地魯不盡有<lb/>
　者是也何以知鄆之屬魯?鄆即成四年所城之邑<lb/>
　知其當分於魯者以此　胡傳宣公於齊順其所欲<lb/>
　既以女妻其臣又以兵?伐萊之舉又??往朝於<lb/>
　齊庭雖諸侯事天子無是禮也歸讙及闡直書曰歸<lb/>
<pb n="34a"/>
　此獨書我者乃相親愛惠遺之意深著齊人助成?<lb/>
　逆之罪也以柔巽卑屈事人不以其道而得地與?<lb/>
　人之柔巽卑屈事已不以其道而歸其地皆人欲之<lb/>
　私而非義矣　按我字連下讀當由我故疆而言胡<lb/>
　文定以為親愛惠遺則以我字粘上文讀矣恐非<lb/>
夏四月丙辰日有食之<lb/>
己巳齊侯元卒<hi>惠公卒子頃公無野立</hi>
齊崔氏出奔?<lb/>
<pb n="34b"/>
　家氏曰是?至杼?君?五六十年使杼得年七十<lb/>
　此時方在弱冠不應權勢已盛為人所畏疑非杼之<lb/>
　身或其父但不可考爾　王氏經世按自此至崔杼<lb/>
　?莊公凡五十一年古者四十而仕五十而爵使為<lb/>
　一人則崔杼?百?矣以棠姜亂國以崔明滅家必<lb/>
　非耋耄之人所為然則非一人也　季氏私考齊惠<lb/>
　公繼諸兄而立??不能無爭崔氏於立君之際意<lb/>
　或不同而?國則擁立頃公懼其逼已所以逐之故<lb/>
<pb n="35a"/>
　穀梁子曰氏者舉族而出之之辭也舉族可出其無<lb/>
　根據難除之勢可知矣至成公末年出?無咎連及<lb/>
　國佐而崔杼以慶氏之黨復歸其國亦非如欒盈之<lb/>
　以宗強而入曲沃也<lb/>
公如齊五月公至自齊<lb/>
　胡傳文約而事詳者經也春如齊朝惠公夏如齊奔<lb/>
　其喪若是雖不致可也而皆致者甚之也天王之喪<lb/>
　不奔欲行郊禮而汲汲於奔齊惠公之喪天王之葬<lb/>
<pb n="35b"/>
　不?使?者往而公孫歸父?齊惠公之葬其不顧<lb/>
　君臣上下尊卑之等所謂肆人欲滅天理而無忌憚<lb/>
　者也詞繁而不殺聖人之情見矣<lb/>
癸巳陳夏?舒?其君平國<hi>靈公?子成公午立</hi>
　胡傳陳靈公之無道也而稱大夫之名氏以?何也<lb/>
　禍莫大於拒諫而殺直臣忠莫顯於身見殺而其言<lb/>
　驗洩冶所為不憚斧鉞盡言於其君者正謂靈公君<lb/>
　臣通於夏?舒之家恐其及禍不忍坐視故昧死言<lb/>
<pb n="36a"/>
　之靈公不能納又?而殺之卒以見?而亡其國此<lb/>
　萬世之大戒也特書?舒之名氏以見洩冶忠言之<lb/>
　驗靈公見?之由使有國者必以遠色修身包容狂<lb/>
　直開納?諍為心也<lb/>
六月宋師伐滕<lb/>
　季氏私考滕被圍不服至再見伐亦見其善於守國<lb/>
　矣自是以後國日強諸侯日親孟子他日謂可以為<lb/>
　善國其基不立於此乎　滕人恃晉而不事宋故也<lb/>
<pb n="36b"/>
　　胡傳宋大國爵上公霸主之餘業力非不足也今<lb/>
　鄰有?逆不能聲罪致討乃用大?以伐所當矜恤<lb/>
　之小邦且滕不事已無乃已?猶有所闕而滕何尤<lb/>
　焉故特稱宋師伐滕以著其罪而汲汲於誅亂臣討<lb/>
　賊子之意見矣<lb/>
公孫歸父如齊葬齊惠公<hi>字子家其後為子家氏</hi>
　胡傳歸父仲遂之子貴而有寵宣公深?齊侯之能<lb/>
　定其位而又以濟西田歸之也故生則傾身以事之<lb/>
<pb n="37a"/>
　而不辭於屈辱?則親往奔喪而使貴卿?其葬亦<lb/>
　不顧天王之禮闕然莫之供也比事考辭義自見矣<lb/>
　　季氏私考齊惠公卒三月爾而葬太速者必以孝<lb/>
　昭懿惠兄弟相及國???有?也觀崔氏見逐於<lb/>
　君終之際而嗣子稱侯於未逾年之前則必有故而<lb/>
　倉卒即位以治喪矣<lb/>
晉人宋人?人曹人伐鄭<lb/>
　?震氏曰前日楚子伐鄭郤缺之救不能得鄭故鄭<lb/>
<pb n="37b"/>
　服於楚而晉又伐之　胡傳按左氏鄭及楚平諸侯<lb/>
　伐鄭取成而還其稱人貶之也居大國之間?於強<lb/>
　令豈得已乎不能以?鎮撫而用力爭之庸何愈於<lb/>
　楚自是責楚益輕罪在晉也鄭?楚不為無罪要豈<lb/>
　得已而為此　家氏曰剪?鋤兇伯政之最先自趙<lb/>
　盾為政宋齊魯皆?其君盾?有所歉置而不問今<lb/>
　郤缺為政又不能治侯國之賊其君者乃率三國爭<lb/>
　鄭而以討逆遺楚遂使夷國挾仗義之名以風示天<lb/>
<pb n="38a"/>
　下晉伯自是愈衰矣<lb/>
秋天王使王季子來聘<lb/>
　胡傳公羊傳曰王季子者王之母弟也王有時聘以<lb/>
　結諸侯之好禮也宣公享國至是十年不朝於周而<lb/>
　比年朝齊不奔王喪而奔齊侯喪不遣貴卿?匡王<lb/>
　葬而使歸父?齊侯之葬縱未舉法勿聘焉猶可也<lb/>
　而使王季子來王靈益不震矣自是王聘春秋亦不<lb/>
　書矣<lb/>
<pb n="38b"/>
公孫歸父帥師伐邾取繹<hi>繹今鄒縣北嶧山下地</hi>
　胡傳當此時陳有?君之亂既來赴告?在諸侯之<lb/>
　?矣?不是圖而有事於邾不亦傎乎故魯人伐邾<lb/>
　特書取繹以罪之也　高氏曰自文公時邾魯有隙<lb/>
　宣公?立而邾子首朝焉自是??魯庭者又十年<lb/>
　故歸父伐之　汪氏曰宣公?立惴惴然惟恐諸侯<lb/>
　問子赤之故其不能討陳?矣而猶稱兵於邾以奪<lb/>
　其地者以晉伯不振而強齊為之援故爾不猶碩鼠<lb/>
<pb n="39a"/>
　欺人之不見而竊食於盆盎之間乎下書歸父為邾<lb/>
　故如齊則魯之為魯可知矣<lb/>
大水<lb/>
　家氏曰宣即位以來六年螽七年大旱今復大水咎<lb/>
　?頻仍未有甚於此時旱而書大水而書大以變常<lb/>
　書也宣嘗以臣?君以子逐母罪大惡極天討未加<lb/>
　發而為水旱之災民受其虐書以示戒也<lb/>
季孫行父如齊<lb/>
<pb n="39b"/>
冬公孫歸父如齊<lb/>
　胡傳按左氏行父如齊初聘也歸父如齊邾故也齊<lb/>
　侯嗣立宣公親往奔其父喪又使貴卿?葬矣若待<lb/>
　逾年然後修聘未晚也而季孫亟行歸父繼?則以<lb/>
　宣公君臣不知為國以禮而謂妄說取人可以免於<lb/>
　討也歸父貪於取繹畏齊而??理曲則氣必餒矣<lb/>
　能無畏乎哉春秋備書而不削以著其罪為後世鑒<lb/>
　也　季氏私考歸父繼?左氏曰伐邾故也?魯因<lb/>
<pb n="40a"/>
　齊而得邾者也惠公卒而即伐之以取其邑則足以<lb/>
　取怨於齊矣故懼邾之愬而先往說焉明年歸父?<lb/>
　齊伐莒其亦因是始謀而許與為役歟<lb/>
齊侯使國佐來聘<lb/>
　季氏私考國佐國歸父之子齊之貴卿也宣公時魯<lb/>
　君臣事齊甚謹而?無一使報聘今國佐親來豈特<lb/>
　為行父之賀嗣君哉?齊頃公之立亦因嗣子有爭<lb/>
　國中未靖而?固既逐崔氏亦恐其愬於諸侯也故<lb/>
<pb n="40b"/>
　其禮獨異以固魯交耳自此魯使不復如齊豈亦有<lb/>
　以?見其情實歟　胡傳葬之速也太不懷也又未<lb/>
　逾年而以君命遣使聘於鄰國則哀戚之情忘矣齊<lb/>
　頃公嗣位之初舉動如此喪師失地幾見執獲豈特<lb/>
　婦人笑客之罪哉已失守身之本矣<lb/>
饑<lb/>
　按大水之後特書饑見宣公煩於事大上下用竭故<lb/>
　一遇水旱遂致乏食爾春秋書饑以此<lb/>
<pb n="41a"/>
楚子伐鄭<lb/>
　楚子親將故稱爵其親將而頻年伐鄭也可謂肆行<lb/>
　而無忌矣晉實不競於楚故雖有救鄭戍鄭之舉皆<lb/>
　不足為輕重所以不見於經者此也<lb/>
十有一年春王正月<lb/>
夏楚子陳侯鄭伯盟于辰陵<hi>辰陵陳地杜氏以為潁川長平縣東南按長平故城</hi>
　<hi>在今陳州西華縣東北</hi>
　胡傳晉楚爭此二國為日?矣今陳鄭背晉?楚盟<lb/>
<pb n="41b"/>
　于辰陵而春秋書之無貶詞者?經之大法在誅亂<lb/>
　臣討賊子今魯與齊方用兵伐莒晉與狄方?于?<lb/>
　函而不謀少西氏之逆也而楚人能謀之所謂禮失<lb/>
　而求之野夷狄之有君不如諸夏之亡也辰陵之盟<lb/>
　所以得書於經而詞無貶乎聖人討賊之意可謂深<lb/>
　切著明矣　張氏曰楚莊於是合二國為盟而欲討<lb/>
　陳夏?舒也<lb/>
公孫歸父?齊人伐莒<lb/>
<pb n="42a"/>
　汪氏曰伐邾伐莒皆以歸父將重兵而後此?齊侯<lb/>
　?楚子皆歸父特?國君以見宣公之?仲遂而寵<lb/>
　其子使?權於魯也至笙之逐得非肇端於此歟<lb/>
　書?可見是齊為主以伐邾之故恐齊以為討遂?<lb/>
　之伐莒焉甚矣魯之懼齊也<lb/>
秋晉侯?狄于?函<lb/>
　胡傳中國有亂天王不能討則方伯之責也又不能<lb/>
　討則四鄰諸侯宜有請矣而魯方?齊伐莒晉方求<lb/>
<pb n="42b"/>
　成於狄不亦傎乎凡此直書其事不待貶?而義自<lb/>
　見者也　晉景?狄?函則楚盟辰陵之歲也　按<lb/>
　得狄是晉之所?徇齊是魯之所圖也所以晉?狄<lb/>
　?函魯?齊伐莒不顧陳有?君之難以此　?氏<lb/>
　曰陳鄭諸夏之國而?楚?狄夷狄之國而?晉狄<lb/>
　在?函而晉侯親??之夫中國諸侯所恃者晉爾<lb/>
　齊方伐莒晉方?狄而使楚人為伯者之事此反道<lb/>
　也　王氏經世比事而觀上則楚子陳侯鄭伯盟于<lb/>
<pb n="43a"/>
　辰陵成乎伯主矣下則楚人殺陳夏?舒行乎伯討<lb/>
　矣而魯方?齊伐莒晉方?狄于?函其言外之意<lb/>
　可謂深切著明矣<lb/>
冬十月楚人殺陳夏?舒<lb/>
　陸氏曰使楚?真有討賊之心則辰陵之盟執?舒<lb/>
　而誅之一匹夫之力奚待以重兵造其國都而後戮<lb/>
　之乎由其本無是心而假其事以為功故不足以進<lb/>
　於此?氏曰楚人殺?舒討賊之辭且?同欲也故<lb/>
<pb n="43b"/>
　曰楚人入陳非?志也故曰楚子按楚?本欲縣陳<lb/>
　其縣陳也固以申叔時之言而止然實陳成公在晉<lb/>
　恐晉率諸侯?其故君而陳人應之楚終不能有陳<lb/>
　故不若以復封陳為名而其實非其本心如此也觀<lb/>
　復封為名之後而猶鄉取一人為夏州其不忘取陳<lb/>
　一念可知矣當時其實亦未嘗滅陳書入陳乃實?<lb/>
　也<lb/>
丁亥楚子入陳<lb/>
<pb n="44a"/>
　先書殺後書入春秋以討賊之義為重故先之亦非<lb/>
　是予楚真能討賊也所謂似予而實不予也<lb/>
納公孫寧儀行父于陳<lb/>
　胡傳此二臣者?君於昏宣淫於朝誅殺諫臣使其<lb/>
　君見??致亂之臣也肆諸市朝與?同棄然後快<lb/>
　於人心今乃詭辭奔楚託於討賊復?以自?其罪<lb/>
　而楚?不能察其反覆又使陳人用之是猶人有飲<lb/>
　毒而死者幸而復生又彊以毒飲之可乎故聖人外<lb/>
<pb n="44b"/>
　此二人於陳而特書曰納納者不受而強納之者也<lb/>
　為楚?者宜柰何瀦?舒之?封洩冶之墓尸孔寧<lb/>
　儀行父於朝謀於陳?定其君而去其庶幾乎季<lb/>
　氏私考孔寧儀行父不繫之陳以其?楚而?於陳<lb/>
　故??爾　王氏經世夏?舒不勝忿恥以?其君<lb/>
　其賊易知也而孔寧儀行父之為賊難見也何則公<lb/>
　告洩冶之諫寧行父請殺之公弗禁遂殺之然則躬<lb/>
　殺洩冶者二賊也?舒之恥發於似女亦似君之言<lb/>
<pb n="45a"/>
　然則激自?之射者亦二賊也平國既?不他奔而<lb/>
　奔楚?志在以陳餌楚而殺?舒爾楚?動於利而<lb/>
　興師非申叔時之言則陳遂縣矣然則致胡公大?<lb/>
　幾不祀者又二賊也使盡乎天討則二賊之誅不當<lb/>
　在?舒之後而反納之楚?之志可知矣<lb/>
十有二年春葬陳靈公<lb/>
　胡傳?舒雖楚討之陳之臣子亦可以釋怨矣故得<lb/>
　書葬君子詞也<lb/>
<pb n="45b"/>
楚子圍鄭<lb/>
　季氏私考圍鄭者本止於圍未入其國也自左氏附<lb/>
　為入自皇門至於逵路之?世儒因之遂謂末?而<lb/>
　書圍則事亦可以不?實?乎且楚之入陳本圖其<lb/>
　國非真為討賊也乃欲?此併?鄭之罪而?之是<lb/>
　聖人論事不究人心術之?也其不至於長奸者幾<lb/>
　希矣若以為退師與鄭為盟其情可恕則凡楚兵所<lb/>
　加之國如此類者亦多矣何不悉?末?乎故書圍<lb/>
<pb n="46a"/>
　鄭者直著其?陵諸夏之罪耳鄭既與楚盟于辰陵<lb/>
　矣楚又曷為圍鄭邪?鄭用子良之謀與其來者而<lb/>
　又徼事於晉故也然則鄭之不信乃其累世相沿故<lb/>
　智豈待子駟而犧牲玉帛有二竟之待哉此非效死<lb/>
　守國之道其得罪於晉而見侮於楚?矣　陳鄭既<lb/>
　盟辰陵又不忍叛晉楚於是入陳圍鄭　王氏經世<lb/>
　陳鄭二國楚?幾於有之矣然而人心未去故家巨<lb/>
　室猶存先聖神明之冑數百年有奉之社稷未易變<lb/>
<pb n="46b"/>
　而除之也故釋之以陽存厚道此楚?之諼也實不<lb/>
　能有故?其卒而?其始其文則實?其義則存中<lb/>
　國不使夷狄盡其虐之辭也若曰與其能有討於中<lb/>
　夏故末?其?陵之罪而曰入曰圍則大乖聖人之<lb/>
　意矣<lb/>
夏六月乙卯晉荀林父帥師及楚子戰于邲晉師敗績<lb/>
　<hi>季氏私考邲鄭地在敖山之東衡雍之北大河之南今當為滎澤河?界上地一統志以為在鄭州東六</hi>
　<hi>里非也</hi>
<pb n="47a"/>
　按春秋?晉而外楚故凡中國與楚戰皆以中國為<lb/>
　主然而息爭之道則亦當責之於中國焉邲之戰楚<lb/>
　討陳亂師既似乎有名而所以施於鄭者又得退師<lb/>
　之宜矣林父上不能輔其君討亂以行盟主之大義<lb/>
　此行本為救鄭而鄭既服楚謂宜觀釁而後動也乃<lb/>
　輕與楚戰此已非所以待敵之道?身為元帥既不<lb/>
　能禁副屬之違令而專行又不能躬帥士卒?矢石<lb/>
　而力戰乃先備歸舟鼓於軍中倡為棄甲?兵之舉<lb/>
<pb n="47b"/>
　則喪師之罪不於林父而誰責乎經不以救鄭書但<lb/>
　書及楚戰敗而林父之罪自見矣胡氏以書及為罪<lb/>
　又謂楚真能討賊而不貶似亦未必然也　又按辰<lb/>
　陵之盟為服陳鄭然陳鄭猶未心服也故楚入陳圍<lb/>
　鄭晉既不能有陳而僅爭鄭邲之戰夷夏勝負之一<lb/>
　?也自邲之敗而楚滅蕭圍宋遂?行於中國而莫<lb/>
　制矣春秋寧肯遂予楚乎以是知胡氏之?非也<lb/>
秋七月<lb/>
<pb n="48a"/>
冬十有二月戊寅楚子滅蕭<hi>楚將以脅宋也</hi>
　蕭宋附庸國楚雖滅之而不能有其地猶屬於宋觀<lb/>
　宋十一年辰佗彄地入蕭以叛猶為宋地可知矣<lb/>
　胡傳假於討賊而滅陳春秋以討賊之義重也末?<lb/>
　而書入惡其貳已而入鄭春秋以退師之情恕也末<lb/>
　?而書圍與人為善之?宏矣至是肆其強暴滅無<lb/>
　罪之國其志已盈雖欲赦之不得也故傳稱蕭潰經<lb/>
　以滅書斷其罪也建萬國親諸侯者先王之政興滅<lb/>
<pb n="48b"/>
　國繼?世者仲尼之法今乃滅人社稷而?其祀亦<lb/>
　不仁甚矣?又以滅蕭告赴諸侯矜其威力以恐中<lb/>
　國乎此春秋所以深罪楚莊之暴且?也愚意當如<lb/>
　此說方是故為刪補之如右　汪氏曰楚莊滅蕭所<lb/>
　以逼宋而脅中國諸侯之服已也<lb/>
晉人宋人?人曹人同盟于清丘<hi>今開州西南有清丘故址</hi>
　胡傳書同盟志同欲也楚既入陳圍鄭大敗晉師伐<lb/>
　蕭滅之?陵中國甚矣為諸侯計者宜信任仁賢修<lb/>
<pb n="49a"/>
　明政事自強於為善則可以保其國耳?不是圖而<lb/>
　刑牲歃血要質鬼神蘄以禦楚謀之不臧孰大於是<lb/>
　故國卿貶而稱人譏失職也原縠違命喪師乃晉國<lb/>
　罪人而主?盟約所信任者皆可知矣　是時晉伯<lb/>
　不振楚入陳圍鄭敗晉於邲至是又滅蕭以脅宋而<lb/>
　宋與曹衛皆唇齒之國猶欲推晉以禦楚晉實不能<lb/>
　也而徒為此盟以塞責竟何益於事乎列卿稱人以<lb/>
　示貶胡傳說是也季氏以為?者稱人恐非　王氏<lb/>
<pb n="49b"/>
　經世原縠先軫之後先軫或稱原軫原其食邑縠食<lb/>
　采於彘故稱彘子今又稱原縠襲其先世之稱也<lb/>
宋師伐陳?人救陳<lb/>
　宋既與晉同盟故為之盡力以討陳而不知晉之不<lb/>
　足恃也其卒蒙楚伐以此　胡傳陳有滅君之亂宋<lb/>
　不能討而楚能討之其?楚而不貳未足責也宋人<lb/>
　不能?自省?遽以大?伐之非義舉矣衛人救陳<lb/>
　背盟失信而以救書者見宋師非義陳未有罪而受<lb/>
<pb n="50a"/>
　兵為可恤也且謀國失圖妄興師旅無休息之期則<lb/>
　亂益滋矣其以救書意在責宋也若衛叛盟則不待<lb/>
　貶?而惡自見矣　按楚實未嘗縣陳封陳故改胡<lb/>
　傳一二為此　宋以清丘載書有討貳約言而伐陳<lb/>
　宋於是挑楚釁矣　按衛之此舉恐以與宋同盟見<lb/>
　討於楚而聊出單師以?解塞觀宋以師伐而衛以<lb/>
　人救可見其實非欲與宋為敵也孔達自謂巧於謀<lb/>
　國而卒罹身禍如此季彭山以調停之術不得不然<lb/>
<pb n="50b"/>
　說恐非然則宋之伐陳固失策而衛之救陳亦未為<lb/>
　策之得也書衛救以責宋叛盟意衛亦不得而辭胡<lb/>
　文定說是?以為惡則過矣<lb/>
十有三年春齊師伐莒<lb/>
　莒恃晉而不事齊故也<lb/>
夏楚子伐宋<lb/>
　楚人滅蕭將以脅宋諸侯懼而同盟矣宋不惟固本<lb/>
　之圖而輕為兵先攻楚與國是自挑楚爾故書楚子<lb/>
<pb n="51a"/>
　伐宋以罪宋也　以其救蕭又伐陳也伐之為言?<lb/>
　楚自以救蕭伐陳為宋之罪聲而討之而其實不可<lb/>
　以言有詞書爵莊自將爾莊之罪所謂不待貶而自<lb/>
　見胡氏之說非也　李氏曰楚有事於中國皆自鄭<lb/>
　及宋楚成之爭伯敗宋於泓楚穆之爭伯弱宋於厥<lb/>
　貉楚莊之興挾鄭以侵宋卒之今年之伐明年之圍<lb/>
　又?年之平而南北之勢成矣成十八年彭城之役<lb/>
　楚又挾鄭以圖宋向非悼公之盛則於宋之盟不待<lb/>
<pb n="51b"/>
　襄公之末年而天下分伯矣　季氏私考楚本欲圖<lb/>
　宋者也而去年宋師伐陳攻其與國則楚人有辭於<lb/>
　伐矣書爵楚子親行也楚既屬陳尋又服鄭惟宋未<lb/>
　服故欲圖之觀其初滅蕭以脅宋可知矣?陳鄭宋<lb/>
　皆在河南而中國之要樞也鄭處其西宋處其東而<lb/>
　陳則介乎鄭宋之間者也得鄭則可以致西諸侯得<lb/>
　宋則可以致東諸侯而得陳則可以致鄭宋者也陳<lb/>
　鄭既皆歸楚若復得宋則河南之地盡為楚有自是<lb/>
<pb n="52a"/>
　將圖天下矣而為世道計者未見有人焉使非宋人<lb/>
　猶足以自守中國幾何而不淪于楚邪<lb/>
秋螽<lb/>
冬晉殺其大夫先縠<lb/>
　胡傳兵者安危所係有國之大事也將非其人則敗<lb/>
　雖得其人使親信間之則敗以剛愎不仁者恭焉而<lb/>
　莫肯用命則敗凡此三敗君之過也河曲之戰趙穿<lb/>
　獨出而臾駢之謀不用濟涇而次欒黶欲東而荀偃<lb/>
<pb n="52b"/>
　之令不行今林父初將中軍乃以先縠佐之使敵國<lb/>
　謀臣知其?政者新未能行令誰之過歟故稱國以<lb/>
　殺不去其官罪累上也　左氏秋狄伐晉及清先縠<lb/>
　召之也冬晉人討邲之役與清之師歸罪於縠而殺<lb/>
　之盡滅其族焉　?氏曰釋趙旃魏錡不討而獨誅<lb/>
　先縠為政不平殺者不受治矣又族之惡之甚者也<lb/>
　　張氏曰越椒將攻王而楚莊尚思子文之治楚而<lb/>
　復克黃之所先縠先軫之孫而滅其族?晉之?刑<lb/>
<pb n="53a"/>
　皆不足以敵楚矣　季氏私考赤狄伐晉及清經所<lb/>
　不載未必有此事而戰邲至此已年餘先縠?同列<lb/>
　卿用事矣何為始討之意縠為人好剛任直多為同<lb/>
　列所排適又楚人伐宋欲救不能則追咎前敗以中<lb/>
　縠如此爾此一說姑識之<lb/>
十有四年春?殺其大夫孔達<lb/>
　胡傳稱國以殺不去其官罪累上也春秋端本清源<lb/>
　故法如此　陳氏曰達自殺而稱國以殺其君意也<lb/>
<pb n="53b"/>
　見君用其言以干盟主而尋殺之以是為君之過矣<lb/>
　　當時楚伐宋晉不能救歸咎於同盟之不協而謂<lb/>
　衛有貳於楚討衛救陳以失清丘之信也衛人懼晉<lb/>
　之討歸罪於達而達自縊既又以為成勞復室其子<lb/>
　而復其位焉刑不亦頗矣哉以為成勞而室其子可<lb/>
　見衛侯亦以達之救陳為忠於謀國而殺之則由晉<lb/>
　討而出於不得已也<lb/>
夏五月壬申曹伯?卒<hi>文公卒子宣公廬立</hi>
<pb n="54a"/>
晉侯伐鄭<lb/>
　胡傳按左氏傳為邲故也比事以觀知其為報怨復<lb/>
　?之兵詞無所貶者直書其事而義自見矣　十二<lb/>
　年晉救鄭不及鄭已?楚而晉敗于邲也故今又責<lb/>
　服於鄭而有此師<lb/>
秋九月楚子圍宋<lb/>
　胡傳宋人要結盟誓欲以禦楚已非持國之道輕舉<lb/>
　大?勦民妄動又非恤患之兵特書救陳以著其罪<lb/>
<pb n="54b"/>
　明見伐之由也始謀不臧至於見伐見圍幾亡其國<lb/>
　則自取之也春秋端本故責宋為深若蠻夷圍中國<lb/>
　則亦明矣　汪氏曰楚?始而滅蕭以逼宋繼而伐<lb/>
　宋以聲其救蕭之罪又遣使過宋不假道以激怒於<lb/>
　宋而使宋殺之於是國君親將環其邑而攻之然則<lb/>
　楚子之志在於陵暴中華以取威爭伯其惡甚矣文<lb/>
　定屢責宋而不責楚楚人?夏之罪顯而易見而宋<lb/>
　有致兵之由其罪未著也故備論之　王氏經世是<lb/>
<pb n="55a"/>
　時楚已得陳鄭許蔡非得宋不已故滅蕭以偪之不<lb/>
　假道以挑之?三時而圍不解卒得宋平而後已宋<lb/>
　服則齊魯可搖矣此楚圖中國之序也鄭在楚之彀<lb/>
　中未易旦夕爭也是時急莫先於救宋宋救捷則鄭<lb/>
　亦可招矣而晉不知所先後勞師於鄭而緩於救宋<lb/>
　乃比之雖鞭之長不及馬腹不知宋既去則楚威振<lb/>
　及齊魯而南北之勢成矣豈但失鄭而已甚矣晉人<lb/>
　之顛冥也胡氏以端本為說專一責宋夫宋伐陳固<lb/>
<pb n="55b"/>
　有啟釁之道然清丘之盟晉宋衛曹咸在以同懼楚<lb/>
　為志而相要以恤病而討貳其策未為不善但諸侯<lb/>
　不同心而遂敗此盟耳春秋之義志中國盛衰之大<lb/>
　機均責諸侯而首罪晉其所關者天下之勢周公懲<lb/>
　?舒以寧百姓非為一國謀也<lb/>
葬曹文公<lb/>
冬公孫歸父?齊侯于穀<lb/>
　季氏私考宋之東北界即魯地也楚人圍宋則魯有<lb/>
<pb n="56a"/>
　??以膚之慮矣歸父?齊侯咨於齊以謀其不免<lb/>
　也而齊侯不任其事此魯所以遂使歸父親?楚子<lb/>
　於宋以求免也歟　或曰此??謀楚也按謀楚之<lb/>
　說楚方圖宋魯恐不免以為憂故與齊?謀所以待<lb/>
　楚而明年?宋之舉要是齊侯許之而然爾<lb/>
十有五年春公孫歸父?楚子于宋<lb/>
　胡傳楚子不假道於宋以?釁端而圍之陵蔑中華<lb/>
　甚矣諸侯縱不能畏簡書攘夷狄存先代之後嚴兵<lb/>
<pb n="56b"/>
　固圉以為聲援猶之可也乃以周公之裔千乘之國<lb/>
　謀其不免至於薦賄不亦鄙乎若此類聖人不徒筆<lb/>
　之於經也比事以觀則知中國大勢盛衰之由春秋<lb/>
　經世之?矣　時楚在宋歸父先?齊侯而後?楚<lb/>
　子於宋者宣公方事齊故先謀於齊而後?楚也<lb/>
　楚子圍宋蠻?之盛也宋見圍而魯至於薦賄中國<lb/>
　之衰也其由則在楚能討陳中國不能討陳爾　前<lb/>
　既失於討陳至此若能救宋則亦不失為經世之?<lb/>
<pb n="57a"/>
　此春秋之?也　趙鵬飛氏曰當時宋與魯為鄰宋<lb/>
　去則楚兵至魯矣魯見宋之危而諸侯畏楚莫敢有<lb/>
　救者故懼而求服迎楚子之意而預弭其兵爾有謂<lb/>
　宋楚之平歸父為之釋憾而結好者非也歸父?自<lb/>
　謀不暇?不暇能為此謀也<lb/>
夏五月宋人及楚人平<lb/>
　卿稱人是春秋常事以為貶恐未必然也　永嘉?<lb/>
　氏曰晉與楚爭陳楚討少西氏之亂而陳在楚宇下<lb/>
<pb n="57b"/>
　矣晉與楚爭鄭邲之戰敗而鄭又在楚宇下矣宋伐<lb/>
　陳而衛救之則衛又貳於楚歸父?宋而魯又即楚<lb/>
　楚之圍宋也軍罷食盡將去矣宋人告急晉不能出<lb/>
　師以援之宋及楚平豈得已哉書曰宋人及楚人平<lb/>
　以見蠻?之恣?中國之無伯與夫諸侯之畏楚而<lb/>
　莫有能救之者也　王氏經世楚之圍宋九月於此<lb/>
　不惟宋之憊也甚楚亦兵罷食盡而將去矣凡外平<lb/>
　不書彼既事解不來告也此書者宋幸得平以告諸<lb/>
<pb n="58a"/>
　侯故魯史有其事耳夫宋之急至於易子而食析骸<lb/>
　而炊其望援如在水火而四鄰環視莫之動心楚軍<lb/>
　亦止有七日之糧爾而晉不能出一師以撼之待其<lb/>
　威單力盡徐自解罷書曰宋人及楚人平傷中國之<lb/>
　失道也明王不興賢伯不出強者恣其力貪者滿其<lb/>
　意人之類不將胥而盡乎此春秋書宋人及楚人平<lb/>
　之?也　按春秋書宋人及楚人平平者兩相欲之<lb/>
　辭而宋人為主見楚將因宋以為中國患今華元子<lb/>
<pb n="58b"/>
　反相告語而結平也中國之患當且?是而息矣所<lb/>
　謂直書而自見者也胡氏謂貶二卿季氏私考謂稱<lb/>
　人為?詞以見人情同欲者恐皆非<lb/>
六月癸卯晉師滅赤狄潞氏以潞子嬰兒歸<hi>潞地即今潞安府是</hi>
　胡傳赤狄未嘗侵掠晉境非門庭之?而恃強暴以<lb/>
　滅之其不仁甚矣春秋所以責晉而?狄也又有異<lb/>
　焉者夫伐國之要討其罪人斯止矣按左氏潞子夫<lb/>
　人晉景公之姊也酆舒為政而殺之又傷潞子之目<lb/>
<pb n="59a"/>
　則酆舒者罪之在也為晉計者執酆舒轘諸市立黎<lb/>
　侯安定潞子改紀其政而返則諸狄服疆域安矣今<lb/>
　乃利狄之土滅潞氏以其君歸何義乎春秋所以責<lb/>
　晉而?狄也　王氏經世楚為封豕長蛇以蠶食上<lb/>
　國天下岌岌乎有胥而為楚之勢不此之懼而以廣<lb/>
　地於狄為得計悖亦甚矣荀林父敗軍之將不克報<lb/>
　於楚而徒逞志於狄方以為功而受狄臣千室之賞<lb/>
　春秋?而不書而書晉師以見其勞民動?縱大敵<lb/>
<pb n="59b"/>
　棄諸夏而施侮奪於狄人為可恥也<lb/>
秦人伐晉<lb/>
　?晉兵?狄土而窺其?也書以貶之<lb/>
王札子殺召伯毛伯<lb/>
　何氏曰王札子天子之庶兄與召氏毛氏爭政而矯<lb/>
　王命以殺之以是為無君矣王不能正其將何以令<lb/>
　天下乎春秋直書而其失自見矣<lb/>
秋螽<lb/>
<pb n="60a"/>
　胡傳人事感於此則物變應於彼宣公為國??以<lb/>
　事外去實而務華煩於朝?聘問賂遺之末而不知<lb/>
　務其本者也故戾氣應之六年螽七年旱十年大水<lb/>
　十有三年又螽十有五年復螽府庫匱倉廩竭調度<lb/>
　不給而言利?民之事起矣<lb/>
仲孫蔑?齊高固于無婁<lb/>
　齊魯既皆通楚而晉將??於諸侯也故蔑??固<lb/>
　以謀之魯初欲?楚既謀之於齊而使歸父?齊侯<lb/>
<pb n="60b"/>
　于穀今聞晉以齊魯通楚將??又謀之於齊而使<lb/>
　蔑??固于無婁可見魯於此時一惟主齊行事如<lb/>
　此　大夫?大夫自叔仲彭生?郤缺于承筐始胡<lb/>
　傳意非以為始於此也　按歸父始?齊侯于榖為<lb/>
　楚也而齊侯不任其事今仲孫蔑復與?固為此?<lb/>
　為晉也而齊侯亦不任其事斷道之盟所以?晉?<lb/>
　?而歸父之如晉以結好非亦由於此歟<lb/>
初稅畝<lb/>
<pb n="61a"/>
　胡傳初者志變法之始也其後作丘甲用田賦至於<lb/>
　二猶不足則皆宣公?之也故曰作法於?其獘猶<lb/>
　貪作法於貪獘將若何有國家者必欲克守成法而<lb/>
　不變其必先務本乎　屬詞通一井言之曰田去公<lb/>
　田言之曰畝稅畝者以畝為率也古者井田之法十<lb/>
　取其一宣公又履私田之畝復十取其一則十取其<lb/>
　二自宣公始也　公田之入薄所以廢助用稅民不<lb/>
　盡力於公田所以公田之入薄宣公煩於力役之征<lb/>
<pb n="61b"/>
　所以民不盡力於公田其原由是如此<lb/>
冬蝝生<lb/>
　胡傳始生曰蝝既大曰螽秋螽未息冬又生子災重<lb/>
　及民也而詳志之如此者急民事謹天災仁人之心<lb/>
　王者之務也<lb/>
饑<lb/>
　胡傳宣公為國務華去實??事外煩於朝?聘問<lb/>
　賂遺之末而不敦其本府庫竭矣倉廩匱矣水旱螽<lb/>
<pb n="62a"/>
　蝝天降饑饉亦無以振業貧之矣經所以獨兩書饑<lb/>
　以示後世為國之不可不敦本也<lb/>
十有六年春王正月晉人滅赤狄甲氏及留吁<lb/>
　胡傳甲氏潞之餘種留吁其殘邑也必欲盡殄滅之<lb/>
　無遺種豈仁人之心王者之事乎　書此自見其不<lb/>
　仁之甚矣卿大夫將稱人是春秋常事以稱人為貶<lb/>
　詞恐亦未盡然也　季氏私考是時晉畏楚強不能<lb/>
　攘?而威加赤狄聊以闢土爾謂諸侯何<lb/>
<pb n="62b"/>
夏成周宣榭火<lb/>
　成周洛陽也　王氏經世爾雅室有東西廂曰廟無<lb/>
　東西廂有室曰寢無室曰榭楚語云榭以講軍實故<lb/>
　知榭是講武屋竊疑宣王南征北伐講武於此遂以<lb/>
　為廟故其制如榭書稱王在新邑烝祭文王武王則<lb/>
　洛邑鎬京皆有廟可知矣　胡傳宣榭火何以書以<lb/>
　宗廟之重書之也貴戚擅殺大臣而天子不討王室<lb/>
　不復能中興矣人火之天所以見戒乎　宣王周室<lb/>
<pb n="63a"/>
　中興之主也以毛召之獄而天子不能討周不再興<lb/>
　之兆固於是乎在矣此宣榭之所以火也使定也不<lb/>
　以人火之而廢乎天之所以見戒之意因宣榭之災<lb/>
　而得乎宣之所以遇災而懼之心庶其猶有興乎<lb/>
秋郯伯姬來歸<lb/>
　汪氏曰春秋書郯伯姬來歸所以譏父母之訓育弗<lb/>
　至致?女之婦?有虧而亦責郯君失齊家之道而<lb/>
　棄其伉儷也<lb/>
<pb n="63b"/>
冬大有年<lb/>
　以宣侈為盛事告於廟而書與桓同說已見前矣可<lb/>
　見他年之多歉也記異之說亦不然<lb/>
十有七年春王正月庚子許男錫我卒<hi>昭公卒子靈公甯立</hi>
丁未蔡侯申卒<hi>文公卒子景公固立</hi>
夏葬許昭公葬蔡文公<lb/>
　凡訃不往葬者為失禮則此訃而往葬不可一例責<lb/>
　之也胡氏以不月為?恐未然<lb/>
<pb n="64a"/>
六月癸卯日有食之<lb/>
己未公?晉侯?侯曹伯邾子同盟于斷道<lb/>
　王氏經世按郤克??本為謀楚榖梁之說是也胡<lb/>
　氏謂謀伐齊誤矣??在未見笑之先豈預知其見<lb/>
　笑故為之?以謀之耶左氏載婦人笑於房自為?<lb/>
　之戰張本耳斷道之盟同志於外楚此天下之大計<lb/>
　也因小忿而忘大計?攘夷匡世之功而雪一笑之<lb/>
　恥晉之所以可罪也<lb/>
<pb n="64b"/>
秋公至自?<lb/>
冬十有一月壬午公弟叔肸卒<lb/>
　稱字以其不仕待之以不臣也　胡傳稱弟得弟道<lb/>
　也稱字賢也何賢乎叔肸宣?而非之也非之則胡<lb/>
　為不去也兄弟無?道故雖非之而不去也與之財<lb/>
　則曰我足矣終身不食宣公之?君子以是為通恩<lb/>
　也論情可以明親親言義可以厲不軌所以取貴乎<lb/>
　春秋書曰公弟而稱字以表之也　屬詞主俾世其<lb/>
<pb n="65a"/>
　卿之說?見肸後世為大夫遂與季友仲遂為一例<lb/>
　不知即宣公俾世其卿當是肸身後事肸不與知也<lb/>
　觀其不受財不食?於生前則可見矣　公孫嬰齊<lb/>
　與叔老皆肸之子叔弓叔老之子輒叔鞅皆叔弓之<lb/>
　子叔詣輒之子<lb/>
十有八年春晉侯?世子臧伐齊<lb/>
　汪氏曰齊自翟泉以來不與於晉之?與盟而恃其<lb/>
　強大侵暴小國是以晉景欲振奕世之伯業始則君<lb/>
<pb n="65b"/>
　率衛以伐齊既而正卿舉合境之兵偕魯衛曹以戰<lb/>
　齊?非?以婦人笑客之故也按晉侯與衛伐齊未<lb/>
　必為其臣雪婦人見笑之恥而然要是為齊不與盟<lb/>
　?汪說可?後此?之戰則晉侯意在治齊而郤克<lb/>
　?自以己之私忿而甚焉爾前後合二說始備<lb/>
公伐杞<lb/>
　以杞不朝也?氏曰杞自文十六年來朝而不復至<lb/>
　故伐之已不修?而欲人朝已亦不思之甚矣<lb/>
<pb n="66a"/>
夏四月<lb/>
秋七月邾人戕鄫子于鄫<lb/>
　胡傳邾人?嘗執鄫子用之則不共戴天之世?也<lb/>
　既不能復又使邾人得造其國而戕殺其君曰于鄫<lb/>
　者所以深責鄫之臣子不能救君難至此極也<lb/>
甲戌楚子旅卒<lb/>
　舊以楚?為五伯之一恐非孔子嘗曰其事則齊桓<lb/>
　晉文而不及於?與宋襄秦穆?以桓文嘗有功於<lb/>
<pb n="66b"/>
　王室有功於中夏故也若宋襄欲圖伯而無成秦穆<lb/>
　楚?皆嘗為中國患聖人豈應許以伯乎孟子所稱<lb/>
　五伯未見有?訓有以夏昆吾商大彭豕韋併桓文<lb/>
　為五伯者亦未敢據以為是也　季氏私考楚?之<lb/>
　興志欲圖中國但以能審形勢故先為務本息民之<lb/>
　計不汲汲於兵爭即位三年而始滅庸秦巴既合足<lb/>
　以制中國諸侯然後漸圖陳宋動必相機辭足以屈<lb/>
　中國亦一時之雄也然滅庸滅舒蓼滅蕭肆其強暴<lb/>
<pb n="67a"/>
　而宋陳鄭聖賢之後無不皆被其毒凡其所為皆貪<lb/>
　慾之事非有假仁義以正天下之功說者乃以列於<lb/>
　五霸而與桓文並稱豈不誤哉<lb/>
公孫歸父如晉<lb/>
　季氏私考歸父以父仲遂之故素謹事齊今魯自斷<lb/>
　道之盟已改?晉特令歸父如晉以聽晉命?季孫<lb/>
　行父當國實主此謀欲使歸父必與齊?之計也左<lb/>
　氏以為歸父欲去三桓以張公室與公謀而聘於晉<lb/>
<pb n="67b"/>
　欲以晉人去之殊不知魯之於晉初交未固此豈遽<lb/>
　與謀腹心時哉且歸父志本向齊不在晉也事晉乃<lb/>
　三桓之意特懼歸父有異志故使之奉使耳歸父欲<lb/>
　去三桓不謀於素厚之齊而謀於初交之晉智者不<lb/>
　如是也?行父本忌歸父有寵於君而欲以計傾之<lb/>
　使處齊晉相疑之地不待宣公薨而歸父危矣謀去<lb/>
　三桓以張公室之說得非行父誣加歸父之辭而左<lb/>
　氏誤信以為實乎<lb/>
<pb n="68a"/>
冬十月壬戌公薨于路寢<lb/>
　廬陵李氏曰宣公即位十八年乃不義之君也大?<lb/>
　與桓公相類除即位有年書法同桓公外其餘事同<lb/>
　則?同可矣宣公因齊得國終身事齊自黑壤見止<lb/>
　之後南逋於楚當是時晉之伯事不振故魯亦得以<lb/>
　自縱數侵犯小國以自益而晉問不及焉直至十七<lb/>
　年斷道之盟始背齊事晉則以季孫之憤也於是歸<lb/>
　父逐而三家之張甚矣先儒李氏曰賂田求昏君大<lb/>
<pb n="68b"/>
　夫奔走無寧?以為媚齊之謀不?于扈不<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于清<lb/>
　丘而無事晉之志一逞於兵則伐莒伐邾猶未巳也<lb/>
　而伐萊伐杞一放於利則取向取繹猶未厭也而取<lb/>
　根牟此宣之所以無良圖也斯言得之矣<lb/>
歸父還自晉至笙遂奔齊<lb/>
　季氏私考歸父自仲遂以來得君?寵而是時季孫<lb/>
　行父當國所深忌也今歸父使晉而還適遭公之變<lb/>
　行父欲自文預聞?赤之故於是誣加謀去三桓之<lb/>
<pb n="69a"/>
　罪以激?怒而實以向不事晉之罪歸之謂其有事<lb/>
　於齊也則歸父懼罪於晉勢無所歸有奔於齊而已<lb/>
　遂者急於後事之辭見歸父之志在齊也左氏以墠<lb/>
　帷復命於介為善而胡康侯遂許其志仁則過矣不<lb/>
　自位奔故不言出杜元凱曰笙魯境也　按歸父如<lb/>
　晉奔齊二項事?季氏私考為是?謀去三桓欲仗<lb/>
　晉以行事使果有此則歸父被逐當奔晉不當奔齊<lb/>
　也左氏載此事後來不見晉人?否如何要是左氏<lb/>
<pb n="69b"/>
　以傳聞為實然竟不審其後如何爾歸父即顛沛患<lb/>
　難時但依齊而不向晉可見心不在晉但以君命奉<lb/>
　使於晉不得不一行而所恃惟齊益見仗晉以去三<lb/>
　桓無有此事明矣當時若果有此晉若許之則三桓<lb/>
　乃晉所欲去之人行父當首先被斥何與同伐齊戰<lb/>
安革於後來即晉不之許而宣公君也君所欲去之人<lb/>
　晉亦何至遣其臣與之連兵結好反若親厚於前日<lb/>
　乎要是晉??為?道之盟魯不得不往既受盟魯<lb/>
<pb n="70a"/>
　又不得不一修好此歸父所以如晉而歸父之見逐<lb/>
　則又以其貴而有寵行父輩始嘗忌之今於宣公之<lb/>
　薨行父又將自文其謀?子赤與仲遂同使於齊之<lb/>
　故故因公薨而追治子赤之事若以為罪止於遂當<lb/>
　罰及於其子孫故致其以家遣如此而歸父之奔齊<lb/>
則以其父嘗謹於事齊齊為可依故也胡傳信左氏<lb/>
　以立說恐未然<lb/>
　<lb/>
<pb n="70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋事義全考卷八<lb/>
</p>
<p>
</p>
  </div>
</body>
</text>
</TEI>