<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
左傳杜林合注卷三十七　明　王道焜<lb/>
　　　　　　　　　　　　趙如源　同編<lb/>
　　昭公四<lb/>
經<hi>丁卯</hi>八年春陳侯之弟招殺陳世子偃師<hi>以首惡從殺例故稱弟又稱世子○招常?反</hi>○夏四月辛丑陳侯溺卒<hi>杜襄二十七年大夫盟于宋林哀公卒是年滅陳十三年楚平王復封陳惠公?立</hi>○叔弓如晉○楚人執陳行人<lb/>
于徵師殺之<hi>稱行人明非行人罪○于古舟反</hi>○陳公子留出奔鄭<hi>留為<pb n="1b"/>昭所立未成君而出奔</hi>○秋蒐于紅<hi>杜革車千?不言大者經文闕也紅魯地沛國蕭縣西有紅亭?疑林書蒐始此蒐狩不書必違禮而後書於是舍中軍四分公室季氏擇一二子各一皆盡征之而貢於公蒐于紅地自根牟至于商衛革車千?皆三家之師也自是以屢蒐三家所以輝武焉爾是故桓莊之狩必言公昭定之蒐不言公矣○蒐所求反紅?東反</hi>○陳人殺其大夫公子過<hi>與招共殺偃師書名罪之○過古禾反</hi>○大雩<hi>無傳不旱而秋雩過也</hi>○冬十月壬午<lb/>
楚師滅陳<hi>杜不稱將帥不以告壬午月十八日</hi>執陳公子招放之于越<hi>無傳復稱公子兄已卒</hi>殺陳孔奐<hi>無傳招之黨楚殺/之○奐呼亂反</hi>○葬陳哀公<hi>嬖人袁克葬之魯??故書</hi>
<pb n="2a"/>
傳八年春石言于晉魏榆<hi>林晉魏邑之榆地有石忽作人言</hi>晉侯問於<lb/>
師曠曰石何故言對曰石不能言或馮焉<hi>杜謂有精神馮依石而言○馮皮?反</hi>不然民?濫也<hi>林濫夫也謂石本不言民?之失妄為言也</hi>抑臣又<lb/>
聞之<hi>抑疑辭</hi>曰作事不時<hi>林興作土木之事妨害民時</hi>怨讟動于民則<lb/>
有非言之物而言<hi>林乖氣致異時則有不能言之物而作人言○讟徒木反</hi>今?室<lb/>
崇侈民力彫盡<hi>杜彫傷也</hi>怨讟?作莫保其性<hi>性命也民不敢自保其性命</hi>石言不亦宜乎於是晉侯方築虒祈之?<hi>杜虒祈地名在絳西四十里臨汾水○虒音斯</hi>叔向曰子野之言君子哉<hi>杜子野師曠字</hi>君子之<lb/>
<pb n="2b"/>
言信而有徵故怨?于其身<hi>杜怨咎?其身也○?于萬反</hi>小人之言<lb/>
僭而無徵故怨咎及之詩曰哀哉不能言匪舌是出唯<lb/>
躬是瘁<hi>杜詩小雅也不能言謂不知言理以嘗言見退者其言非不從舌出以僭而無知自取瘁病故哀之○僭子念反出如字又尺遂反</hi>哿矣能言巧言如流俾躬處休其是<lb/>
之謂乎<hi>杜哿嘉也巧言如流謂非正言而順敘以聽言見答者言其可嘉以信而有徵自取安逸師曠此言緣問流轉終歸于諫故以比巧言如流也當叔向時詩義如此故與今?詩者小異○哿古可反毛詩傳云可也</hi>是?也成諸侯必叛君必有咎夫子知之矣<hi>謂十年晉侯彪卒傳</hi>○陳哀公元妃鄭姬生悼太子偃師<hi>杜元妃嫡夫人也</hi>二<lb/>
<pb n="3a"/>
妃生公子留下妃生公子勝二妃嬖留有寵屬諸司徒<lb/>
招與公子過<hi>杜招及過皆哀公弟也○屬音燭</hi>哀公有廢疾三月甲申<lb/>
公子招公子過殺悼太子偃師而立公子留○夏四月<lb/>
辛亥哀公縊<hi>杜憂患自縊經書辛丑從赴○縊一?反</hi>干徵師赴于我<hi>于徵師陳大夫</hi>且告有立君公子勝愬之于楚<hi>杜以招過殺偃師告愬也</hi>楚人執<lb/>
而殺之<hi>殺于徵師</hi>公子留奔鄭書曰陳侯之弟招殺陳世子<lb/>
偃師罪在招也<hi>林言招有專殺之非</hi>楚人執陳行人于徵師殺之<lb/>
罪不在行人也<hi>疑為招赴楚當同罪故重發之</hi>○叔弓如晉賀虒祁也<lb/>
<pb n="3b"/>
<hi>賀?成</hi>游吉相鄭伯以如晉亦賀虒祁也史趙見子大叔<lb/>
曰甚哉其相?也<hi>杜蒙欺也林言鄭伯來賀?成實甚相欺○相鄭息亮反</hi>可弔也<lb/>
而又賀之<hi>杜窮土木興怨謗是可弔也</hi>子大叔曰若何弔也其非唯<lb/>
我賀將天下實賀<hi>杜言諸侯畏晉非獨鄭</hi>○秋大蒐于紅自根牟<lb/>
至于商衛革車千?<hi>杜大蒐數軍實簡車馬也根牟魯東界瑯琊陽都縣有牟鄉商宋地魯西竟衛宋衛也言千?明大蒐且見魯?之大數也○?繩證反</hi>○七月甲戌齊子尾<lb/>
卒子旗欲治其室<hi>杜子旗樂施也欲并治子尾之家政</hi>丁丑殺梁嬰<hi>梁嬰子尾家宰</hi>八月庚戌逐子成子工子車<hi>杜三子齊大夫子尾之屬子成頃公子固也子<pb n="4a"/>工成之弟鑄也子車頃公之孫?也</hi>皆來奔<hi>杜不書/非鄉</hi>而立子良氏之宰<hi>杜子良子尾之子?彊也于旗為子良立宰</hi>其臣曰<hi>杜子尾/之家臣</hi>孺子長矣<hi>杜孺子謂子良○長丁丈反</hi>而相吾室欲兼我也<hi>杜兼拜也</hi>授甲將攻之陳桓子<lb/>
善於子尾亦授甲將助之<hi>林陳桓子亦授甲於其家之徒?將助子尾氏以攻子旗</hi>
或告子旗子旗不信則數人告將?又數人告於道<hi>林子旗不信或人之言則數人接續來告子旗將?子尾氏之家又數人接續告變於道路○數色主反下同</hi>遂<lb/>
如陳氏桓子將出矣聞之而還<hi>杜聞子旗至</hi>游服而逆之<hi>杜去戎備著常游戲之衣</hi>請命<hi>杜問桓子所至</hi>對曰聞彊氏授甲將攻子子聞<lb/>
<pb n="4b"/>
諸<hi>林彊氏即?彊子良也子謂子旗</hi>曰弗聞子盍亦授甲無宇請從<hi>林桓子詐謂子旗子何不亦授甲我請從子攻彊氏杜無宇桓子名○盍胡臘反下同從才用反</hi>子旗曰<lb/>
子胡然彼孺子也吾誨之猶懼其不濟吾又寵秩之<hi>謂為之立宰</hi>其若先人何<hi>林先人謂子尾子雅先世相好今若相攻何以見其先人</hi>子盍謂<lb/>
之<hi>杜謂之使無攻我</hi>周書曰?不?茂不茂<hi>杜周書康誥也言當施?於不患者勸勉於不勉者茂勉也</hi>康叔所以服宏大也<hi>杜服行也</hi>桓子稽顙曰頃<lb/>
靈福子<hi>林頃公靈公欒氏所事之君言其降福於子○稽音?</hi>吾猶有望<hi>杜望子旗?及已</hi>遂和之如初<hi>杜和欒?二家</hi>○陳公子招歸罪於公子過而<lb/>
<pb n="5a"/>
殺之<hi>杜言招所以不死而得放</hi>○九月楚公子棄疾帥師奉孫?圍<lb/>
陳<hi>杜孫?悼太子偃師之子?公</hi>宋戴惡?之<hi>戴惡宋大夫</hi>冬十一月壬午<lb/>
滅陳<hi>壬午十月十八日傳言十一月誤</hi>輿嬖袁克殺馬?玉以葬<hi>輿?也袁克嬖人之貴者欲以非禮厚葬哀公</hi>楚人將殺之請寘之<hi>林袁克請置馬玉不用</hi>既<lb/>
又請私<hi>林既置馬王袁克又請私盡君臣恩</hi>私於幄加絰於顙而逃<hi>杜幄帳也逃不欲為楚臣○幄於角反絰直結反</hi>使穿封戎為陳公<hi>杜戌楚大夫滅陳為縣使戍為縣公○戌音恤</hi>曰城麇之役不諂<hi>杜城麇役在襄二十六年戌與靈王爭皇頡○麇九倫反諂?檢反</hi>侍飲酒於王王曰城麇之役女知寡人之及此女<lb/>
<pb n="5b"/>
其辟寡人乎<hi>杜及此謂為王○女音汝下同</hi>對曰若知君之及此臣必<lb/>
致死禮以息楚<hi>杜息寧靜也林言若蚤知靈王篡位為寧君我必為郟敖盡臣禮致死以殺君以息楚國之禍</hi>晉侯問於史趙曰陳其遂亡乎對曰未也公曰<lb/>
何故對曰陳顓頊之族也<hi>陳祖舜舜出顓頊</hi>?在鶉火<hi>林??星也鶉火南方?星午位○鶉市春反</hi>是以卒滅陳將如之<hi>杜顓頊氏以?在鶉火而滅火盛而水滅林陳顓頊之後將如顓頊之數</hi>今在析木之津猶將復由<hi>杜箕斗之閒有天漢故謂之析木之津由用也林今?星在寅位故陳猶將復用</hi>且陳氏得政于齊而後<lb/>
陳卒亡<hi>杜物莫能兩盛林齊陳氏乃陳敬仲之後</hi>自幕至于瞽瞍無違命<hi>幕舜<pb n="6a"/>之生瞽瞍舜父從幕至瞽瞍間無違天命廢?者○瞍素口反</hi>舜重之以明?寘?於<lb/>
遂<hi>遂舜後蓋殷之興存舜之後而封遂言舜?乃至於遂○重直用反</hi>遂世守之及胡公<lb/>
不淫故周賜之姓使祀虞帝<hi>杜胡公?遂之後也事周武王賜姓曰媯封諸陳紹舜後</hi>臣聞盛?必百世祀虞之世祀未也繼守將在齊<hi>林自舜至今未及百世之數繼陳以守舜之祀者必將在齊</hi>其兆既存矣<hi>言陳氏興盛於齊形兆已見</hi>
經<hi>戊辰</hi>九年春叔弓?楚子于陳<hi>杜以事?非行?禮林於是叔弓及宋華亥鄭游吉衛趙黶?楚子于陳諸夏之大夫旅見於楚於是始舉魯以見其餘也</hi>○許遷于夷<hi>許畏鄭欲遷故以自遷為文</hi>○夏四月陳災<hi>天火曰災陳既已滅降為楚縣而書陳災者猶晉之<pb n="6b"/>梁山沙鹿崩不書晉災害?於所災所害故以所在為名</hi>○秋仲孫貜如齊<hi>○貜居縳反</hi>
○冬築郎囿<hi>林囿苑也築苑于郎也</hi>
傳九年春叔弓宋華亥鄭游吉衛趙黶?楚子于陳<hi>楚子在陳故四國大夫?非盟主所召不行?神故不總書○黶於滅反</hi>○二月庚申楚公子<lb/>
棄疾遷許于夷實城父<hi>此時改城父為夷故?實之城父縣屬譙郡</hi>取州來<lb/>
淮北之田以益之<hi>益許田</hi>伍舉授許男田然丹遷城父人<lb/>
於陳<hi>林伍舉奉新國之土地圖籍以授之許男然丹即右尹子華楚以城父之地遷許又遷城父人于陳故地</hi>以夷濮西田益之<hi>以夷田在濮水西者與城父人○濮音卜</hi>遷方城外人<lb/>
<pb n="7a"/>
於許<hi>杜成十五年許遷於葉因謂之許今許遷於夷故以方城外人實其處傳言靈王使民不安</hi>○<lb/>
周甘人與晉閻嘉?閻田<hi>杜甘人甘大夫襄也閻嘉晉閻縣大夫○閻以廉反</hi>晉<lb/>
梁丙張趯率?戎伐潁<hi>杜?戎陸渾之戎潁周邑○趯他?反</hi>王使詹桓<lb/>
伯辭於晉<hi>杜辭責讓之桓伯周大夫</hi>曰我自夏以后稷魏駘芮岐畢<lb/>
吾西土也<hi>杜在夏世以后稷功受此五國為西土之長駘在始平武功縣所治釐城岐在扶風美陽縣西北○駘他來反依字應作郃芮如?反</hi>及武王克商蒲姑商奄吾東土<lb/>
也<hi>林二國在東方杜樂安博昌縣北有蒲姑城○蒲如字一音薄奄於檢反</hi>巴濮楚鄧吾南<lb/>
土也<hi>林四國在南方</hi>蕭慎燕亳吾北土也<hi>林三固在北方杜肅慎北夷在??北三<pb n="7b"/>千餘里○燕於賢反亳?各反</hi>吾何邇封之有<hi>杜邇近也林我周封疆外薄四海何近之有</hi>
文武成康之建母弟以蕃屏周亦其廢隊是為<hi>為後世廢隊兄弟之國當救濟之○蕃方元反屏必井反隊直類反為于偽反</hi>豈如弁髦而因以敝之<lb/>
<hi>林童子弁髦始冠必以弁蓋緇布冠也故謂之弁髦既三加冠成禮而棄其始冠緇布之冠永不復用故言因以敝之○弁皮?反髦音毛</hi>先王居檮杌于四裔以禦螭魅<hi>言檮杌?舉四凶之一下言四裔則三苖在其中○螭?知反</hi>故允姓之姦居于瓜州<hi>杜允姓?戎之祖與三苖俱放三危者瓜州今敦煌</hi>伯父?公歸自秦而誘以來<hi>杜僂十五年晉?公自秦歸二十三年秦晉遷陸渾之戎於伊川</hi>使偪我諸姬入我郊甸<hi>林邑外為<pb n="8a"/>郊郊外為甸言戎取周郊甸之地</hi>則戎焉取之<hi>林若非?公誘戎則戎安得取周之地○馬於?反又如字</hi>戎有中國誰之咎也<hi>杜咎在晉</hi>后稷封殖天下今戎<lb/>
制之不亦難乎<hi>杜后稷修封疆殖五穀今戎得之唯以畜牧○殖時力反</hi>伯父圖之<lb/>
我在伯父猶衣服之有冠冕木水之有本原民人之有<lb/>
謀主也<hi>杜民人謀主宗族之師長林衣服必有冠冕然後貴重木水必有本原然後久長民人必有宗族師長然後親?長幼各得其序</hi>伯父若裂冠?冕?本塞原?棄謀<lb/>
主雖戎狄其何有余一人<hi>杜伯父猶然則雖戎狄無所可責晉率陰戎伐周邑故云然林余一人周王自稱也</hi>叔向謂宣子曰文之伯也豈能改物<hi>杜言文公<pb n="8b"/>雖霸未能改正朔易服色○伯如字又音霸</hi>翼戴天子而加之以共<hi>杜翼佐也</hi>自<lb/>
文以來世有衰?而暴滅宗周<hi>杜宗周天子</hi>以宣示其侈諸<lb/>
侯之貳不亦宜乎且王辭直子其圖之宣子?王有姻<lb/>
喪<hi>杜外親之喪○?音?</hi>使趙成如周弔且致閻田與襚<hi>杜趙城中軍佐林襚送死衣○襚音遂</hi>反潁俘王亦使?滑執甘大夫襄以?於<lb/>
晉晉人禮而歸之<hi>?滑周大夫○俘芳夫反滑乎八反?如字又音?</hi>○夏四月<lb/>
陳災鄭??曰五年陳將復封封五十二年而遂亡子<lb/>
?問其故對曰陳水屬也<hi>杜陳顓頊之後故為水屬</hi>火水妃也<hi>火畏水故<pb n="9a"/>謂之妃○妃芳非反一音配</hi>而楚所相也<hi>相治也楚之先祝融為?辛氏火正主治火事○相息亮反</hi>今火出而火陳<hi>杜火心星也火出於周為五月而以四月出者以長?推前年誤置閆</hi>逐楚而建陳也<hi>水得妃而興陳興則楚哀故曰逐楚而建陳</hi>妃以五成故<lb/>
曰五年<hi>妃合也五行各相妃合得五而成故五?而陳復封為十三年陳侯?歸于陳傳○妃音配</hi>
?五及鶉火而後陳卒亡楚克有之天之道也故曰五<lb/>
十二年<hi>杜是??在星紀五?及大梁而陳復封自大梁四?而及鶉火後四周四十八?凡五及鶉火五十二年天數以五為紀故五及鶉火火盛水衰</hi>○晉荀盈如齊逆女<hi>杜自為逆</hi>還<lb/>
六月卒于戲陽<hi>杜魏郡??縣北有戲陽城○戲許宜反</hi>殯于絳未葬晉侯<lb/>
<pb n="9b"/>
飲酒樂膳宰屠蒯趨入請佐公使尊<hi>杜公之使人執尊酌酒請為之佐○樂音洛蒯苦怪反使如字又所吏反</hi>許之<hi>杜公/許之</hi>而遂酌以飲工<hi>林工樂師師曠也屠蒯酌酒飲之以示罰○飲於鵊反下同</hi>曰女為君耳將司聰也<hi>樂所以聰耳○女音汝下皆同</hi>辰在子卯謂之疾日<hi>杜疾日謂紂以甲子喪桀以乙卯日亡故國君以為忌日</hi>
君徹宴樂學人舍業<hi>林學人謂習樂之人○舍音捨</hi>為疾故也君之卿<lb/>
佐是謂股肱股肱或虧<hi>林苟盈死喪如股肱虧損○為子偽反下為是同</hi>何痛<lb/>
如之<hi>杜言痛疾過於忌日</hi>女弗聞而樂是不聰也<hi>杜不聞是義而作樂</hi>又飲<lb/>
外嬖嬖叔<hi>杜外都大夫之嬖者</hi>曰女為君目將司明也<hi>杜職在外故主視</hi>
<pb n="10a"/>
服以旌禮<hi>林衣服精?所以旌表吉凶之禮</hi>禮以行事<hi>林禮節輕重所以推行政令之事</hi>事有其物<hi>林物類也奉承其事各從其類如弁冕為吉衰麻為凶之類</hi>物有其容<lb/>
<hi>林容貌也服從其物各動其容如弁冕執敬衰麻執哀之類</hi>今君之容非其物也<hi>杜有卿佐之喪而作樂歡?故曰非其物</hi>而女不見是不明也亦自飲也曰味<lb/>
以行氣氣以實志<hi>林滋味調和所以食人行其氣血氣血平和所以?人實其志慮</hi>志<lb/>
以定言<hi>在心為志發口為言</hi>言以出令臣實司味二御失官而君<lb/>
弗命臣之罪也<hi>杜工與嬖叔侍御君者失官不聰明</hi>公?徹酒初公欲廢<lb/>
知氏而立其外嬖為是悛而止<hi>林知氏即荀氏○?音?知音智悛七全反</hi>
<pb n="10b"/>
秋八月使荀躒佐下軍以?焉<hi>杜躒荀盈之子知文子也佐下軍代父也?自解?○躒力伙反徐音洛</hi>○孟僖子如齊殷聘禮也<hi>杜自叔老聘齊至今二十年禮意久曠今修盛聘以無忘舊好故曰禮</hi>○冬築郎囿書時也季平子欲其<lb/>
速成也叔孫昭子曰詩曰經始勿亟庶民子來<hi>杜詩大雅言文王始經營靈臺非急疾之?民自以子義來勸樂為之○亟紀力反</hi>焉用速成其以勦民<lb/>
也<hi>杜勦勞也○焉於?反勦初交反又予小反</hi>無囿猶可無民其可乎<lb/>
經<hi>已巳</hi>十年春王正月○夏齊欒施來奔<hi>耆酒好?以取敗亡故書名</hi>
○秋七月季孫意如叔弓仲孫貜帥師伐莒<hi>杜三大夫皆卿故書<pb n="11a"/>之季孫為主二子從之林舍中軍矣曷為書三卿帥師四分公室叔弓為意如伐也?取邑悉書也於是取郠不書取邑不足詳也由是定六年取鄭匡不書哀元年取晉蒲棘不書</hi>○戊子晉侯彪卒<lb/>
<hi>杜五同盟林平公卒子昭公夷立○彪彼蚪反</hi>○九月叔孫婼如晉葬晉平公<hi>三月而葬速</hi>○十有二月甲子宋公成卒<hi>杜十一同盟也無冬史闕文林平公卒子元公佐立○成音城</hi>
傳十年春王正月有星出于婺女<hi>杜客星也不書非孛○婺武付反</hi>鄭<lb/>
??言于子?曰七月戊子晉君將死今??在顓頊<lb/>
之?<hi>??星也顓頊之?謂?枵○?婢支反?起魚反</hi>姜氏任氏實守其地<hi>姜齊<pb n="11b"/>姓任薛姓齊薛二國守?枵之地○任音壬</hi>居其維首而有妖星焉告邑姜<lb/>
也<hi>林客星居?枵之維首客星出非其地故曰妖星邑姜齊大公女晉唐叔之母星占婺女為既嫁之女織女為處女邑姜齊之既嫁女妖星在婺女齊得?故知禍歸邑姜</hi>邑姜晉之妣也天以<lb/>
七紀<hi>二十八宿四七</hi>戊子逢公以登星斯於是乎出<hi>林逢公殷諸侯居齊地者?以戊子日卒登卒也逢公未死之先妖星出婺女時非?星所在故齊自當禍而以戊子日卒</hi>吾<lb/>
是以譏之<hi>杜為晉侯彪卒傳</hi>○齊?欒?氏皆耆酒<hi>杜樂?二族皆出?公</hi>信?多怨<hi>杜?婦人/言故多怨</hi>彊於陳鮑氏而惡之<hi>杜惡陳鮑○惡烏路反</hi>夏有告陳桓子曰子旗<hi>林即欒施子/雅之子也</hi>子良<hi>林即?彊子尾之子<pb n="12a"/>也</hi>將攻陳鮑亦告鮑氏桓子授甲而如鮑氏遭子良醉<lb/>
而騁<hi>杜欲及子良醉故驅告鮑文子○騁敕應反</hi>遂見文子<hi>杜文子鮑國</hi>則亦授<lb/>
甲矣使視二子<hi>杜二子子旗子良</hi>則皆將飲酒桓子曰彼雖不<lb/>
信<hi>杜彼傳言者</hi>聞我授甲則必逐我及其飲酒也先伐諸陳<lb/>
鮑方睦遂伐欒?氏子良曰先得公陳鮑焉?<hi>林?彊欲先得公以自輔助陳鮑失公其將安?言必敗也○焉於?反下焉歸同</hi>遂伐虎門<hi>杜欲入公不?故伐公門林寢門書虎故曰虎門</hi>晏平仲端委立于虎門之外<hi>杜端委朝服</hi>四<lb/>
族召之無所?<hi>杜四族欒?陳鮑</hi>其徒曰助陳鮑乎曰何善焉<lb/>
<pb n="12b"/>
<hi>杜言無善義可助</hi>助欒?乎曰庸愈乎<hi>杜罪惡不差於陳鮑</hi>然則歸乎曰<lb/>
君伐焉歸公召之而後入公卜使王黑以靈姑銔率吉<lb/>
請?三尺焉而用之<hi>杜王黑齊大夫靈姑銔公旗名?三尺不敢與君同○銔扶屆反又音平率所律反徐所類反?丁管反</hi>五月庚辰戰于稷<hi>杜稷祀后稷之處○稷地名六國時齊有稷下館</hi>欒?敗又敗諸莊<hi>莊六軌/之道</hi>國人追之<hi>杜國人助公追欒?之師</hi>又敗諸鹿門<hi>鹿門齊/城門</hi>欒施?彊來奔<hi>?彊不書非卿</hi>陳鮑分<lb/>
其室晏子謂桓子必致諸公讓?之主也讓之謂懿?<lb/>
凡有血氣皆有爭心故利不可?<hi>杜不可?取○?其丈反</hi>思義為<lb/>
<pb n="13a"/>
愈義利之本也<hi>杜見利思義乃為愈勝行義則有自然之利是利之本也</hi>?利生孽<lb/>
<hi>?畜也孽妖害也○?紆粉反孽魚列反</hi>姑使無?乎可以滋長桓子盡致<lb/>
諸公而請老于莒<hi>杜莒齊邑○長丁丈反</hi>桓子召子山<hi>子山子商子周襄三十一年子尾所逐?公子</hi>私具幄幕器用從者之衣屨<hi>杜私具不告公○幄於角反從才用反</hi>而反棘焉<hi>杜棘子山故邑齊國西安縣東有于里亭</hi>子商亦如之而<lb/>
反其邑子周亦如之而與之夫于<hi>杜子周本無邑故更與之濟南於陵縣西北有于亭</hi>反子城子公公孫?<hi>三子八年子旗所逐</hi>而皆益其?凡公<lb/>
子公孫之無?者私分之邑<hi>杜桓子以已邑分之</hi>國之貧約孤寡<lb/>
<pb n="13b"/>
者私與之粟曰詩云陳錫載周能施也<hi>杜詩大雅言文王能布陳大利以賜天下行之周?○載如字詩作哉施始?反</hi>桓公是以霸<hi>杜齊桓公亦能施以致霸</hi>公<lb/>
與桓子莒之旁邑辭<hi>杜讓不受</hi>穆孟姬為之請?唐陳氏始<lb/>
大<hi>杜穆盂姬景公母傳言陳氏所以興○為于偽反</hi>○秋七月平子伐莒取郠<lb/>
<hi>林平子即季孫意如郠莒邑取郠不書公見討平丘諱之○郠古杏反</hi>獻俘始用人於亳<lb/>
社<hi>杜以人祭殷社林亳社殷社魯有殷社所謂兩社是也○俘芳夫反</hi>臧武仲在齊聞之<lb/>
曰周公其不享魯祭乎周公享義魯無義<hi>林周公之所歆享者義也魯殺人以祭是為無義</hi>詩曰?音孔昭視民不佻<hi>杜詩小雅佻偷也言明?君子<pb n="14a"/>必愛民林言君子?聲孔甚昭明視民如傷不敢偷薄○佻他彫反</hi>佻之謂甚矣而壹用<lb/>
之將誰祠哉<hi>杜臺同也同人於畜牲</hi>○戊子晉平公卒<hi>如??之言</hi>鄭<lb/>
伯如晉及河晉人辭之游吉遂如晉<hi>杜禮諸侯不相弔故辭</hi>九月<lb/>
叔孫婼齊國弱宋華定衛北?喜鄭罕虎許人?人莒<lb/>
人邾人滕人薛人杞人小邾人如晉葬平公也<hi>經不書諸侯大夫者非盟?</hi>鄭子皮將以幣行<hi>杜見新君之贄</hi>子?曰喪焉用幣用<lb/>
幣必百兩<hi>杜載幣用車百?○焉於?反</hi>百兩必千人千人至將不行<lb/>
<hi>杜百?之車必以千人致之以千人而致百?之車將以喪故不得見新君而用之杜行用也</hi>不行必<lb/>
<pb n="14b"/>
盡用之<hi>杜不得見新君將自費用盡千</hi>幾千人而國不亡<hi>杜言千人之費不可數林言小國能當幾千人之賣而不滅亡哉○幾居豈反</hi>子皮固請以行既葬諸侯之<lb/>
大夫欲因見新君叔孫昭子曰非禮也<hi>林言因喪而見非禮</hi>弗?<lb/>
叔向辭之曰大夫之事畢矣<hi>杜送葬禮畢</hi>而又命孤<hi>林孫頃公自稱</hi>
孤斬焉在衰絰之中<hi>既葬未卒哭故猶服斬衰○衰七雷反絰直結反</hi>其以嘉<lb/>
服見則喪禮未畢其以喪服見是重受弔也大夫將若<lb/>
之何皆無辭以見子皮盡用其幣歸謂子羽曰非知之<lb/>
實難將在行之<hi>言不患不知患不能行○見賢遍反重直用反</hi>夫子知之矣我<lb/>
<pb n="15a"/>
則不足<hi>言已由子?之戒既知其不可而遂行之是我之不足</hi>書曰欲敗度縱敗<lb/>
禮<hi>杜逸書林舉商書大甲篇欲心不防必致敗壞其法度縱心不禁必至敗壞其禮制○敗必邁反下同</hi>
我之謂矣夫子知度與禮矣我實縱欲而不能自克也<lb/>
<hi>欲自喪以慶新君故縱而行之不能自勝</hi>昭子至自晉大夫皆見高彊見而<lb/>
退<hi>杜高彊子良</hi>昭子語諸大夫曰為人子不可不慎也哉昔<lb/>
慶封亡<hi>林慶封亡在襄二十八年○語魚據反</hi>子尾多受邑而稍致諸君<lb/>
君以為忠而甚寵之將死疾于公?<hi>在公?被疾</hi>輦而歸君<lb/>
親推之<hi>推其車而逆之○推如字又他?反</hi>其子不能任是以在此忠為<lb/>
<pb n="15b"/>
令?其子弗能任罪猶及之難不慎也<hi>杜以見為人子難以不謹慎○任音壬下同</hi>喪夫人之力棄?曠宗以及其身不亦害乎<hi>杜夫人謂子尾曠空也○喪息浪反夫音扶</hi>詩曰不自我先不自我後其是之<lb/>
謂乎<hi>杜詩小雅言禍亂不在他正當已身以喻高彊身自取此禍</hi>○冬十二月宋平<lb/>
公卒初元公惡寺人柳欲殺之<hi>元公平公太子佐也○惡烏路反</hi>及喪<lb/>
柳熾炭于位<hi>杜以?地○熾尺志反</hi>將至則去之<hi>林去炭火使公坐其處</hi>比<lb/>
葬又有寵<hi>杜言元公好惡無常○比必利反</hi>
經<hi>庚午</hi>十有一年春王二月叔弓如宋葬宋平公○夏四<lb/>
<pb n="16a"/>
月丁巳楚子?誘蔡侯般殺之于申<hi>蔡侯雖?父而立楚子誘而殺之刑其?士蔡大夫深怨故以楚子名告○?其連反般音班</hi>楚公子棄疾帥師圍蔡○<lb/>
五月甲申夫人歸氏薨<hi>昭公母胡女歸姓</hi>○大蒐于比蒲<hi>比音昆</hi>
○仲孫貜?邾子盟于祲祥<hi>祲祥地闕○祲子鴆反徐七林反</hi>○秋季<lb/>
孫意如?晉韓起齊國弱宋華亥衛北?佗鄭罕虎?<lb/>
人杞人于厥憖<hi>厥憖地闕○佗徒何反憖魚靳反徐五市反</hi>○九月己亥葬<lb/>
我小君齊歸<hi>杜齊諡</hi>○冬十有一月丁酉楚師滅蔡執蔡<lb/>
世子有以歸用之<hi>用之殺以祭山</hi>
<pb n="16b"/>
傳十一年春王二月叔弓如宋葬平公也<hi>杜兼以聘事行故傳具之</hi>
○景王問於萇?曰今?諸侯何實吉何實凶<hi>萇?周大夫○萇直良反</hi>對曰蔡凶此蔡侯般?其君之?也?在豕韋<hi>杜襄三十年蔡世子般?其君?在豕韋至今十三??復在豕韋般即靈侯也</hi>弗過此矣<hi>言蔡凶不過此年</hi>楚將有之然壅也<hi>蔡近楚故知楚將有之楚無?而享大利所以壅積其惡○壅於勇反</hi>?及大梁蔡復楚凶天之道也<hi>杜楚靈王?立之??在大梁到昭十三年?復在大梁美惡周必復故知楚凶林此天道循環不窮之理</hi>楚子在申召蔡靈<lb/>
侯靈侯將?蔡大夫曰王貪而無信唯蔡於感<hi>杜蔡近楚之大<pb n="17a"/>國故楚常恨其不服順○感?暗反</hi>今幣重而言甘誘我也不如無?蔡<lb/>
侯不可三月丙申楚子伏甲而享蔡侯於申醉而執之<lb/>
夏四月丁巳殺之刑其士七十人公子棄疾帥師圍蔡<lb/>
<hi>杜傳言楚子無道</hi>韓宣子問于叔向曰楚其克乎對曰克哉蔡<lb/>
侯獲罪於其君<hi>杜謂?父而立</hi>而不能其民<hi>杜不能施?</hi>天將假手<lb/>
於楚以斃之<hi>杜借楚手以討蔡○斃婢世反</hi>何故不克然肸聞之不信以<lb/>
幸不可再也<hi>林以詐不信僥倖而成不可再就</hi>楚王奉孫?以討於<lb/>
陳曰將定而國陳人?命而遂縣之<hi>林遂滅陳國以為楚縣杜事在八年</hi>
<pb n="17b"/>
今又誘蔡而殺其君以圖其國雖幸而克必受其咎弗<lb/>
能久矣桀克有緡以喪其國紂克東夷而隕其身<hi>杜紂為黎之?東夷叛之桀為仍之?有緡叛之故伐而克之○緡武巾反喪息浪反下同</hi>楚小位下而<lb/>
亟暴於二王<hi>林楚國小於夏殷而位卑於桀紂而數行暴虐甚于桀紂二王○亟欺冀反</hi>能<lb/>
無咎乎天之假助不善非祚之也厚其凶惡而降之罰<lb/>
也且譬之如天其有五材而將用之力盡而敝之是以<lb/>
無拯不可?振<hi>杜金木水火土五者為物用久則必有敝盡盡則棄捐故言無拯拯猶救助也不可?振猶?不可復振林以喻楚靈王力盡自敝無復救助?而不可復振也○祚在路反振之慎反</hi>○<lb/>
<pb n="18a"/>
五月齊歸薨大蒐于比蒲非禮也<hi>林君有母喪國不廢蒐故曰非禮</hi>○<lb/>
孟僖子?邾莊公盟于祲祥修好禮也<hi>蒐非存亡之由故臨喪不宜為之盟?以安社稷故喪盟謂之禮○好呼報反</hi>泉丘人有女薨以其帷幕孟氏<lb/>
之廟<hi>杜泉丘魯地</hi>遂奔僖子其僚從之<hi>鄰女為僚友者隨而奔僖子</hi>盟于<lb/>
清丘之社曰有子無相棄也<hi>杜二女自共</hi>僖子使助薳氏之<lb/>
簉<hi>簉副倅也薳氏之女為僖子副妾?居在外故僖子納泉丘人女令副坐之○薳為彼反簉初又反</hi>反<lb/>
自祲祥宿于薳氏生懿子及南?敬叔於泉丘人其僚<lb/>
無子使字敬叔<hi>杜字養也似雙生</hi>○楚師在蔡<hi>向四月之師</hi>晉荀?<lb/>
<pb n="18b"/>
謂韓宣子曰不能救陳又不能救蔡物以無親<hi>林物事也事事無所親附</hi>晉之不能亦可知也已為盟主而不恤亡國將焉<lb/>
用之秋?于厥憖謀救蔡也<hi>不書救蔡不果救○焉於?反</hi>鄭子皮將<lb/>
行子?曰行不?不能救蔡也蔡小而不順楚大而不<lb/>
?天將棄蔡以壅楚盈而罰之<hi>林言此行必不能?到雖欲救蔡將不能也蔡小國也而?逆不順楚大國也而彊暴不?天將素?蔡國而以壅?楚惡罪惡盈滿而降之罰</hi>蔡必<lb/>
亡矣且喪君而能守者鮮矣三年王其有咎乎美惡周<lb/>
必復<hi>林周?星一周十二年也○鮮息淺反</hi>王惡周矣<hi>元年楚子?君而立?在大梁後三<pb n="19a"/>年十三??星周復于大梁</hi>晉人使狐父請蔡于楚弗許<hi>狐父晉大夫</hi>○<lb/>
單子?韓宣子于戚<hi>杜單子單成公</hi>視下言徐<hi>林其視過下惴惴然其言太徐奄奄然</hi>叔向曰單子其將死乎朝有著定<hi>杜著定朝?列班之地謂之表著○著似住反徐治居反</hi>?有表<hi>杜野?設/表以為位</hi>衣有禬帶有結<hi>杜禬領?結帶結也○禬古郊反?文云帶所結也</hi>?朝之言必聞于表著之位所以昭<lb/>
事序也視不過結襘之中所以道容貌也<hi>林凡?朝之言語其聲?厲適中必達於表著之位不過於徐所以昭明行事之次序也?朝之瞻視不過於衣禬帶結之中不過於下所以道達容貌之恭敬也○道音導下同</hi>言以命之容貌以明之失則有廢<lb/>
<pb n="19b"/>
<hi>林言語足以命之毋失其和容貌足以明之毋失其敬失言失貌則於事有所廢闕</hi>今單子為王<lb/>
官伯<hi>杜伯長也</hi>而命事于?視不登帶言不過步貌不道容<lb/>
而言不昭矣<hi>林視不登于大帶之上過下也言不過於踐步之外大徐也是貌不足以道恭敬之容而言不足以昭行事之序</hi>不道不共不昭不從<hi>貌正曰共言順日從</hi>無守氣<lb/>
矣<hi>林神氣不守其体矣為此年冬單子卒起本</hi>○九月葬齊歸公不慼晉士<lb/>
之送葬者歸以語史趙史趙曰必為魯郊<hi>言昭公必出在郊野不得有國○語魚據反</hi>侍者曰何故曰歸姓也<hi>林姓生也言昭公歸氏所生</hi>不思<lb/>
親祖不歸也<hi>杜言不思親則不為祖考所歸祐</hi>叔向曰魯公室其卑乎<lb/>
<pb n="20a"/>
君有大喪國不廢蒐<hi>杜謂蒐比蒲</hi>有三年之喪而無一日之<lb/>
慼國不恤喪不忌君也<hi>杜忌畏也</hi>君無慼容不顧親也國不<lb/>
忌君君不顧親能無卑乎殆其失國<hi>杜國不畏君不忠也君不念親不孝也忠孝俱失卑弱之漸也為二十五年公孫於齊傳</hi>○冬十一月楚子滅蔡用?<lb/>
大子于岡山<hi>杜蔡靈公之大子蔡侯廬之父</hi>申無宇曰不祥五牲不相<lb/>
為用?用諸侯乎<hi>杜五牲牛羊犬豕?林不相為用如祭馬先不用馬之類○為于偽反或如字</hi>王必悔之<hi>悔為/暴虐</hi>○十二月單成公卒<hi>終叔向之言</hi>○楚子<lb/>
城陳蔡不?<hi>杜陳蔡皆為楚縣不?有二一在襄城東南一在定陵西北皆楚要地楚靈王始為<pb n="20b"/>城○羹音郎漢書作更字</hi>使棄疾為蔡公<hi>林楚諸縣尹皆稱公也</hi>玉問於申無<lb/>
宇曰棄疾在蔡何如對曰擇子莫如父擇臣莫如君鄭<lb/>
莊公城櫟而寘子元焉使昭公不立<hi>杜子元鄭公子莊公寘子元於櫟桓十五年?公因之以殺櫟大夫檀伯遂居櫟卒使昭公不安位而見殺○櫟力狄反</hi>齊桓公城榖<lb/>
而寘管仲焉至于今賴之<hi>杜城榖在莊三十二年</hi>臣聞五大不在<lb/>
邊五細不在庭<hi>杜土古金木水火土謂之五官?烏氏丹烏氏亦有五又有五鳩鳩民五雉為五工正蓋立官之木也末世隨事施職是以官無常數今無宇稱習故言故云五大也言五官之長?盛過節則不可居邊細弱不勝任亦不可居朝廷</hi>親不在外羈不在?<hi>林親用之人不使久居於<pb n="21a"/>外羈旅之人不使久居於?</hi>今棄疾在外鄭丹在?<hi>林棄疾親也而居外為蔡公然丹羈也居?為右尹杜襄十九年丹奔楚</hi>君其少戒王曰國有大城何如對<lb/>
曰鄭京櫟實殺曼伯<hi>曼伯檀伯也厲公得櫟又并京○曼音萬</hi>宋蕭亳實殺<lb/>
子游<hi>杜在莊十二年</hi>齊渠丘實殺無知<hi>杜在莊九年渠丘今齊國西安縣也齊大夫壅廩邑</hi>衛蒲戚實出獻公<hi>杜蒲甯殖邑戚孫林父邑出獻公在襄十四年</hi>若由是觀<lb/>
之則害於國<hi>林都城過大必為國之害</hi>末大必折<hi>杜折其本</hi>尾大不掉君<lb/>
所知也<hi>為十三年陳蔡作亂傳○掉徒弔反</hi>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷三十七<lb/>
</p>
<p>
</p>
  </div>
</body>
</text>
</TEI>