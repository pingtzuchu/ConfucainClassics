<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷三十一</head>
    <p>
<pb n="1a"/>
欽定四庫全書<lb/>
　左傳杜林合注卷三十一　明　王道焜<lb/>
　　　　　　　　　　　　　趙如源　同編<lb/>
　　襄公七<lb/>
??于夷儀之?齊人城郟<hi>在二十四年不直言?夷儀者?二十五年夷儀?○郟古洽反</hi>其五月秦晉為城<hi>林自十四年十三國伐秦二國不平至今年始為平</hi>晉<lb/>
韓起如秦?盟秦伯車如晉?盟<hi>杜伯車秦伯之弟鍼也○?音利又音類車音居</hi>成而不結<hi>杜不結固也?為後年修成起本當繼前年之未而特跳此者傳寫失之</hi>
<pb n="1b"/>
經<hi>甲寅</hi>二十有六年春王二月辛卯衛甯喜?其君剽<hi>杜殤公?獻公復歸衛○剽匹妙反</hi>○衛孫林父入于戚以叛<hi>杜衎雖未居位林父?邑背國猶為叛也○書叛始于此凡叛賤者不書是故成十七年齊?無咎之子弱以盧叛襄一十九年齊?止之子?以盧叛不書必卿佐而後書然宋魚石入於彭城晉欒盈入于曲沃未可以書叛必若衛孫林父而後可以書叛必不能討者也</hi>○甲午衛侯衎復歸于衛<hi>復其位曰復歸名與不名傳無義例</hi>○夏晉侯使荀?來聘<hi>?苟偃子</hi>○公?晉人鄭良霄宋<lb/>
人?人于澶淵<hi>杜鄉?公侯皆應貶方賁宋向戌後期書良霄以駮之若皆稱人則嫌向戌直以?公貶之○澶淵近戚地?以討衛而疆戚田也○澶市延反</hi>○秋宋公殺其世子<lb/>
<pb n="2a"/>
痤<hi>稱君以殺惡其父子相殘害○痤未禾反</hi>○晉人執衛甯喜○八月壬午<lb/>
許男甯卒于楚<hi>杜未同而而赴以名林靈公卒悼公立</hi>○冬楚子蔡侯陳<lb/>
侯伐鄭○?許靈公<lb/>
傳二十六年春秦伯之弟鍼如晉修成<hi>杜修?夷儀?之成</hi>叔向<lb/>
命召行人子員<hi>欲使答秦命○員音云</hi>行人子朱曰朱也當御<hi>林子朱亦晉行人杜御進也言次當行</hi>三云叔向不應子朱怒曰班爵同<hi>杜同為大夫</hi>何以黜朱於朝<hi>林謂三不應/杜黜退也</hi>撫劍從之<hi>欲從叔向也</hi>叔<lb/>
向曰秦晉不和久矣今日之事幸而集<hi>言集成也</hi>晉國賴之<lb/>
<pb n="2b"/>
不集三軍暴骨子員道二國之言無私子常易之姦以<lb/>
事君者吾所能御也拂衣從之<hi>林謂子朱之為行人常變易其往來之言凡拂姦邪之心以事其君者我之所能御止不畏也拂衣褰裳也○暴蒲卜反徐扶沃反道音導御魚呂反</hi>人<lb/>
救之平公曰晉其庶乎<hi>杜庶?于治</hi>吾臣之所爭者大<hi>林言叔向子朱所爭者公忿非私怒也</hi>師曠曰公室懼卑臣不心競而力爭<hi>襄謂二子不心競為忠而撫劍拂衣</hi>不務?而爭善<hi>林不以?之厚薄為先而爭謂所行為善</hi>私<lb/>
欲已侈能無卑乎<hi>杜私欲侈則公義廢</hi>○衛獻公使子鮮為復<hi>杜使為已求反國林子鮮即母弟鱄也○鮮音仙為于偽反</hi>辭<hi>杜辭/不能</hi>敬姒?命之<hi>杜敬姒獻<pb n="3a"/>公及子鮮之母○姒音姒強其丈反</hi>對曰君無信臣懼不免敬姒曰雖然<lb/>
以吾故也<hi>林言雖獻公不可託以我之故必為求之</hi>許諾初獻公使與甯喜<lb/>
言<hi>杜言復國</hi>甯喜曰必子鮮在不然必敗<hi>子鮮賢國人信之必欲使在其間</hi>
故公使子鮮子鮮不獲命於敬姒<hi>林子鮮受敬姒強命不獲已</hi>以公<lb/>
命與甯喜言曰苟反政由甯氏祭則寡人<hi>林言苟獻公得反衛國衛國之政事皆與甯喜已?欲守其祭祀而已</hi>甯喜告蘧伯玉伯玉曰瑗不得<lb/>
聞君之出敢聞其入<hi>林敢不敢也言已不知獻公因何出奔亦不敢聞獻公因何而入○蘧其居反瑗于眷反又于萬反</hi>遂行從近關出<hi>林據十四年孫氏欲逐獻公蘧伯玉從近關出<pb n="3b"/>今年甯喜欲復獻公蘧伯玉又從近關出其全身?害如此</hi>告右宰榖<hi>杜衛大夫</hi>右宰榖<lb/>
曰不可獲罪於兩君<hi>前出獻公今?剽</hi>天下誰畜之<hi>畜猶容也○畜許六反</hi>悼子曰吾受命於先人不可以貳<hi>杜悼子甯喜也受命在二十年</hi>榖<lb/>
曰我請使焉而觀之<hi>杜觀知可還否○使所吏反</hi>遂見公於夷儀反<lb/>
曰君淹恤在外十二年矣<hi>杜淹久也林書衛獻公淹留憂恤在於外國自十四年出奔至今凡十二年○見賢遍反又如字淹於?反徐於嚴反</hi>而無憂色亦無?言<hi>林無憂戚之?色亦無?暇之言語</hi>猶夫人也<hi>言其為人猶如故○夫音扶</hi>若不已死無日<lb/>
矣<hi>已止也</hi>悼子曰子鮮在右宰榖曰子鮮在何益多而能<lb/>
<pb n="4a"/>
亡於我何為<hi>林子鮮若欲踐言多不過能出亡於我果何所為</hi>悼子曰雖然弗<lb/>
可以已孫文子在戚<hi>林文子即林父在其私邑</hi>孫嘉聘於齊孫襄居<lb/>
守<hi>杜二子孫文子之子○守毛又反</hi>二月庚寅甯喜右宰榖伐孫氏不<lb/>
克伯國傷<hi>杜伯國孫襄也父兄皆不在故乘弱攻之</hi>甯子出舍于郊<hi>杜欲奔</hi>伯<lb/>
國死孫氏夜哭國人召甯子甯子復攻孫氏克之辛?<lb/>
殺子叔及大子角<hi>子叔衛侯剽言子叔剽無諡故</hi>書曰甯喜?其君剽<lb/>
言罪之在甯氏也<hi>嫌受父命納舊君無罪故發之</hi>○孫林父以戚如晉<lb/>
<hi>杜以邑屬晉</hi>書曰入于戚以叛罪孫氏也臣之?君實有之<lb/>
<pb n="4b"/>
義則進否則奉身而退??以周旋戮也<hi>林?據其?邑出入與之周旋此罪戮之大者林父事剽而衎入義可以退唯以?邑自隨為罪故傳發之</hi>○甲午衛侯<lb/>
入書曰復歸國納之也<hi>本晉納之夷儀今從夷儀入國嫌若晉所納故發國納之例言國之所納而復其位</hi>大夫逆於竟者執其手而與之言道逆者自<lb/>
車揖之<hi>林獻公敬心漸衰故自車而揖之○竟音境</hi>逆於門者頷之而已<hi>杜頷?其頭言衎驕心易生○頷?感反</hi>公至使讓大叔文子曰寡人淹恤在<lb/>
外二三子皆使寡人朝夕聞衛國之言<hi>杜二三子諸大夫林言朝夕皆來相存問○大音泰</hi>吾子獨不在寡人<hi>杜在存問之公聞文子答?喜之言故忿之</hi>古<lb/>
<pb n="5a"/>
人有言曰非所怨勿怨寡人怨矣<hi>杜所怨在親親</hi>對曰臣知罪<lb/>
矣臣不佞不能負羈絏以從扞牧圉臣之罪一也<hi>林羈馬?絏?也養牛日牧養馬曰圉○羈居宦反絏息列反扞?幹反圉魚呂反</hi>有出者有居者<hi>杜出謂衎居謂剽也</hi>臣不能貳通外?之言以事君臣之罪二也有<lb/>
二罪敢忘其死乃行從近?出公使止之<hi>林獻公尋悔其言使止大叔文子勿出奔傳言衛侯不能安和大臣</hi>○衛人侵戚東鄙<hi>以林父叛故</hi>孫氏愬<lb/>
于晉晉戍茅氏<hi>茅氏戚東鄙○愬息路反</hi>殖綽伐茅氏殺晉戍三百<lb/>
人<hi>殖綽齊人今來在衛</hi>孫蒯追之弗敢?文子曰厲之不如<hi>杜厲惡鬼<pb n="5b"/>也林蓋比殖綽為惡鬼而責其子反不之如</hi>遂從衛師敗之圉<hi>杜蒯感父言更還逐殖綽圉衛地</hi>雍鉏獲殖綽<hi>雍鉏孫/氏臣</hi>復愬於晉<hi>為下晉討衛張本</hi>○鄭伯<lb/>
賞入陳之功<hi>入陳在前年</hi>三月甲寅朔享子展<hi>林子展為元帥故鄭伯享之</hi>賜之先路三命之服<hi>杜先路次路皆王所賜車之總名?請之於王</hi>先八邑<lb/>
<hi>林以路及命服為邑先八邑三十二井○先徐悉薦反下同或如字</hi>賜子?次路再命之<lb/>
服先六邑<hi>林二十四井也</hi>子?辭邑曰自上以下隆殺以兩禮<lb/>
也<hi>林自上而至於下其隆殺皆以爾為數此禮之定制也○殺所界反</hi>臣之位在四<hi>上卿子展次卿子西十一年良霄見經十九年乃立子?為卿故位在四</hi>且子展之功也臣不敢<lb/>
<pb n="6a"/>
及賞禮請辭邑<hi>杜賞禮以禮見賞謂六邑也</hi>公固予之乃受三邑<hi>杜位次當受二邑以公固與之故受三邑</hi>公孫揮曰子?其將知政矣<hi>杜知國政</hi>讓<lb/>
不失禮<hi>林遜讓而不失其班次之禮</hi>○晉人為孫氏故召諸侯將以<lb/>
討衛也夏中行穆子來聘<hi>林穆子即荀?○為于偽反</hi>召公也<hi>杜召公為澶淵?</hi>○楚子秦人侵?及雩婁聞?有備而還<hi>雩婁今屬安豐郡○雩音于徐?于反韋昭音?或一呼反婁如字徐力俱反如淳音樓</hi>遂侵鄭五月至于<lb/>
城麇鄭皇頡戍之<hi>杜皇頡鄭大夫守城麇之邑○麇九倫反頡?結反</hi>出與楚師<lb/>
戰敗<hi>林言楚師秦不與戰</hi>穿封戌囚皇頡公子圍與之爭之<hi>林公子圍<pb n="6b"/>共王子靈王也與穿封戌爭所獲之囚○戍音恤</hi>正於伯州犁<hi>杜正曲直也</hi>伯州犁<lb/>
曰請問於囚乃立囚<hi>林乃立皇頡於庭而問之</hi>伯州犁曰所爭君子<lb/>
也其何不知<hi>杜言王子圍及穿封戌皆非細人易?識也</hi>上其手曰夫子為<lb/>
王子圍寡君之貴介弟也<hi>林伯州犁乃?舉其手作勢指王子圍以示皇頡夫子亦尊王子圍之辭介大也言其乃楚君之貴寵大弟也○上時掌反</hi>下其手曰此子為穿<lb/>
封戌方城外之縣尹也誰獲子<hi>林復下?其手作勢指穿封戌以示皇頡此子亦卑穿封戌之辭言戍乃楚方城外之縣尹也觀伯州犁聽?之間其手勢心口言語輕重皆道囚意使曲證玉子圍獲已以媚權要</hi>囚曰頡遇王子弱焉<hi>林皇頡已解其意杜弱敗也言為王子所<pb n="7a"/>得</hi>戍怒抽戈逐王子圍弗及楚人以皇頡歸印堇父與<lb/>
皇頡戍城麇<hi>印堇父鄭大夫○堇音謹</hi>楚人囚之<hi>林楚人敗城麇之師併囚印堇父</hi>
以獻於秦鄭人取貨於印氏以請之<hi>林鄭人使印氏出貨賄請贖堇父於秦</hi>子太叔為令正<hi>杜主作辭/令之正</hi>以為請<hi>林以貨為請○為于偽反又如字</hi>
子?曰不獲<hi>杜謂大叔辭以貨請堇父必不得</hi>受楚之功而取貨於鄭<lb/>
不可謂國秦不其然<hi>杜受楚獻功大名也以貨免之小利故謂秦不爾</hi>若曰拜<lb/>
君之勤鄭國微君之?楚師其猶在敝邑之城下其可<lb/>
<hi>林其辭如此歸功於秦則堇父可得</hi>弗從遂行秦人不予更幣從子?而<lb/>
<pb n="7b"/>
後獲之<hi>杜更遣使執幣用子?辭乃得堇父傳稱子?之善</hi>○六月公?晉趙武<lb/>
宋向戌鄭良霄?人于澶淵以討衛疆戚田<hi>杜正戚之封疆○疆居良反</hi>取衛西鄙懿氏六十以與孫氏<hi>杜戚城西北五十里有懿城因姓以名城取田六十并也</hi>趙武不書尊公也<hi>杜罪武?公侯○左氏以為趙武?公侯故貶書人以尊魯公義例頗淺愚按澶淵之?為臣討君武之罪也貶書晉人其義甚明</hi>向戌不書後也<lb/>
<hi>謂後?期</hi>鄭先宋不失所也<hi>杜如/期至</hi>於是衛侯?之<hi>杜晉將執之不得與?故不書</hi>晉人執甯喜北宮遺使女齊以先歸<hi>杜討其?君伐孫氏也遺北宮括之子女齊司馬侯歸晉而後告諸侯故經書在秋○女音汝</hi>衛侯如晉晉人執而<lb/>
<pb n="8a"/>
囚之於士弱氏<hi>士弱晉主獄大夫</hi>秋七月齊侯鄭伯為衛侯故<lb/>
如晉<hi>欲共請之○為于偽反下同</hi>晉侯兼享之晉侯賦嘉樂<hi>杜嘉樂詩大雅取其嘉樂君子顯顯令?宜民宜人受?于天○嘉?嫁反</hi>國景子相齊侯<hi>杜景子國弱○相息亮反下同</hi>賦蓼蕭<hi>杜蓼蕭詩小雅言大平澤及?若露之在蕭以喻晉君恩澤及諸侯○蓼音六</hi>
子展相鄭伯賦緇衣<hi>杜緇衣詩鄭風義取適子之館兮晉還予授子之粲兮言不敢違?於○緇側其反</hi>叔向命晉侯拜二君曰寡君敢拜齊君之安民<lb/>
先君之宗祧也敢拜鄭君之不二也<hi>杜蓼蕭緇衣二詩所趣各不同故拜二君辭異○祧他彫反</hi>國子使晏平仲私於叔向<hi>杜私與叔向語</hi>曰晉君<lb/>
<pb n="8b"/>
宣其令?於諸侯恤其患而補其闕正其違而治其煩<lb/>
<hi>林憂恤其災患而補益其闕失匡正其違邪而討治其煩勞</hi>所以為盟主也今為臣<lb/>
執君若之何<hi>杜謂晉為林父執衛侯</hi>叔向告趙文子文子以告晉<lb/>
侯晉侯言衛侯之罪使叔向告二君<hi>言自以殺晉戍三百人為罪不以林父故</hi>國子賦轡之柔矣<hi>逸詩見周書義取?政以安諸侯若柔轡之御剛馬</hi>子展賦<lb/>
將仲子兮<hi>杜將仲子詩鄭風義取?言可畏衛侯雖?有罪而?人猶謂晉為臣執君○將七羊反本亦無兮字此依詩序</hi>晉侯乃許歸衛侯叔向曰鄭七穆罕氏其<lb/>
後亡者也子展儉而壹<hi>杜子展鄭子罕之子居身儉而用心壹鄭穆公十一子子然二<pb n="9a"/>子孔三族已亡子羽不為卿故唯言七穆○鄭七穆謂僑子展公孫舍之罕氏也子西公孫夏駟氏也子?公孫國氏也伯有良霄良氏也子大叔游吉游氏也子石公孫段豐氏也伯石印段印氏也穆公十一子謂子良公子去疾也子罕公子喜也子駟公子騑也子國公子發也子孔公子嘉也子游公子偃也子豐也子印也子羽也子然也士子孔也子然二子孔已亡子羽不為卿故止七也</hi>○初宋芮司徒生女子<lb/>
<hi>杜苪司徒宋大夫○苪??反</hi>赤而毛葉諸堤下<hi>林色赤而體生毛畏其異相故棄諸堤下○堤丁兮反</hi>共姬之妾取以入<hi>共?宋伯?/也○共音恭</hi>名之曰棄<hi>林取見棄之義</hi>長而?平公入夕<hi>林平公共?子也入宮夕見其母○長丁丈反</hi>共姬與之<lb/>
食公見棄也而視之尤<hi>尤甚也</hi>姬納諸御嬖生佐<hi>杜佐元公</hi>惡<lb/>
<pb n="9b"/>
而婉<hi>杜佐貌惡而心順○婉紆阮反</hi>大子痤?而狠<hi>貌?而心狼戾○狠胡墾反</hi>合<lb/>
左師畏而惡之<hi>林合左師向戌○惡鳥路反下皆同</hi>寺人?牆伊戾為大<lb/>
子?師而無寵<hi>?牆氏伊戾名○戾力計反</hi>秋楚客聘於晉過宋<hi>杜上已有秋復發傳者中間有初不言秋則嫌楚客過在他年</hi>大子知之請野享之<hi>林大子痤與楚客相知請於宋公欲野享楚客</hi>公使往伊戾請從之公曰夫不惡女<lb/>
乎<hi>杜夫謂大子也○夫音扶女音汝</hi>對曰小人之事君子也惡之不敢<lb/>
?好之不敢近敬以待命敢有貳心乎縱有共其外莫<lb/>
共其?<hi>杜伊戾為大子?師不行恐?侍廢闕○?于萬反好呼報反共音恭</hi>臣請往也<lb/>
<pb n="10a"/>
遣之至則欿用牲加書徵之<hi>林伊戾詐作盟處掘地作欿用牲加盟書為大子反徵?也○欿口感反</hi>而騁告公<hi>杜騁馳也○騁?景反</hi>曰大子將為亂既與<lb/>
楚客盟矣公曰為我子又何求對曰欲速<hi>杜言欲速得公位</hi>公<lb/>
使視之則信有焉<hi>謂有盟徵也</hi>問諸夫人與左師<hi>杜夫人佐母棄也</hi>
則皆曰固聞之<hi>林言固聞大子欲反</hi>公囚大子大子曰唯佐也能<lb/>
免我<hi>杜以其婉也</hi>召而使請曰日中不來吾知死矣左師聞<lb/>
之聒而與之語<hi>杜聒讙也欲使佐失期○聒古活反下同</hi>過期乃縊而死佐<lb/>
為大子公徐聞其無罪也乃亨伊戾左師見夫人之?<lb/>
<pb n="10b"/>
馬者<hi>杜?馬習馬○縊一賜反亨普彭及</hi>問之對曰君夫人氏也<hi>林言君夫人氏之馬也</hi>左師曰誰為君夫人余胡弗知<hi>林向成謬言不知誰為君夫人氏我何不知其姓氏?棄非平公之嫡夫人</hi>圉人歸以告夫人夫人使饋之錦<lb/>
與馬先之以玉<hi>以玉為錦馬之先○饋其位反先悉薦反又如字</hi>曰君之妾棄<lb/>
使某獻左師改命曰君夫人而後再拜稽首受之<hi>杜左師令使者改命也傳言宋公閽左師諛大子所以無罪而死</hi>○鄭伯歸自晉<hi>杜請衛侯歸</hi>使<lb/>
子西如晉聘辭曰寡君來煩執事懼不免於戾<hi>言自懼失敬於大國而得罪</hi>使夏謝不敏<hi>夏子/西名</hi>君子曰善事大國<hi>將求於人必先下之<pb n="11a"/>言鄭所以能自安</hi>○初楚伍參與蔡大師子朝友其子伍舉與<lb/>
聲子相善也<hi>杜聲子子朝之子伍舉子胥祖父椒舉也○朝如字</hi>伍舉娶於王子<lb/>
牟王子牟為申公而亡<hi>林王子牟為申縣公得罪而出亡○牟亡侯反為如字舊于為反</hi>
楚人曰伍舉實送之伍舉奔鄭將遂奔晉<hi>林伍舉王子年之?故謂伍舉實送之出亡伍舉懼禍故出奔鄭鄭不足恃故自鄭將奔晉</hi>聲子將如晉遇之於<lb/>
鄭郊班?相與食而言復故<hi>林班布也布?籍地而坐相與飲食朋友世親故共議歸楚事</hi>聲子曰子行也吾必復子及宋向戌將平晉楚<hi>杜平在明年</hi>聲子通使於晉<hi>杜為國通平事</hi>還如楚令尹子木與之語<lb/>
<pb n="11b"/>
問晉故焉<hi>杜故事也</hi>且曰晉大夫與楚孰賢對曰晉卿不如<lb/>
楚其大夫則賢皆卿材也如杞梓皮革自楚往也<hi>林言晉卿之賢不如楚卿之賢晉之大夫則賢於楚其材皆可為卿譬如木之杞梓獸之皮革皆?於楚而用於晉○杞音起梓音子</hi>雖楚有材晉實用之<hi>杜言楚亡臣多在晉</hi>子木曰夫獨無<lb/>
族姻乎<hi>夫謂晉</hi>對曰雖有而用楚材實多<hi>林言晉雖有宗族與姻親而用楚之賢材居多</hi>歸生聞之<hi>杜歸生聲子名</hi>善為國者賞不僭而刑不濫賞<lb/>
僭則懼及淫人刑濫則懼及善人若不幸而過?僭無<lb/>
濫與其失善?其利淫無善人則國從之<hi>杜從之亡也○僭子念反<pb n="12a"/>下皆同濫力暫反</hi>詩曰人之云亡邦國殄瘁無善人之謂也<hi>杜詩大雅殄盡也瘁病也○殄徒典反瘁在醉反</hi>故夏書曰與其殺不辜?失不<lb/>
經懼失善也<hi>杜逸書也言與其刑濫而及於無辜之人?失刑而不用經常之法懼失善人之用也</hi>
?頌有之曰不僭不濫不敢怠皇命于下國封建厥福<lb/>
<hi>杜詩商頌言殷湯賞不僭差刑不濫溢不敢怠解自?暇故能為下國所命為天子林福?鞏固如封建之永世也</hi>此湯所以獲天福也古之治民者勸賞而畏刑<hi>杜樂行賞而憚用刑</hi>恤民不倦賞以春夏刑以秋冬<hi>杜順天時</hi>是以將賞為<lb/>
之加膳加膳則飫賜<hi>杜飫饜也酒食賜下無不飫足所謂加膳也○為于偽反下同飫於<pb n="12b"/>據反</hi>此以知其勸賞也<hi>林即此喜心可以知其樂於用賞</hi>將刑為之不舉<lb/>
不舉則徹樂<hi>杜不舉盛饌○徹去也不舉之道則聲樂之類慆心娛且皆不忍聞</hi>此以知<lb/>
其畏刑也<hi>林即此憂心可以知其憚於用刑</hi>夙興夜寐朝夕臨政此以<lb/>
知其恤民也<hi>林即此勤勞可以知其勤恤民?</hi>三者禮之大節也有禮<lb/>
無敗今楚多淫刑其大夫逃死於四方而為之謀主以<lb/>
害楚國不可救療所謂不能也<hi>杜療治也所謂楚人不能用其材也</hi>子儀<lb/>
之亂析公奔晉<hi>在文十四年</hi>晉人寘諸戎車之殿以為謀主<lb/>
<hi>杜殿後軍○寘之鼓反殿多練反</hi>繞角之役晉將遁矣析公曰楚師輕<lb/>
<pb n="13a"/>
窕易震蕩也若多?鈞聲以夜軍之<hi>林言楚軍不能持重茍震恐?蕩使亂其軍多?軍?鈞同其聲夜攻楚軍使不知?實○窕?堯反又通弔反易以鼓反鈞音均徐居旬反</hi>楚<lb/>
師必遁晉人從之楚師宵潰晉侯侵蔡襲沈獲其君敗<lb/>
申息之師於桑隧獲申麗而還<hi>杜成六年晉欒書救鄭與楚師遇於繞角楚師還晉侵沈獲沈子八年復侵楚敗申息獲申麗林據成六年楚公子申公子成以申息之師救蔡禦諸桑隧欒書不戰而還成八年傳只載欒書侵蔡遂侵楚獲申驪?不載桑隧之敗但既獲申驪則敗申息之師曉然在八年特桑隧之名偶同傳不詳載○麗力馳反</hi>鄭於是不敢南?楚失華夏則<lb/>
析公之為也雍子之父兄譖雍子君與大夫不善是也<lb/>
<pb n="13b"/>
<hi>林雍子之事無所考證想是雍子諸父諸兄共譖雍子善能也是正也君與大人信其父兄不能正其曲直</hi>
雍子奔晉晉人與之鄐<hi>杜鄐晉邑○鄐許六反徐超六反</hi>以為謀主彭<lb/>
城之役晉楚遇於靡角之谷<hi>杜在成十八年</hi>晉將遁矣雍子發<lb/>
命於軍曰歸老?反孤疾二人役歸一人<hi>林一家有二人從役者則聽其一人歸家</hi>簡兵蒐乘<hi>杜簡擇蒐?○蒐所留反乘?證反</hi>秣馬蓐食師陳焚<lb/>
次<hi>林穀秣戰馬食於寢蓐杜次舍也焚舍示必死○秣音末蓐音辱陳直覲反</hi>明日將戰行<lb/>
歸者而逸楚囚<hi>林凡軍中老幼孤疾應歸者皆遣之行而縱楚之被囚者使得走逸欲楚知之</hi>
楚師宵潰晉降彭城而歸諸宋以魚石歸<hi>杜在元年○降?江反</hi>
<pb n="14a"/>
楚失東夷子辛死之則雍子之為也<hi>楚東小國及陳見楚不能救彭城皆叛五年楚人討陳叛故殺令尹子辛</hi>子反與子靈爭夏?<hi>杜子靈巫臣</hi>而雍害<lb/>
其事<hi>子反亦雍害巫臣不使得取夏?○雍於勇反</hi>子靈奔晉晉人與之邢<hi>杜邢晉邑○邢音刑</hi>以為謀主扞禦北狄通?於晉教?叛楚教之<lb/>
乘車射御驅侵<hi>言教?以中國陣法</hi>使其子狐庸為?行人焉?於<lb/>
是伐巢<hi>按巢屬楚小國</hi>取駕克棘入州來<hi>杜駕棘皆楚邑譙國?縣東北有棘亭</hi>
楚罷於奔命至今為患則子靈之為也<hi>杜事見成七年○罷音皮</hi>若<lb/>
敖之亂伯賁之子賁皇奔晉晉人與之苖<hi>杜若敖亂在宣四年苖晉<pb n="14b"/>下邑林伯賁即?椒○賁扶云反下同</hi>以為謀主鄢陵之役<hi>在城十六年○鄢音偃</hi>
楚晨壓晉軍而陳晉將遁矣苖賁皇曰楚師之良在其<lb/>
中軍王族而已<hi>杜言楚之精卒唯在中軍○壓於甲反徐於?反陳直覲反下同</hi>若塞<lb/>
井夷?成陳以當之<hi>杜塞井夷?以為陳</hi>欒范易行以諉之<hi>欒書時將中軍范變佐之易行謂簡易兵備欲令楚貪已不復顧二穆之兵○易以豉及下同賈音亦行?郎反下同賈音衡</hi>中行二郤必克二穆<hi>郤錡時將上軍中行偃佐之郤至佐新軍令此三人分良以攻二穆之兵楚子重子辛皆出穆王故曰二穆</hi>吾乃四萃於其王族必大敗之<hi>杜四萃四面集攻之○萃在醉反</hi>晉人從之楚師大敗王夷師熸<hi>林夷傷也?楚<pb n="15a"/>之間謂火滅為熸?射共王中目大敗楚師也○熸子潛反</hi>子反死之<hi>林楚殺子反並在城十八年</hi>鄭叛?興楚失諸侯則苖賁皇之為也子木曰是皆<lb/>
然矣聲子曰今又有甚於此椒舉娶於申公子牟子牟<lb/>
得戾而亡君大夫謂椒舉女實遺之懼而奔鄭引領南<lb/>
望曰庶?赦余亦弗圖也<hi>杜言楚亦不以為意○女音汝</hi>今在晉矣晉<lb/>
人將與之縣以比叔向<hi>杜以舉材能比叔向</hi>彼若謀害楚國豈不<lb/>
為患子木懼言諸王益其爵?而復之聲子使椒鳴逆<lb/>
之<hi>椒鳴伍舉子傳言聲子有辭伍舉所以得反子孫復仕於楚</hi>○許靈公如楚請伐<lb/>
<pb n="15b"/>
鄭<hi>十六年晉伐許他國皆大夫獨鄭伯自行故許恚欲報之</hi>曰師不興孤不歸矣八<lb/>
月卒于楚楚子曰不伐鄭何以求諸侯<hi>林言許靈公以死請師而我不能為之伐鄭懈怠如此何以求諸侯而主霸業</hi>冬十月楚子伐鄭<hi>杜為許</hi>鄭人將<lb/>
禦之子?曰晉楚將平諸侯將和<hi>杜和在明年</hi>楚王是故昧<lb/>
於一來<hi>杜昧猶貪冒</hi>不如使逞而歸乃易成也<hi>杜逞快也</hi>夫小人<lb/>
之性釁於勇嗇於禍以足其性而求名焉者非國家之<lb/>
利也若何從之<hi>杜釁動也嗇貪也言鄭之欲與楚戰者皆釁勇貪名之人非能為國計慮久利不可從也○釁許覲反足子住反又如字</hi>子展?不禦?十二月乙酉入南<lb/>
<pb n="16a"/>
里墮其城<hi>杜南里鄭邑○?音?墮許規反</hi>?於樂氏<hi>樂氏津門</hi>門於師之<lb/>
梁<hi>杜鄭城門</hi>縣門發獲九人焉<hi>林鄭人發縣門而禦攻者獲楚攻門者九人○縣音?</hi>
?于汜而歸<hi>於汜城下涉汝水南歸○汜音几徐扶嚴反</hi>而後?許靈公<hi>卒靈公之志而後?之</hi>○衛人歸衛?於晉乃釋衛侯<hi>杜衛侯以女?晉而後得免</hi>君子是以知平公之失政也<hi>林重女色而輕齊鄭之請此平公之失政傳言晉之衰</hi>○晉韓宣子聘于周王使請事<hi>杜問何事來聘</hi>對曰晉士<lb/>
起將歸時事於宰旅無他事矣<hi>杜趙宣子名禮諸侯大夫入天子國稱士時事四時貢職宰旅冢宰之下士言獻職貢于宰旅不取斥尊</hi>王聞之曰韓氏其昌阜於<lb/>
<pb n="16b"/>
晉乎辭不失舊<hi>杜阜大也傳言周衰諸侯莫能如禮唯韓起不失舊</hi>○齊人城郟<lb/>
之?<hi>在二十四年</hi>其夏齊烏餘以廩丘奔晉<hi>杜烏餘齊大夫廩丘今東郡廩丘縣故城是○廩力甚反</hi>襲衛羊角取之<hi>杜今廩丘縣所治羊角城是</hi>遂襲我?<lb/>
魚<hi>杜?魚城在廩丘縣東北</hi>有大雨自其竇入<hi>雨故水竇間○竇音豆</hi>介于其<lb/>
庫<hi>入?魚庫而介其甲</hi>以登其城克而取之<hi>杜取魯?魚無所諱而不書其義未聞</hi>
又取邑于宋於是范宣子卒<hi>杜宣子范?</hi>諸侯弗能治也<hi>林諸侯以范?新死不能治烏餘之罪</hi>及趙文子為政乃卒治之文子言於<lb/>
晉侯曰晉為盟主諸侯或相侵也則討而使歸其地今<lb/>
<pb n="17a"/>
烏餘之邑皆討類也<hi>杜言於比類宜見討</hi>而貪之是無以為盟主<lb/>
也請歸之<hi>林請以其地歸於諸侯</hi>公曰諾孰可使也對曰胥梁帶<lb/>
能無用師晉侯使往<hi>胥梁帶晉大夫能無用師言有權謀</hi>
經<hi>乙卯</hi>二十有七年春齊侯使慶封來聘<hi>景公即位通嗣君也</hi>○夏<lb/>
叔孫豹?晉趙武楚屈建蔡公孫歸生衛石惡陳孔奐<lb/>
鄭良霄許人?人于宋<hi>杜按傳?者十四國齊秦不交相見邾滕為私屬皆不與盟宋為主人地於宋則與盟可知故經唯序九國大夫楚先晉歃而書先晉貴信也陳于晉?常在衛上孔奐非上?故在石惡下○晉楚始同主夏盟也以諸侯分為晉楚之從而交相見於是始則是南北二伯也天下之大<pb n="17b"/>變也於溴梁而無君臣之分於宋而無夷夏之辨昭定哀之春秋將以終於?越焉爾矣○奐呼亂反</hi>○<lb/>
衛殺其大夫甯喜<hi>杜甯喜?剽立衎衎今雖不以?剽致討於大義宜追討之故經以國討為辭書名也書宋?下乃從赴</hi>○衛侯之弟鱄出奔晉<hi>按衛侯始者云政由甯氏祭則寡人而今復患其?緩答免餘既負其前信且不能友于賢弟使至出奔故書弟以罪兄○鱄市轉反又音?</hi>
○秋七月辛巳豹及諸侯之大夫盟于宋<hi>杜夏?之大夫也豹不倚順以顯弱命之君而辨小是以自從故以違命貶之釋例論之備矣林於是晉楚爭先乃先楚人則其書先晉何春秋不以夷狄先中國也自來以來晉不?主盟矣虢之盟讀舊書加於牲上而已至剸陵則齊主諸侯至?鼬則魯及諸侯晉之不足以主夏盟自宋始宋之盟趙武之偷也孔子曰庭燎之禮自齊桓公始也大夫之<pb n="18a"/>奏肆夏自趙文子始也此王霸之所以興衰也</hi>○冬十有二月乙亥朔日有食<lb/>
之<hi>今長?推十二月朔非十二月傳曰辰在申再失?若是十二月則為三失閏故知經誤</hi>
傳二十七年春胥梁帶使諸?邑者具車徒以受地必<lb/>
周<hi>杜諸?邑謂齊魯宋也周?也必?來勿以受地為名○?息浪反</hi>使烏餘具車徒以<lb/>
受封<hi>烏餘以地來故詐許封之</hi>烏餘以其?出<hi>杜出受封也</hi>使諸侯偽效<lb/>
烏餘之封者<hi>杜效致也使齊魯宋偽若致邑封烏餘者</hi>而遂執之盡獲之<hi>皆獲其徒?</hi>皆取其邑而歸諸侯諸侯是以睦於晉<hi>傳言趙文子賢故平公雖失政而諸侯猶睦</hi>○齊慶封來聘其車?孟孫謂叔孫曰慶季<lb/>
<pb n="18b"/>
之車不亦?乎<hi>杜季慶封字</hi>叔孫曰豹聞之服?不稱必以<lb/>
惡終?車何為叔孫與慶封食不敬為賦相鼠亦不知<lb/>
也<hi>杜相鼠詩鄘風日相鼠有皮人而無儀人而無儀不死何為慶封不知此詩為已言其闇甚為明年慶封來奔傳○稱尺證反為賦于偽反相息亮反</hi>○衛甯喜?公患之公孫免餘<lb/>
請殺之<hi>免餘衛大夫</hi>公曰微甯子不及此<hi>及此反國也</hi>吾與之言<lb/>
矣<hi>杜言政由甯氏</hi>事未可知祗成惡名<hi>杜恐伐之未必勝祗適也○祗音支</hi>止也<lb/>
對曰臣殺之君勿與知乃與公孫無地公孫臣謀<hi>二公孫衛大夫○與音預</hi>使攻甯氏弗克皆死<hi>杜無地及臣皆死</hi>公曰臣也無罪<lb/>
<pb n="19a"/>
父子死余矣<hi>獻公出時公孫臣之父為孫氏所殺</hi>夏免餘復攻甯氏殺甯<lb/>
喜及右宰榖尸諸朝<hi>杜榖不書非卿也</hi>石惡將?宋之盟受命<lb/>
而出衣其尸枕之股而哭之欲歛以亡懼不免且曰受<lb/>
命矣乃行<hi>林石惡?喜之黨杜行?于宋為明年石惡奔傳○衣與既反桃之鳩反歛力驗反</hi>子<lb/>
鮮曰逐我者出<hi>杜謂孫林父</hi>納我者死<hi>杜謂甯喜</hi>賞罰無章何以<lb/>
沮勸君失其信而國無刑<hi>林章明也在獻公則失政由?氏之信在衛國則無沮惡勸善之刑</hi>不亦難乎<hi>杜難以/治國</hi>且鱄實使之<hi>杜使甯喜納君</hi>遂出奔晉<lb/>
公使止之不可<hi>杜不晉留</hi>及河又使止之止使者而盟於河<lb/>
<pb n="19b"/>
<hi>杜誓不還○使所吏反</hi>託於木門<hi>木門/晉邑</hi>不?衛國而坐<hi>杜怨之深也○?許亮反</hi>木門大夫勸之仕不可曰仕而廢其事罪也從之昭<lb/>
吾所以出也將誰愬乎<hi>杜從之謂治其事也事治則明已出欲仕無所自愬○愬悉路反</hi>吾不可以立於人之朝矣終身不仕<hi>杜自誓不仕終身</hi>公?<lb/>
之如?服終身<hi>?即繐也?服繐衰裳縷細而希非五服之常本無月數痛愍于鮮故特為此服此服無月數而獻公尋薨故言終身○?息郎反又息浪反?徐讀曰繐音?服吐外反</hi>公予免<lb/>
餘邑六十辭曰唯卿備百官臣六十矣下有上?亂也<lb/>
<hi>此一乘之邑非四井之邑論語稱千室又云十室明通稱</hi>臣弗敢聞且甯子唯多邑<lb/>
<pb n="20a"/>
故死臣懼死之速及也公固與之受其半以為少師公<lb/>
使為卿辭曰大叔儀不貳能贊大事<hi>杜贊佐也○少詩照反</hi>君其<lb/>
命之乃使文子為卿<hi>杜文子大叔儀</hi>○宋向戌善於趙文子又<lb/>
善於令尹子木欲弭諸侯之兵以為名<hi>欲獲息民之名○弭武婢反</hi>
如晉告趙孟趙孟謀於諸大夫韓宣子曰兵民之殘也<lb/>
財用之?<hi>杜?害物之蟲○?丁故反</hi>小國之大菑也將或弭之雖<lb/>
曰不可必將許之<hi>杜言雖知兵不得久弭今不可不許○菑音災</hi>弗許楚將許<lb/>
之以召諸侯則我失為盟主矣晉人許之如楚楚亦許<lb/>
<pb n="20b"/>
之如齊齊亦難之陳文子曰晉楚許之我焉得已且人<lb/>
曰弭兵而我弗許則固攜吾民矣將焉用之齊人許之<lb/>
告於秦秦亦許之皆告於小國為?於宋五月甲辰晉<lb/>
趙武至於宋丙午鄭良霄至六月丁未朔宋人享趙文<lb/>
子叔向為介司馬置折?禮也<hi>杜折?體解節折升之於?合?享宴之禮故曰禮也周禮司馬掌?同之事○難乃旦反焉於?反下皆同折之設反徐音制?莊呂反</hi>仲尼使<lb/>
舉是禮也以為多文辭<hi>宋向戌自?弭兵之意敬逆趙武趙武叔向因享宴之?展?主之辭故仲尼以為多文辭○舉謂記?之也</hi>戊申叔孫豹齊慶封陳須無衛<lb/>
<pb n="21a"/>
石惡至<hi>杜須無陳文子</hi>甲寅晉荀盈從趙武至<hi>趙武命盈追已故言從趙武後武遣盈如楚</hi>丙辰邾悼公至<hi>小國故君自來</hi>壬戌楚公子黑肱先至<lb/>
成言於晉<hi>杜時令尹子木止陳遣黑肱就晉大夫成盟載之言兩相然可</hi>丁卯宋向戊<lb/>
如陳從子木成言於楚<hi>林楚子木止陳故向戊如陳杜就於陳成楚之要言</hi>戊辰<lb/>
滕成公至<hi>亦小國君自來</hi>子木謂向戌請晉楚之從交相見也<lb/>
<hi>杜使諸侯從晉楚者更相朝見</hi>庚午向戌復於趙孟趙孟曰晉楚齊秦<lb/>
匹也晉之不能於齊猶楚之不能於秦也<hi>杜不能服而使之</hi>楚<lb/>
君若能使秦君辱於敝邑寡君敢不固請於齊<hi>杜請齊使朝楚</hi>
<pb n="21b"/>
壬申左師復言於子木子木使馹謁諸王<hi>杜馹?也謁告也○馹人實反</hi>王曰釋齊秦他國請相見也<hi>杜經所以不書齊秦</hi>秋七月戊寅<lb/>
左師至<hi>杜從陳還</hi>是夜也<hi>林向戊/還之夜</hi>趙孟及子?盟以齊言<hi>杜子?公子黑肱素要齊其言至盟時不得復訟爭</hi>庚辰子木至自陳陳孔奐蔡公<lb/>
孫歸生至<hi>杜二國大夫與子木俱至</hi>?許之大夫皆至以藩為軍<hi>林諸國各以藩籬為軍不築營主示不相思○藩方元反</hi>晉楚各處其偏<hi>晉處北楚處南</hi>伯夙<lb/>
謂趙孟<hi>杜伯夙荀盈</hi>曰楚氛甚惡懼難<hi>林氛氣也言楚有襲晉之氣恐有患難○氣芳云反</hi>趙孟曰吾左還入於宋若我何<hi>杜營在宋北東頭為上故晉營在東<pb n="22a"/>有急可左迴入宋東門</hi>辛巳將盟於宋西門之外楚人?甲<hi>杜甲在衣中欲因??晉○?音忠又丁仲反</hi>伯州犁曰合諸侯之師以為不信無<lb/>
乃不可乎夫諸侯望信於楚是以來服若不信是棄其<lb/>
所以服諸侯也固請釋甲子木曰晉楚無信久矣事利<lb/>
而已苟得志焉焉用有信大宰退<hi>杜大宰伯州犁</hi>告人曰令尹<lb/>
將死矣不及三年求逞志而棄信志將逞乎志以發言<lb/>
言以出信信以立志<hi>林志者氣之帥也志之所之然後發而為言言無實不祥言之所出必以信為之主民無信不立信著於人乃能成立其志</hi>參以定之<hi>杜志言信三者具而後身安存</hi>
<pb n="22b"/>
信亡何以及三<hi>林志言信其數三故知其不能及三年為明年子木死起本</hi>趙孟患<lb/>
楚衷甲以告叔向叔向曰無害也匹夫一為不信猶不<lb/>
可單斃其死<hi>林言微賤之人一為不信之事猶不可立於世盡斃踣其死杜單盡也斃踣也○單音丹斃婢世反</hi>若合諸侯之卿以為不信必不捷矣食言者不<lb/>
病<hi>不病者單斃於死</hi>非子之患也<hi>杜楚食言當死晉不食言故無患</hi>夫以信召<lb/>
人而以僭濟之<hi>林僭不信也濟成也○僭子念反</hi>必莫之與也安能害<lb/>
我且吾因宋以守病<hi>杜為楚所病則欲入宋城</hi>則夫能致死與宋致<lb/>
死雖倍楚可也<hi>宋為地主致死助我則力可倍楚○夫如是或音扶</hi>子何懼焉又<lb/>
<pb n="23a"/>
不及是<hi>林言不幸而死</hi>曰弭兵以召諸侯而稱兵以害我<hi>稱舉也</hi>
吾庸多矣非所患也<hi>晉獨取信故其功多</hi>季武子使謂叔孫以公<lb/>
命曰視邾滕<hi>杜兩事晉楚則貢賦重故欲比小國季武子恐叔孫不從其言假公命以敦之</hi>既<lb/>
而齊人請邾宋人請滕皆不與盟<hi>杜私屬二國故○與音預</hi>叔孫曰<lb/>
邾滕人之私也我列國也何故視之宋衛吾匹也乃盟<lb/>
<hi>林乃視宋衛以受盟</hi>故不書其族言違命也<hi>杜季孫?政於國魯君非得有命今君唯以此命告豹豹宜崇大順以顯弱命之君而遂其下是故貶之</hi>晉楚爭先<hi>杜爭先歃血</hi>晉人曰<lb/>
晉固為諸侯盟主未有先晉者也楚人曰子言晉楚匹<lb/>
<pb n="23b"/>
也若晉常先是楚弱也且晉楚狎主諸侯之盟也久矣<lb/>
<hi>杜狎更也○先悉薦反或如字狎古甲反</hi>豈?在晉叔向謂趙孟曰諸侯歸<lb/>
晉之?只非歸其尸盟也<hi>杜只語辭也尸主也言諸侯之所以歸晉以其有?也非歸晉之能主盟也○只之氏反</hi>子務?無爭先且諸侯盟小國固必有<lb/>
尸盟者楚為晉細不亦可乎<hi>林諸侯為盟小國固必有尸盟主辨具者楚欲尸盟自同於小國任晉之細事不亦可從其請乎</hi>乃先楚人書先晉晉有信也<hi>杜?孔子追正之</hi>壬午宋公兼享晉楚之大夫趙孟為客<hi>杜客一坐所尊故季孫飲大夫酒臧紇為客</hi>子木與之言弗能對使叔向侍言焉子<lb/>
<pb n="24a"/>
木亦不能對也乙酉宋公及諸侯之大夫盟于蒙門之<lb/>
外<hi>杜前盟諸大夫不敢敵公禮也今宋公以近在其國故謙而重盟重盟故不書蒙門宋城門</hi>子木<lb/>
問於趙孟曰范武子之?何如<hi>杜士?賢聞於諸侯故問之</hi>對曰夫<lb/>
子之家事治言於晉國無?情其祝史陳信於鬼神無<lb/>
愧辭<hi>林夫子謂范武子身修家齊故事無不治所行之香事皆可告人故情無所?祝大祝史大史陳其馨?足副之故辭無所媿</hi>子木歸以語王王曰尚矣哉<hi>尚上也○語魚據反下同</hi>
能歆神人<hi>歆享也使神享其祭人?其?</hi>宜其光輔五君以為盟主也<lb/>
<hi>杜五君謂文襄靈成景</hi>子木又語王曰宜晉之伯也有叔?以佐<lb/>
<pb n="24b"/>
其卿楚無以當之不可與爭晉荀盈遂如楚?盟<hi>重結晉楚之好</hi>鄭伯享趙孟于垂隴<hi>杜自宋還過鄭○隴力勇反</hi>子展伯有子西<lb/>
子?子大叔二子石從<hi>杜二子石印?公孫段○從寸用反</hi>趙孟曰七子<lb/>
從君以寵武也請皆賦以卒君貺武亦以觀七子之志<lb/>
<hi>歌詩以言志故武亦以觀七子向皆之志</hi>子展賦草蟲<hi>杜草蟲詩召南曰未既見君子憂心忡忡亦見止木既覯止我心則降以趙孟為君子</hi>趙孟曰善哉民之主也<hi>在上不忘降故可以主民</hi>抑武也不足以當之<hi>杜辭/君子</hi>伯有賦鶉之賁賁<hi>杜鶉之賁賁詩鄘風衛人刺其君淫亂鶉鵲之不若義取人之無良我以為兄我以為君也○鶉順倫反貴音奔</hi>趙孟<lb/>
<pb n="25a"/>
曰?笫之言不踰閾?在野乎非使人之所得聞也<hi>杜笫簀也此詩刺淫亂故云?笫之言閾門限使人趙孟自謂○笫側里反閾音域徐?逼反使所吏反</hi>子西<lb/>
賦黍苖之四章<hi>杜黍苖詩小雅四章曰肅肅謝功召伯營之烈烈征師召伯成之比趙孟於召伯</hi>趙孟曰寡君在武何能焉<hi>推善於/其君</hi>子?賦隰桑<hi>杜隰桑詩小雅義取思見君子盡心以事之曰既見君子其樂如何</hi>趙孟曰武請受其卒章<hi>卒章曰心乎愛矣遐不謂矣中心藏之何日忘之趙武欲子?之見規誨</hi>子大叔賦野有蔓草<lb/>
<hi>杜野有蔓草詩鄭風取其邂逅相遇適我願兮○蔓音萬</hi>趙孟曰吾子之惠也<hi>大叔喜於相遇故趙孟受其惠</hi>印段賦蟋蟀<hi>杜蟋蟀詩唐風曰無以大康職思其居好樂無荒良士瞿瞿言<pb n="25b"/>瞿瞿然顧禮儀○蟀所律反</hi>趙孟曰善哉保家之主也吾有望矣<hi>能戒懼不荒所以保家</hi>公孫段賦桑扈<hi>杜桑扈詩小雅義取君子有禮文故能受天之祜</hi>趙<lb/>
孟曰匪交匪敖福將焉往<hi>杜此桑扈詩卒章趙孟因以取義○敖五報反焉於?反下同</hi>若保是言也欲辭福?得乎卒享文子告叔向曰伯<lb/>
有將為戮矣詩以言志志誣其上而公怨之以為?榮<lb/>
<hi>杜言誣則鄭伯未有其實趙孟倡賦詩以自寵故言公怨之以為?榮林伯有之詩譏刺鄭故公怨之</hi>其<lb/>
能久乎幸而後亡<hi>言必先亡</hi>叔向曰然已侈<hi>林伯有汰侈已甚</hi>所謂<lb/>
不及五稔者夫子之謂矣<hi>林稔年豐熟也榖一熟故謂一年夫子謂伯有杜為三十<pb n="26a"/>年鄭殺良霄傳○稔而甚反</hi>文子曰其餘皆數世之主也子展其後<lb/>
亡者也在上不忘降<hi>謂賦草蟲曰我心則降○數所主反</hi>印氏其次也樂<lb/>
而不荒<hi>謂賦蟋蟀曰好樂無荒</hi>樂以安民<hi>林樂與民同故民得其安</hi>不?以使<lb/>
之<hi>林不淫縱其欲以虐使之</hi>後亡不亦可乎○宋左師請賞曰請免<lb/>
死之邑<hi>杜欲宋君稱功加厚賞故謙言免死之邑也</hi>公與之邑六十<hi>林此亦非四井之邑?與上文與免餘邑六十同</hi>以示子罕<hi>林以賞典示宋子罕</hi>子罕曰凡諸侯<lb/>
小國晉楚所以兵威之畏而後上下慈和慈和而後能<lb/>
安靖其國家以事大國所以存也無威則驕驕則亂生<lb/>
<pb n="26b"/>
亂生必滅所以亡也<hi>林有所畏懼而後大小上下慈愛而和順慈愛和順而後國家賴以安靖以聽大國之政令此大小所以常安存也無威則驕縱易生驕縱則禍亂則滅亡隨之此大小所以至滅亡也</hi>天生五材<hi>杜金木水火土也</hi>民並用之廢一不可誰能去兵<lb/>
兵之設久矣所以威不軌而昭文?也聖人以興<hi>杜謂湯武</hi>
亂人以廢<hi>杜謂桀紂</hi>廢興存亡昏明之術皆兵之由也而子<lb/>
求去之不亦誣乎以誣道蔽諸侯<hi>林以誣罔之道欺蔽諸侯</hi>罪莫大<lb/>
焉縱無大討而又求賞無厭之甚也削而投之<hi>杜削賞左師之書○厭於鹽反徐於?反</hi>左師辭邑向氏欲攻司城<hi>杜司城子罕</hi>左師曰<lb/>
<pb n="27a"/>
我將亡夫子存我<hi>林言我邑多將有滅亡之禍子罕責我以義是存我也</hi>?莫大<lb/>
焉又可攻乎君子曰彼已之子邦之司直<hi>杜詩鄭風司主也○彼已之子此子也言其為邦國主直道者○已音記</hi>樂喜之謂乎<hi>杜樂喜子罕也善其不阿向戌</hi>何<lb/>
以恤我我其收之<hi>杜逸詩恤憂也收取也林言何以憂恤而規儆於我我則收取此言以為藥石</hi>向戌之謂乎<hi>杜善向戌/能知其過</hi>○齊崔杼生成及疆<hi>林崔杼先取妻生子曰成曰疆</hi>而寡<hi>杜偏?曰/寡寡持也</hi>娶東郭姜<hi>林事在二十五年</hi>生明東郭<lb/>
姜以孤入<hi>林無父曰孤?東郭姜以先夫之子自隨</hi>曰棠無咎<hi>無咎棠公之子</hi>與東<lb/>
郭偃相崔氏<hi>林偃東郭姜之弟?崔杼既取姜遂以姜弟及前夫之子為家相○相息亮反</hi>崔<lb/>
<pb n="27b"/>
成有疾而廢之<hi>杜有惡疾也</hi>而立明成請老于崔<hi>杜濟南東朝陽縣西北有崔氏城成欲居崔邑以終老</hi>崔子許之偃與無咎弗子曰崔宗邑<lb/>
也必在宗主<hi>杜宗邑宗廟所在宗主謂崔明</hi>成與疆怒將殺之<hi>林成不得邑疆成之親母弟故與俱怒將殺偃與無咎</hi>告慶封曰夫子之身亦子所知也<lb/>
唯無咎與偃是從父兄莫得進矣大恐害夫子敢以告<lb/>
<hi>杜夫子謂崔杼林言其身事亦慶封之所素知也崔杼平日唯棠無咎與東郭偃之言是從凡崔氏諸父諸兄皆莫得進用矣大恐貽害於崔杼之身崔慶同功一體故敢以此告之</hi>慶封曰子姑退吾<lb/>
圖之告盧蒲嫳<hi>嫳慶封屬大夫封以成疆之言告嫳○嫳普結反徐敷結反</hi>盧蒲嫳<lb/>
<pb n="28a"/>
曰彼君之?也天或者將棄彼矣彼實家亂子何病焉<lb/>
<hi>杜君謂齊莊公為崔杼所?林彼謂崔杼實其家有難將何以彼為病</hi>崔之薄慶之厚也<lb/>
<hi>杜崔敗則慶?權</hi>他日又告<hi>杜成疆復告</hi>慶封曰苟利夫子必去之<lb/>
難吾助女<hi>林言苟有利於崔氏必去偃與無咎若有他難我助汝去之○難力旦反女音汝</hi>九<lb/>
月庚辰崔成崔疆殺東郭偃棠無咎於崔氏之朝崔子<lb/>
怒而出其?皆逃求人使駕不得使圉人駕寺人御而<lb/>
出<hi>圉人養馬者寺人奄士</hi>且曰崔氏有福止余猶可<hi>恐滅家禍不止其身</hi>遂<lb/>
見慶封慶封曰崔慶一也<hi>杜言如一家</hi>是何敢然<hi>言是崔成崔疆何故<pb n="28b"/>敢如此</hi>請為子討之使盧蒲嫳帥甲以攻崔氏崔氏堞其<lb/>
宮而守之<hi>林堞短垣使其?居短垣?以守○為于偽反下同堞音牒徐養?反</hi>弗克使<lb/>
國人助之遂滅崔氏殺成與疆而盡俘其家其妻縊<hi>杜妻東郭姜</hi>嫳復命於崔子且御而歸之<hi>嫳為崔子御</hi>至則無歸矣<lb/>
乃縊<hi>終入於其?不見其妻凶</hi>崔明夜辟諸大墓<hi>林辟開也開先人之冢以藏之○辟婢亦反徐甫亦反</hi>辛巳崔明來奔慶封當國<hi>杜當國秉政</hi>○楚薳罷<lb/>
如晉?盟<hi>杜罷令尹子蕩報荀盈也○罷音皮</hi>晉侯享之將出賦既醉<hi>杜既醉詩大雅曰既醉以酒既飽以?君子萬年介爾景福以?晉侯比之太平君子也</hi>叔向曰薳氏<lb/>
<pb n="29a"/>
之有後於楚國也宜哉承君命不忘敏子蕩將知政矣<lb/>
敏以事君必能養民<hi>林敏?以事其君必能為君牧養其民</hi>政其焉往<hi>言政必歸之</hi>○崔氏之亂<hi>杜在二/十五年</hi>申鮮虞來奔僕賃於野<hi>林申鮮虞莊公之黨來奔魯貧無資為人僕賃於魯之野○賃女鴆反</hi>以?莊公<hi>為齊莊公服?○?如字又思浪反</hi>冬楚人召之遂如楚為右尹<hi>傳言楚能用賢</hi>○十一月乙<lb/>
亥朔日有食之辰在申司?過也再失閏矣<hi>謂斗建指申周十一月今之九月斗當建戍而在申故知再失閏也文十一年三月甲子至今年七十一?應有二十六閏今長?推得二十四?通計少再?釋例言之詳矣</hi>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷三十一<lb/>
</p>
<p>
</p>
  </div>
</body>
</text>
</TEI>