<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳杜林合注卷二十五</head>
    <p>
<pb n="1a"/>
欽定四庫全書<lb/>
　左傳杜林合注卷二十五　明　王道焜<lb/>
　　　　　　　　　　　　　趙如源　同編<lb/>
　　襄公一<hi>公名午成公子母定姒諡法因事有功曰襄辟土有德曰襄</hi>
周<hi>簡王十四年○魯襄公元年簡王崩子靈王立襄二十八年靈王崩子景王立</hi>
鄭<hi>成公十三年○魯襄公二年成公卒子僖公?頑立襄七年僖公卒簡公嘉立</hi>
齊<hi>靈公十年○魯襄公十九年靈公卒子莊公光立襄二十五年莊公?弟景公杵臼立</hi>
宋<hi>平公四年</hi>
<pb n="1b"/>
晉<hi>悼公復霸元年○韓厥為政襄七年知罃為政襄十一年?于蕭魚服鄭襄十三年荀偃為政襄十五年</hi>
　<hi>悼公卒子平公彪立襄十九年士?為政襄二十五年趙武為政襄二十七年晉楚盟于宋南北分霸始</hi>
　<hi>此</hi>
衛<hi>獻公五年○魯襄公十四年獻公奔齊衛立公孫剽是為殤公襄二十六年殤公?獻公復歸于衛襄公</hi>
　<hi>二十九年獻公卒子襄公立</hi>
蔡<hi>景公二十年○魯襄公三十年景公?子靈公般立</hi>
曹<hi>成公六年○魯襄公十八年成公卒子武公膝立</hi>
滕<hi>成公三年</hi>
<pb n="2a"/>
陳<hi>成公二十七年○魯襄公四年成公卒子哀公弱立</hi>
杞<hi>桓公六十五年○魯襄公六年桓公卒子孝公?立襄二十三年孝公卒弟文公益姑立</hi>
薛<hi>詳見僖公元年</hi>
莒<hi>黎比公五年○魯襄公十六年晉執黎比公襄三十二年黎比公?子展輿立</hi>
邾<hi>宣公二年○魯襄公十六年晉執宣公襄十七年宣公卒悼公華立襄十九年晉執悼公</hi>
許<hi>靈公十八年○魯襄公二十六年靈公卒于楚悼公買立</hi>
小邾<hi>魯襄公七年小邾穆公來朝</hi>
楚<hi>共王十九年○子重為令尹魯襄公三年子重伐吳卒子辛為令尹襄五年楚殺子辛子囊為令尹襄十</hi>
<pb n="2b"/>
　<hi>三年共王卒子康王昨立襄十五年子庚為令尹襄二十一年子南為令尹二十二年薳子馮為令尹襄</hi>
　<hi>二十五年子木為令尹襄二十八年康王卒郟敖麋立</hi>
秦<hi>景公五年</hi>
吳<hi>壽夢十四年○魯襄公十二年?夢卒諸樊立一名遏襄二十五年遏門于巢卒餘祭立一名載襄二十</hi>
　<hi>九年餘祭卒夷?立一名餘昧</hi>
越<hi>詳見隱公元年及昭公元年</hi>
經<hi>己丑</hi>元年春王正月公?位<hi>無傳於是公年四歲</hi>○仲孫蔑?晉<lb/>
欒黶宋華元?甯殖曹人莒人邾人滕人薛人圍宋彭<lb/>
<pb n="3a"/>
城<hi>林討魚石也杜魯與謀於?杼而書?者稟命霸主非匹敵故</hi>○夏晉韓厥帥師伐<lb/>
鄭○仲孫蔑?齊崔杼曹人邾人杞人次于鄫<hi>杜鄫鄭地在陳留襄邑縣東南書次兵不加鄭次鄫以待晉師林書次從晉而未決也亦以見復霸之難○鄫才陵反</hi>○<lb/>
秋楚公子壬夫帥師侵宋○九月辛酉天王崩<hi>杜無傳辛酉九月十五日林簡王崩子靈王立</hi>○邾子來朝○冬衛侯使公孫剽來聘<lb/>
<hi>杜剽子叔黑背子○剽匹妙反字林匹召反</hi>○晉侯使荀罃來聘<hi>杜冬者十月初也王崩赴未至皆未聞喪故各得行朝聘之禮而傳善之</hi>
傳元年春己亥圍宋彭城<hi>杜下有二月則此己亥為正月正月無己亥日誤</hi>非<lb/>
<pb n="3b"/>
宋地追書也<hi>成十八年楚取彭城以封魚石故曰非宋地夫子治春秋追書繫之宋</hi>於是<lb/>
為宋討魚石故稱宋且不登叛人也<hi>登成也不與其專邑叛君故使彭城還?宋○為于偽反</hi>謂之宋志<hi>稱宋亦以成宋志</hi>彭城降晉晉人以宋五<lb/>
大夫在彭城者歸寘諸瓠丘<hi>杜彭城降不書賤?之瓠丘晉地河東東垣縣東南有壺丘五大夫魚石向為人鱗朱向帶魚府○降?江反寘之?反瓠徐侯吳反又?故反</hi>齊人不<lb/>
?彭城晉人以為討二月齊太子光為質於晉<hi>光齊靈公太子○質音致</hi>○夏五月晉韓厥荀偃帥諸侯之師伐鄭入其郛<lb/>
<hi>荀偃不書非元帥○郛芳夫反</hi>敗其徒兵於洧上<hi>杜徒兵步兵洧水出密縣東南至長平入<pb n="4a"/>潁林敗鄭徒步之兵於洧水之上非車戰也○洧于軌反</hi>於是東諸侯之師次于鄫<lb/>
以待晉師<hi>杜齊魯曹邾杞</hi>晉師自鄭以鄫之師侵楚焦夷及陳<lb/>
<hi>杜於是孟獻子自鄫先歸不與侵陳楚故不書○焦如字徐在堯反</hi>晉侯?侯次于戚以<lb/>
為之援<hi>杜為韓厥援</hi>○秋楚子辛救鄭侵宋?留<hi>杜?留二縣今屬彭城郡</hi>鄭子然侵宋取犬丘<hi>杜譙國?縣東北有犬丘城迂?疑</hi>○九月邾子<lb/>
來朝禮也<hi>林邾宣公林襄公新立故曰禮也</hi>○冬?子叔<hi>林?公孫剽</hi>晉知<lb/>
武子<hi>林?知罃</hi>來聘禮也凡諸侯?位小國朝之<hi>杜小事大</hi>大國<lb/>
聘焉<hi>杜大字小</hi>以繼好結信謀事補闕禮之大者也<hi>林繼先君之好<pb n="4b"/>結二國之信謀國家之事補過闕之舉杜闕猶過也禮以安國家利民人為大○好呼報反</hi>
經<hi>庚寅</hi>二年春王正月葬簡王<hi>無傳五月/而葬速</hi>○鄭師伐宋<hi>書伐從告</hi>○夏五月庚寅夫人姜氏薨<hi>林襄公適母也</hi>○六月庚辰鄭<lb/>
伯睔卒<hi>杜未與襄同盟而赴以名庚辰七月九日書六月經誤林成公卒子僖公?頑立○睔古囷反徐胡叔反</hi>○晉師宋師衛甯殖侵鄭<hi>杜宋雖非卿師重故??上○殖市力反</hi>○<lb/>
秋七月仲孫蔑?晉荀罃宋?元?孫林父曹人邾人<lb/>
于戚○己丑葬我小君齊姜<hi>齊諡也三月而葬速○齊如字諡法執心克莊曰齊或音側皆反非</hi>○叔孫豹如宋<hi>杜豹于此始自齊還為卿</hi>○冬仲孫蔑?晉<lb/>
<pb n="5a"/>
荀罃齊崔杼宋華元?孫林父曹人邾人滕人薛人小<lb/>
邾人于戚遂城虎牢<hi>杜以偪鄭林虎牢一名北制在漢為滎陽成?</hi>○楚殺其<lb/>
大夫公子申<lb/>
傳二年春鄭師侵宋楚令也<hi>林楚以宋降彭城故令鄭人侵宋</hi>○齊侯<lb/>
伐萊萊人使正輿子賂夙沙衛以索馬牛皆百匹<hi>林萊東夷小國正輿子萊大夫夙沙衛齊寺人索簡擇好者○萊音來輿音餘索所白反</hi>齊師乃還君子<lb/>
是以知齊靈公之為靈也<hi>林國之大事莫大于用兵今進退繫于寺人之口君子是以知靈公之為靈者諡法亂而不損曰靈言諡應其行也</hi>○夏齊姜薨初穆姜使擇<lb/>
<pb n="5b"/>
美檟<hi>檟梓之屬○檟古雅反木名</hi>以自為櫬與頌琴<hi>杜櫬棺也頌琴琴名猶言雅琴皆欲以送終○櫬初覲反</hi>季文子取以葬君子曰非禮也禮無所逆<lb/>
婦養姑者也虧姑以成婦逆莫大焉<hi>杜穆姜成公母齊姜成公婦林季文子取穆姜所為之櫬與琴以葬齊姜非尊事君祖母之禮禮以順為敬故無所逆為婦之道將以奉養其姑者也今取穆姜之櫬琴以葬齊姜是虧姑以成婦其為不順莫大於此○養徐余亮反</hi>詩曰其惟哲<lb/>
人告之話言順德之行<hi>杜詩大雅哲知也話善也言知者行事無不順○話?怪反</hi>
季孫於是為不哲矣<hi>杜言逆德○一本作不為哲矣</hi>且姜氏君之妣也<lb/>
<hi>襄公適母故曰君之妣○妣必履反</hi>詩曰為酒為醴烝畀祖妣以洽百禮<lb/>
<pb n="6a"/>
降福孔偕<hi>杜詩周頌烝進也畀與也偕?也言敬事祖妣則鬼神降福季氏葬姜氏不以禮是不敬祖妣○烝之承反畀必利反洽?夾反</hi>○齊侯使諸姜宗婦來送葬<hi>杜宗婦同姓大夫之婦婦人越疆送葬非禮</hi>召萊子<hi>林萊姜姓故召之</hi>萊子不?故晏弱<lb/>
城東陽以偪之<hi>杜為六年滅萊傳東陽齊竟上邑</hi>○鄭成公疾子駟請<lb/>
息肩於晉<hi>杜欲辟楚役以負擔喻</hi>公曰楚君以鄭故親集矢於其<lb/>
目<hi>謂鄢陵戰晉射楚王目</hi>非異人任寡人也<hi>杜言楚子任此患不為他人蓋在己○非異人任?句任音壬一讀至人字?句</hi>若背之是棄力與言其誰?我<hi>林若背楚從晉是棄楚救鄭之力與盟誓之言其誰肯與我親?○背音佩棄力服本作棄功?女乙反徐乃吉反</hi>
<pb n="6b"/>
免寡人<hi>林免寡人棄過背言之力</hi>唯二三子○秋七月庚辰鄭伯睔<lb/>
卒於是子罕當國<hi>攝君事</hi>子駟為政<hi>為政卿</hi>子國為司馬晉<lb/>
師侵鄭<hi>杜晉伐喪非禮</hi>諸大夫欲從晉子駟曰官命未改<hi>杜成公未葬嗣君未免喪故言未改不欲違先君意</hi>○?于戚謀鄭故也<hi>杜鄭人叛晉謀討之</hi>孟<lb/>
獻子曰請城虎牢以偪鄭<hi>虎牢舊鄭邑今屬晉</hi>知武子曰善鄫之<lb/>
?吾子聞崔子之言今不來矣<hi>杜元年孟獻子與齊崔杼次于鄫崔杼有不服晉之言獻子以告知武子</hi>滕薛小邾之不至皆齊故也<hi>杜三國齊之屬</hi>寡君<lb/>
之憂不唯鄭<hi>杜言復憂齊叛</hi>罃將復於寡君而請於齊<hi>杜以城事自晉<pb n="7a"/>君而請齊?之欲以觀齊志</hi>得請而告吾子之功也<hi>得請謂齊人應命告諸侯?築虎牢</hi>若不得請事將在齊<hi>杜將/伐齊</hi>吾子之請諸侯之福也<hi>城虎牢足以服鄭息征伐</hi>豈唯寡君賴之<hi>傳言荀罃能用善謀</hi>○穆叔聘于宋通<lb/>
嗣君也<hi>林襄公新立通好於宋</hi>○冬復?于戚齊崔武子及滕薛<lb/>
小邾之大夫皆?知武子之言故也<hi>林崔武子即崔杼杜武子言事將在齊齊人懼帥小國而?之</hi>遂城虎牢鄭人乃成<hi>如孟獻子之謀</hi>○楚公子申<lb/>
為右司馬多受小國之賂以偪子重子辛<hi>杜偪奪其權勢</hi>楚人<lb/>
殺之故書曰楚殺其大夫公子申<hi>杜言所以致國討之文</hi>
<pb n="7b"/>
經<hi>辛卯</hi>三年春楚公子嬰齊帥師伐吳<hi>林楚始伐吳</hi>○公如晉<lb/>
○夏四月壬戌公及晉侯盟于長樗<hi>林長樗晉地杜晉侯出其國都與公盟于外○樗?居反</hi>○公至自晉<hi>無傳不以長樗至本非?</hi>○六月公?單子<lb/>
晉侯宋公衛侯鄭伯莒子邾子齊世子光己未同盟于<lb/>
雞澤<hi>林雞澤衛地杜雞澤在廣平曲梁縣西南周靈王新即位使王官伯出與諸侯盟以安王室故無譏○單音善</hi>陳侯使袁僑如?<hi>杜陳疾楚政而來屬晉本非召?而自來故言如?○僑其驕反</hi>戊寅叔孫豹及諸侯之大夫及陳袁僑盟<hi>杜諸侯既盟袁僑乃至故使大夫?與之盟言諸侯之大夫則在雞澤之諸侯也殊袁僑者明諸侯大夫所以盟盟袁僑也據傳盟<pb n="8a"/>在秋長?推戊寅七月十三日經誤林諸侯在而大夫自為盟於是始</hi>○秋公至自?<hi>無傳</hi>
○冬晉荀罃帥師伐許<lb/>
傳三年春楚子重伐吳為簡之師<hi>簡選練也</hi>克鳩?至于衡<lb/>
山<hi>鳩?吳邑在丹陽蕪湖縣東今?夷也衡山在吳興烏程縣南</hi>使鄧廖帥組甲三百<lb/>
被練三千<hi>杜組甲被練皆戰備也組甲漆甲成組文被練練袍○廖力彫反組音祖下皆同被皮義反</hi>以侵?吳人要而擊之<hi>林子重止于衡山使鄧廖師之以侵吳吳人要其中路而擊之○要於遙反</hi>獲鄧廖其能免者組甲八十被練三百而已<lb/>
子重歸既飲至三日吳人伐楚取駕駕良邑也鄧廖亦<lb/>
<pb n="8b"/>
楚之良也君子謂子重於是役也所獲不如所亡<hi>杜當時君子</hi>楚人以是咎子重子重病之遂遇心疾而卒<hi>林楚人以挑釁生事歸咎于子重子重亦以是為己之病杜憂恚故成心疾○咎其九反</hi>○公如晉始朝也<lb/>
<hi>杜公即位而朝</hi>○夏盟于長樗孟獻子相公稽首<hi>杜相儀也稽首首至地○相息亮反</hi>知武子曰天子在而君辱稽首寡君懼矣<hi>杜稽首事天子之禮</hi>孟獻子曰以敝邑介在東表密邇仇讎<hi>杜仇讎謂齊楚與晉爭○介音界</hi>寡君將君是望<hi>林望晉君以安/國家定社稷</hi>敢不稽首<hi>傳言獻子能固事盟主</hi>○晉為鄭服故且欲修吳好<hi>鄭服在前年○為于偽反好呼報反</hi>將<lb/>
<pb n="9a"/>
合諸侯使士?告于齊曰寡君使?以?之不易不虞<lb/>
之不戒寡君願與一二兄弟相見<hi>杜列國之君相謂兄弟林言晉君使?奉使以歲事之多難不可虞度之事不可戒備願與列國之君相見○易以?反</hi>以謀不協請君<lb/>
臨之使?乞盟齊侯欲勿許而難為不協<hi>林齊靈公欲不許士?之請而難自為不和協</hi>乃盟於耏外<hi>杜與士?盟耏/水名○耏音而</hi>○祁奚請老<hi>杜老致仕</hi>晉侯問嗣焉<hi>杜嗣續/其職者</hi>稱解狐其讎也將立之而卒<hi>杜解狐卒○解音蟹</hi>又問焉對曰午也可<hi>午祁奚子</hi>於是羊舌職死矣晉<lb/>
侯曰孰可以代之對曰赤也可<hi>杜赤職之子伯華</hi>於是使祁午<lb/>
<pb n="9b"/>
為中軍尉羊舌赤佐之<hi>杜各代其父</hi>君子謂祁奚於是能舉<lb/>
善矣稱其讎不為諂立其子不為比舉其偏不為黨<hi>杜諂媚也偏屬也林稱解狐不為諂佞以媚其讎立祁午不為親比以私其子稱羊舌赤不為阿黨以與其偏○諂他撿反比毗志反</hi>商書曰無偏無黨王道蕩蕩<hi>杜商書洪範也蕩蕩平正無私</hi>
其祁奚之謂矣解狐得舉<hi>杜未得位故曰得舉</hi>祁午得位伯華得<lb/>
官<hi>林官亦位耳文勢之變</hi>建一官而三物成<hi>杜一官軍尉物事也林建立一軍尉之官而得位得舉得官三事皆成</hi>能舉善也夫唯善故能舉其類<hi>林惟祁奚為善人故能舉其善類○夫音扶?句一讀以夫為下句首</hi>詩云惟其有之是以似之<lb/>
<pb n="10a"/>
祁奚有焉<hi>杜詩小雅言唯有德之人能舉似己者</hi>○六月公?單頃公及<lb/>
諸侯己未同盟于雞澤<hi>杜單頃公王卿士林晉悼公復霸假寵于周故單子?盟于雞澤</hi>晉侯使荀?逆?子于淮上<hi>林吳通中國道自淮南故晉使逆吳子于淮上</hi>
吳子不至<hi>杜道?多難</hi>○楚子辛為令尹侵欲于小國陳成<lb/>
公使袁僑如?求成<hi>杜患楚侵也袁僑濤塗四世孫</hi>晉侯使和組父告<lb/>
于諸侯<hi>杜告陳服</hi>秋叔孫豹及諸侯之大夫及陳?僑盟陳<lb/>
請服也<hi>杜其君不來使大夫盟之匹敵之宜</hi>○晉侯之弟揚干亂行於曲<lb/>
梁<hi>杜行陳次林曲梁晉地○行?郎反</hi>魏絳戮其僕<hi>姓僕御也</hi>晉侯怒謂羊舌<lb/>
<pb n="10b"/>
赤曰合諸侯以為榮也揚干為戮何辱如之必殺魏絳<lb/>
無失也<hi>林言合諸侯為?盟以為晉國之榮也揚干乃為三軍戮何恥辱如之必殺魏絳以報此恥為我執之勿失也</hi>對曰絳無貳志事君不辟難有罪不逃刑其將<lb/>
來辭何辱命焉<hi>林言魏絳無攜貳之志其事君也患難有所不辟不為苟生其有罪也刑?有所不逃不為苟免其將自來陳其辭狀何辱君命使人執之</hi>言終魏絳至授僕人書<lb/>
<hi>杜僕人晉侯御僕</hi>將伏劍士魴張老止之公讀其書曰日君乏<lb/>
使使臣斯司馬<hi>林斯此也使臣為此司馬之官</hi>臣聞師?以順為武<hi>杜順莫敢違林行師御?以順承上命莫敢拒違見為威武</hi>軍事有死無犯為敬<hi>杜守官行<pb n="11a"/>法雖死不敢有違</hi>君合諸侯臣敢不敬君師不武執事不敬罪<lb/>
莫大焉臣懼其死以及揚干無所逃罪<hi>林今君之師?違命亂行是不武也臣治軍事畏死廢法是不敬也二者之罪莫大於此臣懼不討而有死罪又以此罪累及揚干是罪重將無所逃也杜懼自犯不武不敬之罪</hi>不能致訓至於用鉞<hi>杜用鉞斬揚干之僕○鉞音越</hi>
臣之罪重敢有不從以怒君心<hi>杜言不敢不從戮</hi>請歸死於司<lb/>
?<hi>致尸於司?使戮之</hi>公跣而出<hi>林悼公感悟乃匆遽不暇躡履跣足走出</hi>曰寡人之<lb/>
言親愛也吾子之討軍禮也寡人有弟弗能?訓使干<lb/>
大命<hi>林使干犯軍旅之大命令○跣先典反</hi>寡人之過也子無重寡人之<lb/>
<pb n="11b"/>
過<hi>杜魏絳死為重過○重直用反</hi>敢以為請<hi>請使無死</hi>晉侯以魏絳為能以<lb/>
刑佐民矣<hi>林以魏絳刑當其罪能以刑佐治民之事</hi>反役<hi>林反自雞澤之殺</hi>與之禮<lb/>
食使佐新軍<hi>杜?臣旅?今欲顯絳故特為設禮食○食音嗣又如字</hi>張老為中軍<lb/>
司馬<hi>代魏絳</hi>士富為候奄<hi>杜代張老士富士??族</hi>○楚司馬公子何<lb/>
忌侵陳陳叛故也○許靈公事楚不?于雞澤冬晉知<lb/>
武子帥師伐許<lb/>
經<hi>壬辰</hi>四年春王三月己酉陳侯午卒<hi>杜前年大夫盟雞澤三月無己酉日誤林成公卒子哀公弱立</hi>○夏叔孫豹如晉○秋七月戊子夫人姒<lb/>
<pb n="12a"/>
氏薨<hi>成公妾襄公母姒杞姓</hi>○葬陳成公<hi>無傳</hi>○八月辛亥葬我小<lb/>
君定姒<hi>無傳定諡也赴同祔姑反哭成喪皆以正夫人禮母以子貴踰月而葬速</hi>○冬公如<lb/>
晉○陳人圍頓<lb/>
傳四年春楚師為陳叛故猶在繁陽<hi>前年何忌之師侵陳今猶未還繁陽楚地在汝南鮦陽縣南○為于偽反</hi>韓獻子患之言於朝曰文王帥殷之<lb/>
叛國以事紂唯知時也<hi>杜知時未可爭</hi>今我易之難哉<hi>林今我未能服楚而反易文王之道與楚爭陳時之不可難以濟哉</hi>三月陳成公卒楚人將伐陳<lb/>
聞喪乃止<hi>軍禮不伐喪</hi>陳人不?命<hi>杜不?楚命</hi>臧武仲聞之曰<lb/>
<pb n="12b"/>
陳不服於楚必亡大國行禮焉而不服在大猶有咎而<lb/>
?小乎<hi>林言楚不伐陳喪以行禮於陳而猶不服於有禮雖在大國猶有凶咎而?小國乎○咎其九反</hi>夏楚彭名侵陳陳無禮故焉<hi>杜為下陳圍頓傳</hi>○穆叔如晉<lb/>
<hi>林?叔孫豹</hi>報知武子之聘也<hi>武子聘在元年</hi>晉侯享之金奏肆夏<lb/>
之三不拜<hi>肆夏樂曲名周禮以鐘?奏九夏其二曰肆夏一名樊三曰韶夏一名遏四曰納夏一名渠蓋擊鐘而奏此三夏曲○夏?雅反九夏一曰王夏二曰肆夏三曰韶夏四曰納夏五曰章夏六曰齊夏七曰族夏八月陔夏九曰驁夏肆夏一名樊國語云金奏肆夏樊遏渠後遂分為三夏之?名?叔玉云肆夏時邁也樊遏執競也渠思丈也</hi>工歌文王之三又不拜<hi>杜工樂人也文王之三大雅之<pb n="13a"/>首文王大明綿</hi>歌鹿鳴之三三拜<hi>杜小雅之首鹿鳴四牡皇皇者華林每歌一曲則穆叔一拜謝</hi>韓獻子使行人子員問之<hi>行人通使之官○員音云</hi>曰子以君命<lb/>
辱於敝邑先君之禮藉之以樂以辱吾子<hi>杜藉薦也○藉在夜反</hi>
吾子舍其大而重拜其細<hi>林舍肆夏文王之大者不拜而三起拜謝於鹿鳴三篇之細○舍音捨重直用反下皆同</hi>敢問何禮也對曰三夏天子所以享元<lb/>
侯也使臣弗敢與聞<hi>杜元侯牧伯○與音預</hi>文王兩君相見之樂<lb/>
也臣不敢及<hi>杜及與也文王之三皆稱文王之德受命作周故諸侯?同以相樂</hi>鹿鳴君<lb/>
所以嘉寡君也敢不拜嘉<hi>杜晉以叔孫為嘉?故歌鹿鳴之詩取其我有嘉?叔孫<pb n="13b"/>奉君命而?嘉叔孫乃所以嘉魯君林謝晉君嘉己之意此所以一拜</hi>四牡君所以勞使<lb/>
臣也敢不重拜<hi>杜詩言使臣乘四牡騑騑然行不止勤勞也晉以叔孫來聘故以此勞之林謝晉君勞己之意所以再拜○勞力報反</hi>皇皇者華君?使臣曰必諮於周<lb/>
<hi>杜皇皇者華君遣使臣之詩言忠臣奉使能光輝君命如華之皇皇然又當諮于忠信以補己不及忠信為周其詩曰周爰諮諏周爰諮謀周爰諮度周爰諮詢言必於忠信之人諮此四事</hi>臣聞之訪問於<lb/>
善為咨<hi>林此句乃總?詩中諮字之義言訪問善道乃謂之咨</hi>咨親為詢<hi>杜問親戚之義</hi>
咨禮為度<hi>杜問禮宜</hi>咨事為諏<hi>杜問/政事</hi>咨難為謀<hi>杜問患難○難乃旦反</hi>
臣獲五善敢不重拜<hi>杜五善為諮詢度諏謀林謝晉君?己之意此所以三拜</hi>○秋<lb/>
<pb n="14a"/>
定姒薨不嬪于廟無櫬不虞<hi>杜櫬親身棺季孫以定姒本賤既無器備議其?制欲殯不過廟又不反哭林虞祭也</hi>匠慶謂季文子<hi>匠慶魯大夫</hi>曰子為正卿<lb/>
而小君之喪不成<hi>杜謂如季孫所議則為夫人禮不成</hi>不終君也<hi>慢其母是不終事君之道</hi>君長誰受其咎<hi>言襄公長將責季孫○長丁丈反</hi>初季孫為己樹<lb/>
六檟於蒲圃東門之外<hi>杜蒲圃場圃名季文子樹檟欲自為櫬○為于偽反</hi>匠慶<lb/>
請木<hi>杜為定姒作櫬</hi>季孫曰?<hi>不以道取為?</hi>匠慶用蒲圃之檟季孫<lb/>
不御<hi>杜御止也傳言遂得成禮故經無異文○御魚?反</hi>君子曰志所謂多行無<lb/>
禮必自及也其是之謂乎<hi>林此言始則季文子無禮於穆姜取其櫬及頌琴以葬齊<pb n="14b"/>姜終則匠慶無禮於季孫取其樹檟以葬定姒?合多行無禮必自及也之助語</hi>○冬公如晉<lb/>
聽政<hi>受貢賦多少之政</hi>晉侯享公公請屬鄫<hi>杜鄫小國也欲得使屬魯如?句顓?之比使助魯出貢賦公時年七?蓋相者為之言鄫今琅邪鄫縣</hi>晉侯不許孟獻子曰<lb/>
以寡君之密邇於仇讎而願固事君無失官命<hi>林言以魯國之密邇於齊楚仇讎之國而願堅固一心以事晉君無失晉官?發之命</hi>鄫無賦於司馬<hi>杜晉司馬文掌諸侯之賦</hi>為執事朝夕之命敝邑敝邑褊小闕而為罪<lb/>
<hi>杜闕不共也○褊必淺反</hi>寡君是以願借助焉<hi>借鄫以自助○借子亦反</hi>晉侯許<lb/>
之<hi>為明年叔孫豹鄫世子巫如晉傳</hi>○楚人使頓間陳而侵伐之故陳<lb/>
<pb n="15a"/>
人圍頓<hi>間伺間缺○間間?之間</hi>○無終子嘉父使孟樂如晉<hi>無終山戎國名孟樂其使臣林子爵也嘉父其君名</hi>因魏莊子納虎豹之皮以請和諸<lb/>
戎<hi>杜欲戎與晉和莊子魏絳</hi>晉侯曰戎狄無親而貪不如伐之魏絳<lb/>
曰諸侯新服陳新來和將觀於我我德則睦否則攜貳<lb/>
勞師於戎而楚伐陳必弗能救是棄陳也諸華必叛<hi>杜勞頓晉師以伐戎而楚若伐陳國則晉必不能救陳是棄?陳國之好也中國諸侯見晉不救陳必皆背叛</hi>戎<lb/>
禽獸也獲戎失華無乃不可乎夏訓有之曰有窮后羿<lb/>
<hi>杜夏訓夏書有窮國名后君也羿有窮君之號○夏?雅反下皆同羿音詣</hi>公曰后羿何如<lb/>
<pb n="15b"/>
<hi>怪其言不次故問之</hi>對曰昔有夏之方衰也后羿自鉏遷于窮石<lb/>
因夏民以代夏政<hi>杜禹孫大康淫放失國夏人立其弟仲康仲康亦微弱仲康卒子相立羿遂代相號曰有窮鉏羿本國名○鉏仕居反</hi>恃其射也<hi>杜羿善射</hi>不修民事而淫<lb/>
于原獸<hi>杜淫放原野</hi>棄武羅伯因熊?尨圉<hi>杜四子皆羿之賢臣○?苦門反尨莫邦反圉魚?反</hi>而用寒浞寒浞伯明氏之讒子弟也<hi>林寒國名浞人名伯明寒國君名寒浞乃伯明氏好讒之子弟杜寒國北海平?縣東有寒亭○浞仕角反徐在角反</hi>
伯明后寒棄之夷羿收之<hi>林伯明之君惡其好讒寒棄之而不用夷羿之氏也羿善其好讒收?而為己用</hi>信而使之以為己相浞行媚于?<hi>杜??人</hi>而<lb/>
<pb n="16a"/>
施賂于外愚弄其民<hi>杜欺罔之</hi>而虞羿于田<hi>杜樂之以游田</hi>樹之詐<lb/>
慝以取其國家<hi>杜樹立也○慝他得反</hi>外?咸服<hi>杜信浞詐</hi>羿猶不悛<lb/>
<hi>杜悛改也○悛七全反</hi>將歸自田<hi>杜羿獵還</hi>家?殺而亨之以食其子<lb/>
<hi>林羿之家?為浞殺羿而烹煮之以羿之肉食羿之子○亨?彭反煮也食音嗣</hi>其子不忍食<lb/>
諸死于窮門<hi>杜殺之於國門</hi>靡奔有鬲氏<hi>杜靡夏遺臣事羿者有鬲國名今平原鬲縣○鬲音革</hi>浞因羿室<hi>杜就其妃妾</hi>生澆及豷恃其讒慝詐偽而<lb/>
不德于民使澆用師滅斟灌及斟尋氏<hi>杜二國夏同姓諸侯仲康之子后相所依樂安?光縣東南有灌亭北海平?縣東南有斟亭○澆五弔反豷許器反斟之林反灌古亂反</hi>
<pb n="16b"/>
處澆于過處豷于戈<hi>杜過戈皆國名東萊掖縣北有過鄉戈在宋鄭之間○過古何反掖音亦</hi>靡自有鬲氏收二國之燼<hi>杜燼遺民林收斟灌斟尋二國餘民之燼○燼才刃反</hi>以滅浞而立少康<hi>少康夏后相之子○少詩照反</hi>少康滅澆于過后<lb/>
杼滅豷于戈<hi>杜后杼少康子○杼直?反</hi>有窮由是遂亡失人故也<lb/>
<hi>杜浞因羿室故不改有窮之號</hi>昔周辛甲之為太史也命百官官箴王<lb/>
闕<hi>杜辛甲周武王大史闕過也使百官各為箴辭戒王過○箴之林反</hi>於虞人之箴<hi>杜虞人掌田獵</hi>曰芒芒禹跡畫為九州<hi>林自此曰字以下連十五句皆虞箴之辭杜芒芒?貌畫分也○芒莫郎反畫乎麥反</hi>經?九道<hi>杜?開九州之道</hi>民有寢廟獸有茂<lb/>
<pb n="17a"/>
草各有攸處德用不擾<hi>林民人之屬則有寢以安其生有廟以祀其死禽獸之屬則有茂草以樓其形杜人神各有所歸故德不亂○擾如小反</hi>在帝夷羿冒于原獸<hi>杜冒貪也○冒莫報反又亡北反</hi>亡其國恤而思其麀牡<hi>林忘其國家之憂恤而思念田獵麀鹿之牡杜言但念獵○麀音憂鹿牡也牡茂后反</hi>武不可重<hi>杜重猶數也林言有國家者不可數重武事○重直用反下同</hi>用不恢于夏家<hi>羿以好武雖有夏家而不能恢大之</hi>獸臣司<lb/>
原敢告僕夫<hi>杜獸臣虞人告僕夫不敢斥尊</hi>虞箴如是可不懲乎於是<lb/>
晉侯好田故魏絳及之<hi>杜及后羿事</hi>公曰然則莫如和戎乎<lb/>
對曰和戎有五利焉戎狄薦居貴貨易土<hi>杜薦聚也易猶輕也林以<pb n="17b"/>貨財為貴重以土地為輕易○荐在薦反又才遜反或云草也易以豉反</hi>土可賈焉一也<hi>林其土地所?可資商賈○賈音古</hi>邊鄙不聳民狎其野穡人成功二也<hi>杜聳懼狎習也林晉之邊鄙與戎為和更不恐懼民皆狎習於其田野耕曰農斂曰穡收斂之人成其?功○聳息勇反</hi>戎狄事晉四鄰振動諸侯威?三也<hi>林四方諸侯皆畏威而?德</hi>
以德綏戎師徒不勤甲兵不頓四也<hi>杜頓?也</hi>鑒于后羿而<lb/>
用德度<hi>杜以后羿為鑒戒林用明德為諸侯度</hi>?至邇安五也君其圖之<lb/>
公說使魏絳盟諸戎修民事田以時<hi>杜修農民三時之事四時之田獵皆於農隙不奪農時林傳言晉侯能用善謀○說音?</hi>○冬十月邾人莒人伐鄫臧<lb/>
<pb n="18a"/>
紇救鄫莒邾敗於狐駘<hi>杜臧紇武仲也鄫屬魯故救之狐駘邾地魯國蕃縣東南有目台亭○紇恨發反駘徒來反徐?才反</hi>國人逆喪者皆髽魯於是乎始髽<lb/>
<hi>杜髽麻?合結也遭喪者多故不能備凶服髽而已林著喪禮之始變○髽側瓜反</hi>國人誦之曰<lb/>
臧之狐裘敗我於狐駘<hi>臧紇時服狐裘</hi>我君小子朱儒是使朱<lb/>
儒朱儒使我敗於邾<hi>杜襄公幼弱故曰小子臧紇短小故曰朱儒敗不書魯人諱之林重呼朱儒言其知小無能為</hi>
經<hi>癸巳</hi>五年春公至自晉○夏鄭伯使公子發來聘<hi>杜發子?父</hi>○叔孫豹鄫世子巫如晉<hi>杜比魯大夫故書巫如晉</hi>○仲孫蔑衛<lb/>
<pb n="18b"/>
孫林父?吳于善道<hi>杜魯衛俱受命於晉故不言及吳先在善道二大夫??之故曰?吳善道地關</hi>○秋大雩○楚殺其大夫公子壬夫<hi>林書名罪其貪</hi>○<lb/>
公?晉侯宋公陳侯?侯鄭伯曹伯莒子邾子滕子薛<lb/>
伯齊世子光吳人鄫人于戚<hi>杜穆叔使鄫人聽命于?故鄫見經不復殊吳者吳來?于戚林於是盟于戚吳初與諸侯盟也不書盟于晉諱也吳晉之盟春秋終諱之見哀十三年</hi>公至<lb/>
自?<hi>無傳</hi>○冬戍陳<hi>杜諸侯在戚?皆受命戍陳各還國遣戍不復有告命故獨書魯戍林戍不書惟悼公之戍陳鄭也特書之</hi>○楚公子貞帥師伐陳公?晉侯宋<lb/>
公衛侯鄭伯曹伯齊世子光救陳十有二月公至自救<lb/>
<pb n="19a"/>
陳<hi>無傳</hi>○辛未季孫行父卒<lb/>
傳五年春公至自晉<hi>公在晉既聽屬鄫聞其見伐遙命臧紇出救故傳稱經公至以明之</hi>
○王使王叔陳生愬戎于晉<hi>杜王叔周卿士也戎陵虣周室故告愬於盟主○愬悉路反</hi>晉人執之士魴如京師言王叔之貳於戎也<hi>杜王叔反有二心於戎失奉使之義故晉執之</hi>○夏鄭子國來聘通嗣君也<hi>鄭僖公初即位</hi>
○穆叔覿鄫太子于晉以成屬鄫<hi>杜覿見也前年請屬鄫故將鄫太子巫如晉以成之○覿直?反</hi>書曰叔孫豹鄫太子巫如晉言比諸魯大<lb/>
夫也<hi>杜豹與巫俱受命於魯故經不書及比之魯大夫</hi>○吳子使壽越如晉<hi>?越<pb n="19b"/>吳大夫</hi>辭不?于雞澤之故<hi>三年?雞澤吳不至今來謝之</hi>且請聽諸侯<lb/>
之好<hi>杜更請?好呼報反</hi>○晉人將為之合諸侯使魯衛先?吳<lb/>
且告?期<hi>以其道?故使魯衛先告期○為于偽反</hi>故孟獻子孫文子??<lb/>
于善道<hi>二子皆受晉命而行</hi>○秋大雩旱也<hi>雩夏祭所以祈甘雨若旱則又修其禮故雖秋雩非書過也然經與故雩同文是以傳每釋之日旱也雩而獲雨故書雩而不書旱</hi>○楚人討<lb/>
陳叛故<hi>杜討治也</hi>曰由令尹子辛實侵欲焉<hi>林言陳之叛由令尹子辛侵欲無藝所致</hi>乃殺之書曰楚殺其大夫公子壬夫貪也君子謂<lb/>
楚共王於是不刑<hi>陳之叛楚罪在子辛共王既不能素明法?陳叛之日又不能嚴斷威刑<pb n="20a"/>以謝小國而擁其罪人興兵致討加禮於陳而陳恨彌篤乃怨而歸罪子辛子辛之貪雖足以取死然其王用刑為失其節故言不刑○共音恭</hi>詩曰周道挺挺我心扃扃講事不令<lb/>
集人來定<hi>杜逸詩也挺挺正直也扃扃明察也講謀也言謀事不善當聚致賢人以定之○挺他頂反扃工迥反徐孔穎反</hi>己則無信而殺人以逞不亦難乎<hi>杜共王伐宋封魚石背盟敗于鄢陵殺子反公子申及壬夫八年之中戮殺三卿欲以屬諸侯故君子以為不可</hi>夏書<lb/>
曰成允成功<hi>亦逸書也允信也言信成然後有成功</hi>○九月丙午盟于戚<lb/>
?吳且命戍陳也<hi>杜公及其?而不書盟非公後?蓋不以盟告廟</hi>穆叔以屬<lb/>
鄫為不利使鄫大夫聽命于?<hi>杜鄫近魯竟故欲以為屬國既而與莒有忿魯<pb n="20b"/>不能救恐致譴責故復乞還之傳言鄫人所以見於戚?</hi>○楚子囊為令尹<hi>杜公子貞○囊乃郎反</hi>范宣子曰我喪陳矣楚人討貳而立子囊必改行<lb/>
<hi>杜改子辛所行○喪息浪反行如字徐下孟反</hi>而疾討陳<hi>疾急也</hi>陳近於楚民朝<lb/>
夕急能無?乎<hi>林陳之土地既近於楚其國之民危急之患在於朝夕能無往從於楚乎</hi>有<lb/>
陳非吾事也無之而後可<hi>杜言晉力不能及陳故七年陳侯逃歸</hi>冬諸侯<lb/>
戍陳<hi>杜備楚</hi>子囊伐陳十一月甲午?于城棣以救之<hi>杜公及救陳而不及?故不書城棣城棣鄭地陳留酸棗縣西南有棣城○棣力計反一音徒妹反</hi>○季文<lb/>
子卒大夫入斂公在位<hi>杜在阼階西鄉</hi>宰庀家器為葬備<hi>杜庀具也<pb n="21a"/>林季氏之宰庀其家器為喪葬之備○庀匹婢反</hi>無衣帛之妾無食粟之馬無<lb/>
藏金玉無重器備<hi>杜器備謂珍?甲兵之物○衣於既反食如字又音嗣重如字又直龍反</hi>
君子是以知季文子之忠於公室也<hi>林君子觀季文子恭儉於其私家可知其忠愛於公室</hi>相三君矣而無私積可不謂忠乎<hi>林非成公忘私不能及此可謂忠矣○相息亮反積子賜反</hi>
經<hi>甲午</hi>六年春王三月壬午杞伯姑容卒<hi>林桓公卒子孝公?立</hi>○<lb/>
夏宋華弱來奔<hi>杜華椒孫</hi>○秋葬杞桓公<hi>無傳</hi>○滕子來朝○<lb/>
莒人滅鄫○冬叔孫豹如邾○季孫宿如晉<hi>行父之子</hi>十有<lb/>
<pb n="21b"/>
二月齊侯滅萊<hi>杜書十二月從告</hi>
傳六年春杞桓公卒始赴以名同盟故也<hi>杜杞入春秋未?書名桓公三與成同盟故赴以名</hi>○宋華弱與樂轡少相狎長相優又相謗<lb/>
也<hi>杜狎親習也優調戲也林華弱樂轡皆宋大夫調戲之過輒相謗也○少詩照反狎?甲反長丁丈反</hi>
子蕩怒以弓梏華弱于朝<hi>杜子蕩樂轡也張弓以貫其頸若械之在手故曰梏○梏古毒反</hi>平公見之曰司武而梏於朝難以勝矣<hi>司武司馬言其懦弱不足以勝敵○懦乃亂反又乃臥反</hi>遂逐之夏宋華弱來奔司城子罕曰<lb/>
同罪異罰非刑也專戮於朝罪孰大焉<hi>林言樂轡與華弱相狎相優其<pb n="22a"/>罪本同一逐一否其罰乃異非用刑平一之道且樂轡專輒以弓梏戮華弱於朝無君之罪孰大於此</hi>遂<lb/>
逐子蕩子蕩射子罕之門曰幾日而不我從<hi>杜言我射女門女亦當以不勝任見逐林幾日言不?也○射食亦反幾居豈反</hi>子罕善之如初<hi>杜言子罕雖見辱不追忿所以得安</hi>○秋滕成公來朝始朝公也<hi>林滕子即位始朝襄公</hi>○<lb/>
莒人滅鄫鄫恃賂也<hi>鄫有貢賦之賂在魯恃之而慢莒故滅之</hi>○冬穆叔如<lb/>
邾聘且修平<hi>平四年狐駘戰</hi>○晉人以鄫故來討曰何故亡鄫<lb/>
<hi>杜鄫屬魯恃賂而慢莒魯不致力輔助無何以還晉尋便見滅故晉責魯</hi>季武子如晉見且<lb/>
聽命<hi>林季武子即季孫宿杜始代父為卿見大國且謝亡鄫聽命受罪○見賢遍反</hi>○十一月<lb/>
<pb n="22b"/>
齊侯滅萊萊恃謀也<hi>杜賂夙沙衛之謀也事在二年</hi>於鄭子國之來聘<lb/>
也四月晏弱城東陽而遂圍萊<hi>杜子國聘在五年二年晏弱城東陽至五年四月復託治城因遂圍萊</hi>甲寅堙之環城傅於堞<hi>杜堞女牆也堙土山也周城為土山及女牆○堙音因環?關反又音患傅音附堞音牒亦謂之陴倪徐養涉反</hi>及杞桓公卒之<lb/>
月<hi>杜此年三月</hi>乙未王湫帥師及正輿子棠人軍齊師<hi>杜王湫故齊人成十八年奔萊正輿子萊大夫棠萊邑也北海即墨縣有棠鄉三人帥?邑兵來解圍○湫子小反徐子鳥反</hi>齊師大敗之<hi>杜敗/湫等</hi>丁未入萊萊共公浮柔奔棠<hi>林浮柔萊共公名○共音恭</hi>正輿子王湫奔莒莒人殺之<hi>林莒附齊故殺正輿子王湫</hi>
<pb n="23a"/>
四月陳無宇獻萊宗器于襄?<hi>杜無宇桓子陳桓元孫襄?齊襄公廟</hi>晏<lb/>
弱圍棠十一月丙辰而滅之遷萊于郳<hi>遷萊子于郳國○郳五兮反</hi>
高厚崔杼定其田<hi>杜定其疆界高厚高固子</hi>
經<hi>乙未</hi>七年春郯子來朝<hi>○郯音談</hi>○夏四月三卜郊不從乃<lb/>
免牲<hi>稱牲既卜日也卜郊又非禮也</hi>○小邾子來朝○城費<hi>杜南遺假事難而城之林費季氏邑自城費而季氏始強○費音秘</hi>○秋季孫宿如衛○八月螽<hi>無傳為災故書</hi>○冬十月衛侯使孫林父來聘壬戌及孫林父盟<lb/>
○楚公子貞帥師圍陳○十有二月公?晉侯宋公陳<lb/>
<pb n="23b"/>
侯?侯曹伯莒子邾子于鄬<hi>杜謀救陳陳侯逃歸不成救故不書救也鄬鄭地○鄬于軌反</hi>○鄭伯?頑如?未見諸侯丙戍卒于鄵<hi>杜實為子駟所?以瘧疾赴故不書?稱名為書卒同盟故也如??於鄬也未見諸侯未至?所而死鄵鄭地不欲再稱鄭伯故約文上其名于?上林僖公?簡公嘉立○鄵七報反又采南反</hi>○陳侯逃歸<hi>杜畏楚逃晉而歸林自是凡?同無陳矣</hi>
傳七年春郯子來朝始朝公也<hi>林郯子至此始朝于魯</hi>○夏四月<lb/>
三卜郊不從乃免牲孟獻子曰吾乃今而後知有卜筮<lb/>
夫郊祀后稷以祈農事也<hi>郊祀后稷以配天后稷周始祖能播殖者</hi>是故?<lb/>
<pb n="24a"/>
蟄而郊郊而後耕今既耕而卜郊宜其不從也<hi>杜?蟄夏正建寅之月耕謂春分林周四月是建卯之月既春分而後卜郊宜卜筮之不從也言已過時○蟄直立反</hi>○<lb/>
南遺為費宰叔仲昭伯為隧正<hi>杜隧正主役徒昭伯叔仲惠伯之孫○隧音遂</hi>
欲善季氏而求媚於南遺謂遺請城費<hi>杜使遺請城</hi>吾多與<lb/>
而役故季氏城費<hi>傳言?去公室季氏所以強</hi>○小邾穆公來朝亦<lb/>
始朝公也<hi>杜亦郯子也</hi>○秋季武子如衛報子叔之聘且辭<lb/>
緩報非貳也<hi>杜子叔聘在元年言國家多難故不時報林子叔即公孫剽</hi>○冬十月<lb/>
晉韓獻子告老公族穆子有廢疾<hi>穆子韓厥長子成十八年為公族大夫</hi>
<pb n="24b"/>
將立之<hi>代厥為卿</hi>辭曰詩曰豈不夙夜謂行多露<hi>詩言雖欲早夜而行懼多露之濡已義取非禮不可妄行</hi>又曰弗躬弗親庶民弗信<hi>杜詩小雅言譏在位者不躬親政事則庶民不奉信其命言已有疾不能躬親政事</hi>無忌不才讓其可乎請<lb/>
立起也<hi>林言已無才能以位避讓賢者可乎杜無忌穆子名起無忌弟宣子也</hi>與田蘇游<lb/>
而曰好仁<hi>杜田蘇晉賢人蘇言起好仁○好呼報反下同</hi>詩曰靖共爾位好是<lb/>
正直神之聽之介爾景福<hi>杜靖安也介助也景大也詩小雅言君子當思不出其位求正直之人與之並立如是則神明順之致大福也○共音恭</hi>恤民為德<hi>靖共其位所以恤民</hi>正<lb/>
直為正<hi>杜正己心</hi>正曲為直<hi>杜正/人曲</hi>參和為仁<hi>杜德正直三者備乃為仁○參<pb n="25a"/>七南反或音三</hi>如是則神聽之介福降之立之不亦可乎<hi>杜言起有此三?故可立</hi>庚戌使宣子朝<hi>林使韓起為/卿而朝於君</hi>遂老<hi>杜韓厥致仕</hi>晉侯<lb/>
謂韓無忌仁使掌公族大夫<hi>林無忌能讓所以為仁掌主也穆子初為公族大夫令使主之為師長也</hi>○衛公文子來聘且拜武子之言<hi>杜緩報非貳之言</hi>
而尋孫桓子之盟<hi>盟在成三年</hi>公登亦登<hi>禮登階臣後君一等</hi>叔孫穆<lb/>
子相趨進曰諸侯之?寡君未嘗後衛君<hi>杜敵體並登○相息亮反下同</hi>今吾子不後寡君寡君未知所過<hi>林寡君未知何所過失而致有此不遜</hi>吾子其少安<hi>安徐/也</hi>孫子無辭亦無悛容<hi>杜悛改也○悛七全反</hi>
<pb n="25b"/>
穆叔曰孫子必亡為臣而君過而不悛亡之本也<hi>林為人臣而與國君抗禮有過而不悛改此滅亡之本也</hi>詩曰退食自公委蛇委蛇<hi>杜委蛇順貌詩召南言人臣自公門入私門無不順禮○委於危反蛇以支反下同</hi>謂從者也<hi>杜從順行</hi>衡<lb/>
而委蛇必折<hi>杜衡?也?不順道必?折為十四年林父逐君起本</hi>○楚子囊圍<lb/>
陳?于鄬以救之<hi>杜晉?諸侯</hi>○鄭僖公之為太子也於成<lb/>
之十六年<hi>杜魯成公</hi>與子罕適晉不禮焉又與子豐適楚亦<lb/>
不禮焉<hi>子豐穆公子</hi>及其元年朝于晉<hi>鄭僖元年魯襄三年</hi>子豐欲愬<lb/>
諸晉而廢之子罕止之及將?于鄬子駟相又不禮焉<lb/>
<pb n="26a"/>
侍者諫不聽又諫殺之及鄵子駟使賊夜?僖公而以<lb/>
瘧疾赴于諸侯<hi>傳言經所以不書?</hi>簡公生五年奉而立之<hi>杜僖公子</hi>
○陳人患楚<hi>楚圍陳故</hi>慶虎慶寅謂楚人曰吾使公子??<lb/>
而執之<hi>二慶陳執政大夫公子?哀公弟</hi>楚人從之<hi>杜為執?</hi>二慶使告陳<lb/>
侯于?<hi>杜鄬之?</hi>曰楚人執公子?矣君若不來?臣不忍<lb/>
社稷宗廟懼有二圖<hi>杜背君屬楚</hi>陳侯逃歸<hi>杜鄬?所以不書救</hi>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳杜林合注卷二十五<lb/>
</p>
<p>
</p>
  </div>
</body>
</text>
</TEI>