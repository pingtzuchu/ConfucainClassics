<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷三十三</head> <lb/>
    <p>
<pb n="1a"/>
欽定四庫全書<lb/>
　春秋集義卷三十三<lb/>
　　　　　　　　　　　　宋　李明復　撰<lb/>
　　宣公<lb/>
十有二年春葬陳靈公<lb/>
　謝湜曰楚子以義討賊與本國臣子討賊無異故書<lb/>
　葬<lb/>
　胡安國曰討賊者非臣子也何以書葬天下之惡一<lb/>
<pb n="1b"/>
　也本國臣子或不能討而上有天王下有方伯又其<lb/>
　次有四?有同盟有方域之諸侯有四夷之君長與<lb/>
　凡民皆得而討之所以明人倫存天理也?舒雖楚<lb/>
　討之臣子亦可以釋怨矣故得書葬君子詞也<lb/>
楚子圍鄭<lb/>
　謝湜曰辰陵既盟之後鄭懼難復事晉故楚子圍鄭<lb/>
　圍鄭之役楚已入鄭矣不書入者以楚子叛而伐之<lb/>
　服而舍之退三十里而許之平不為鄭國患故也<lb/>
<pb n="2a"/>
　胡安國曰按公羊傳例戰不言伐圍不言戰入不言<lb/>
　圍滅不言入書其重者楚子縣陳?滅之矣而經止<lb/>
　書入其于鄭也入自皇門至于逵道?即其國都矣<lb/>
　而經止書圍曷為悉從輕典不書其憑陵中夏之罪<lb/>
　乎上無天王下無方伯天下諸侯有臣?君子?父<lb/>
　諸夏不能討而夷狄能討之春秋取大節?小過雖<lb/>
　如楚子憑陵上國近造王都之側猶從末減于以見<lb/>
　誅亂臣討賊子正大倫之為重也<lb/>
<pb n="2b"/>
夏六月乙卯晉荀林父帥師及楚子戰于邲晉師敗績<lb/>
　謝湜曰邲之戰不書伐楚者楚來圍鄭而晉荀林父<lb/>
　帥師戰之也戰由晉起故以林父主戰而罪之楚莊<lb/>
　暴橫久矣修正令合諸侯明大義然後可以懲?楚<lb/>
　之縱而建中國之功也林父以力?楚以一國之?<lb/>
　當?楚之鋒其進也計慮不明上下不協非獨不足<lb/>
　以解鄭而安之也適以益晉之禍而已書晉師敗績<lb/>
　罪林父戰楚之失其道也<lb/>
<pb n="3a"/>
　胡安國曰戰而言及主乎是戰者也按左氏晉師救<lb/>
　鄭經既不以救鄭書矣又不言楚晉戰于邲而使晉<lb/>
　主之何也陳人?君晉不討賊而楚人能討之楚人<lb/>
　圍鄭亦既退師與鄭平矣而又與之戰則非觀釁之<lb/>
　師也故釋楚不貶而使晉主之獨與常詞異乎按邲<lb/>
　之役六卿並在大夫司馬皆具官不欲?民者三師<lb/>
　也違命濟師者先縠也而獨罪林父何也尊無二上<lb/>
　定于一也古者仗鉞臨戎?制閫外雖君命有所不<lb/>
<pb n="3b"/>
　受?其屬乎欒書救鄭軍師之欲戰者八人武子遂<lb/>
　還?不敢遏偪陽之舉?偃二將皆請班師荀罃令<lb/>
　曰七日不克必爾乎取之遂下偪陽林父既知無及<lb/>
　于鄭焉用之矣諸帥又皆信然其?先縠若獨以中<lb/>
　軍佐濟者下令三軍無得妄動按軍法而行辟夫豈<lb/>
　不可既不能令乃畏失屬亡師之罪而從韓獻子分<lb/>
　惡之言知難而冒進是棄晉師于誰責乎故後誅先<lb/>
　縠不去其官此稱敗績特以林父主之也<lb/>
<pb n="4a"/>
　朱熹曰荀林父邲之役先縠違命而濟或謂與其?<lb/>
　罪六人同之是何等見識當時為林父者只合按兵<lb/>
　不動召先縠而誅之又曰當時楚孫叔敖不欲戰伍<lb/>
　參?之若事有合?處須當力?不可茍徇人情也<lb/>
　?祖謙曰宣成之間正是楚莊霸業?盛之時舉邲<lb/>
　之戰晉楚之?弱可知當是時晉景公但循常襲故<lb/>
　政事少怠楚莊方厲精為治政事修明晉楚之?弱<lb/>
　大綱在此楚之所以??得叔孫敖整齊軍政訓教<lb/>
<pb n="4b"/>
　卒伍細大本末無不具舉兵威所嚮雖中國亦不敢<lb/>
　當其鋒楚之盛不特兵之不可敵亦在善能持勝何<lb/>
　故既縣陳又復封之既而克鄭鄭伯肉袒牽羊以逆<lb/>
　又復其社稷夫楚用兵以取兩國而又復封其社稷<lb/>
　此見楚有其功而不居其功齊桓晉文以來未之有<lb/>
　也當邲之戰晉楚正欲?衡荀林父欒書之徒一見<lb/>
　楚師便欲斂軍避楚則其?弱又易曉要之邲之敗<lb/>
　其罪固在先縠然林父亦不能無罪以縠之剛複不<lb/>
<pb n="5a"/>
　仁固不可信用林父以晉之名臣統元帥之權而不<lb/>
　能制一先縠者?其新進之徒威?未孚于人故如<lb/>
　此以楚嬖人伍參之言觀之謂晉之從政者新此言<lb/>
　論林父最切當大抵賢才處事或至于敗事者未必<lb/>
　不由于新進處事之不審特其素望之未熟于人也<lb/>
　此其所以敗事古之人所以四十而仕五十而為政<lb/>
　者?欲涵養積習使威望在人已熟然後可以任用<lb/>
　若是養之無素驟然居人上鮮有不敗事者良以此<lb/>
<pb n="5b"/>
　也故邲之敗雖是彘子之罪然荀林父亦有不是處<lb/>
　觀彘子以中軍佐濟及林父不得已而從之此彘子<lb/>
　之罪也使趙括更行人失辭是以惡言激楚之怒此<lb/>
　彘子之罪不設備而為楚所乘三者雖彘子之罪然<lb/>
　荀林父乃元師至于魏錡趙旃以不得官職挾憾而<lb/>
　往楚欲敗晉師是人皆知其不可用獨林父不察焉<lb/>
　一請往乃許之遂致于敗國事此乃林父之罪先縠<lb/>
　先濟而林父亦從之此亦林父之罪及後為楚軍所<lb/>
<pb n="6a"/>
　乘?於軍中曰先濟者有賞遂致中軍下軍?舟舟<lb/>
　中之指可掬此亦林父之罪原邲之敗皆是晉?帥<lb/>
　浮躁不協遂至于敗師自邲敗之後大率規模與前<lb/>
　不同故當厚蓄自養不敢有事乎他師還之後不敢<lb/>
　加忿兵于楚但使解揚致命而已亦不敢加兵當時<lb/>
　之諸侯如伐鄭但示之整而已惟其如此所以有?<lb/>
　之勝夫以滅狄數者之事觀之林父之謀慮亦可謂<lb/>
　明矣至於邲之戰何如此之昏亂?人心最不可昏<lb/>
<pb n="6b"/>
　當邲之戰緣先縠?狠必欲先濟林父又不得己勉<lb/>
　?從之惟其自相矛盾自相攻奪如此故林父方寸<lb/>
　精明都昏亂了其從先濟之時心已不在軍事是以<lb/>
　舉措乖錯邲之戰縠曰由我失霸不如死欒書從旁<lb/>
　而止之至鄢陵之戰欒書為元帥乃曰不可以當吾<lb/>
　世失諸侯反蹈先縠之覆轍而不自知范武子從傍<lb/>
　而止之何智于前而昏于後也?天下之事傍觀之<lb/>
　時無不精審及自臨事時利害切於己私心難克所<lb/>
<pb n="7a"/>
　以如此<lb/>
秋七月冬十有二月戊寅楚子滅蕭<lb/>
　謝湜曰蕭宋附庸國<lb/>
　胡安國曰假於討賊而滅陳春秋以討賊之義重也<lb/>
　未減而書入惡其貳已而入鄭春秋以退師之情恕<lb/>
　也未減而書圍與人為善之?宏矣至是肆其?暴<lb/>
　滅無罪之國其志已盈雖欲赦之不得也故傳稱蕭<lb/>
　潰經以滅書斷其罪也孟子曰以力假仁者霸霸必<lb/>
<pb n="7b"/>
　有大國楚莊?以力假仁不能久假而遽歸者也建萬<lb/>
　國親諸侯者先王之政興滅國繼?世者仲尼之法<lb/>
　今乃滅人社稷而?其祀亦不仁甚矣蕭既滅亡必<lb/>
　無赴者何以得書于魯史楚莊縣陳入鄭大敗晉師<lb/>
　于邲莫與校者不知以禮制心至于驕溢克伐怨欲<lb/>
　皆得行焉遂以滅蕭告赴諸侯矜其威力以恐中國<lb/>
　耳孟子定其功罪以五霸為三王之罪人春秋史外<lb/>
　傳心之要典推此類求之斯得矣<lb/>
<pb n="8a"/>
晉人宋人衛人曹人同盟于清丘<lb/>
　程頤曰晉為楚敗諸侯懼而同盟既而背渝故書人<lb/>
　以貶之<lb/>
　程氏學曰同盟之例有三一則主臣在?而書同盟<lb/>
　者王臣亦與盟也柯陵?澤平丘是也以見尹子單<lb/>
　子劉子亦同盟也首止葵丘?鼬之?曰諸侯盟于<lb/>
　某則王世子宰周公劉子不同盟也故止書諸侯又<lb/>
　如?王人盟于洮于翟泉及蘇子盟于女栗直以魯<lb/>
<pb n="8b"/>
　?及盟而書更無伐?日月之隔其勢自不須云同<lb/>
　耳嗚呼王者御諸侯王臣將王命必惇信明義而後<lb/>
　可以表正乎天下諸侯守邦必尊王奉法而後可以<lb/>
　保其社稷周衰一切反是王臣下與諸侯約誓諸侯<lb/>
　亦敢上與王臣要言斯大亂之道也然則首止葵丘<lb/>
　?鼬之?猶為有善者矣凡諸侯之盟皆大國率之<lb/>
　小國不得已而從焉者也其有小國與之同欲亦書<lb/>
　同盟于幽鄭伯欲盟故也同盟于新城衛侯之所同<lb/>
<pb n="9a"/>
　願也同盟于斷道魯衛曹同欲伐齊故也同盟于?<lb/>
　朾謀救晉協謀而為此盟也同盟于重丘欲以討齊<lb/>
　俱志在于定亂也考其前後之文皆諸侯同欲而書<lb/>
　同盟者也有惡其反覆而書同盟者夫盟以不信而<lb/>
　為之者也又?不信之尤乎?有既盟而復背之者<lb/>
　言已嘗同盟所以深責其不然也如莊十六年同盟<lb/>
　于幽及清丘蟲牢馬陵蒲戚?亳城北之盟是也考<lb/>
　其前後之文皆既同盟不旋踵而遂相執伐則又惡<lb/>
<pb n="9b"/>
　其反覆而書同盟者也<lb/>
　謝湜曰楚日?盛四國欲恤病討貳協力相維故晉<lb/>
　原縠宋華椒衛孔達曹人同心為盟卿不名者同盟<lb/>
　之後四國反覆背盟故清丘之盟卿皆奪節稱人以<lb/>
　著四國之惡也凡盟既盟而背之者猶以其盟出于<lb/>
　不得已也同盟而違之則其惡大矣清丘之盟是也<lb/>
　胡安國曰書同盟志同欲也或以惡其反覆而書同<lb/>
　盟非也春秋不貴盟誓自?公始年書儀父盟蔑宋<lb/>
<pb n="10a"/>
　人盟宿已不實言矣奚待清丘然後惡其反覆乎清<lb/>
　丘載書恤病討貳口血未乾敗其盟好所謂不待貶<lb/>
　而惡自見者也又奚必人諸國之卿然後知反覆之<lb/>
　可罪乎楚既入陳圍鄭大敗晉師伐蕭滅之憑陵中<lb/>
　國甚矣為諸侯計者宜信任仁賢修明政事自?于<lb/>
　為善則可以保其國耳不是圖而刑牲?血要質鬼<lb/>
　神蘄以禦楚謀之不臧孰大于是故國卿貶而稱人<lb/>
　譏失職也原縠違命喪師乃晉國罪人而主茲盟約<lb/>
<pb n="10b"/>
　所信任者皆可知矣<lb/>
宋師伐陳衛人救陳<lb/>
　謝湜曰陳以衛為好而宋師伐之宋以陳為貳而衛<lb/>
　人救之同盟之後二國背戾相違書伐書救罪其失<lb/>
　信也<lb/>
　胡安國曰陳有?君之亂宋不能討而楚能討之雖<lb/>
　曰縣陳尋復封之其?于楚而不貳未足責也宋人<lb/>
　不能?自省?遽以大?伐之非義舉矣衛人救陳<lb/>
<pb n="11a"/>
　背盟失信而以救書者見宋師非義陳未有罪而受<lb/>
　兵為可恤也且謀國失圖妄興師旅無休息之期則<lb/>
　亂益滋矣其以救書意在責宋也若衛叛盟則不待<lb/>
　貶?而惡自見矣<lb/>
十有三年春齊師伐莒<lb/>
　謝湜曰莒小國以齊國之力而不能服莒服之不以<lb/>
　其道也<lb/>
夏楚子伐宋<lb/>
<pb n="11b"/>
　謝湜曰楚子既滅蕭于是伐宋以宋師伐陳故也楚<lb/>
　之伐宋也晉衛曹畏楚無一出救者背清丘之盟也<lb/>
　胡安國曰楚人滅蕭將以脅宋諸侯懼而同盟為宋<lb/>
　人計者恤民固本輕徭薄賦使民?死親其上則可<lb/>
　以待敵矣計不出此而急于伐陳攻楚與國非策也故<lb/>
　楚人有詞于伐而得書爵<lb/>
秋螽冬晉殺其大夫先縠<lb/>
　謝湜曰先縠剛愎不仁邲之敗起于先縠故晉以國<lb/>
<pb n="12a"/>
　法殺之凡大夫有罪而書國殺善其國之行法也凡<lb/>
　大夫無罪而書國殺罪其國之失道也觀大夫有罪<lb/>
　無罪而國殺之當否見矣<lb/>
　胡安國曰先縠違命大敗晉師元帥不能用鉞已失<lb/>
　刑矣今又重有罪焉晉人治其罪而戮之義也曷為<lb/>
　稱國以殺而不去其官夫兵者安危所係有國之大<lb/>
　事也將非其人則敗雖得其人使親信間之則敗以<lb/>
　剛愎不仁者參焉而莫肯用命則敗凡此三敗君之<lb/>
<pb n="12b"/>
　過也河曲之戰趙穿獨出而臾駢之謀不用濟涇而<lb/>
　次欒黶欲東而荀偃之令不行今林父初將中軍乃<lb/>
　以先縠佐之使敵國謀臣知其從政者新未能行令<lb/>
　誰之過與故稱國以殺不去其官罪累上也<lb/>
十有四年春衛殺其大夫孔達夏五月壬申曹伯壽卒<lb/>
　謝湜曰晉以楚伐宋討衛救陳衛之背盟救陳達之<lb/>
　謀也故衛以國法殺之<lb/>
　胡安國曰殺大夫而書名氏義不繫于?殺也孔達<lb/>
<pb n="13a"/>
　棄信以危社稷衛人按其罪而誅之可也何以稱國<lb/>
　而不去其官用人謀國干犯盟主至于見討誰之過<lb/>
　與稱國以殺不去其官罪累上也春秋端本澄源故<lb/>
　書法如此<lb/>
　?祖謙曰晉討衛前後小國貳大國亦多未嘗必欲<lb/>
　殺其二謀者至此必欲討衛孔達何與?晉經邲一<lb/>
　敗之後欲張綱紀晉國不如是震威則不足以服諸<lb/>
　侯<lb/>
<pb n="13b"/>
晉侯伐鄭<lb/>
　謝湜曰鄭即晉則楚圍鄭<lb/>
　胡安國曰按左氏傳為邲故也比事以觀知其為報<lb/>
　怨復讎之兵詞無所貶者直書其事而義自見矣<lb/>
秋九月楚子圍宋<lb/>
　謝湜曰伐宋圍宋以宋伐陳且不服也<lb/>
　胡安國曰宋人要結盟誓欲以禦楚已非持國之道<lb/>
　輕舉大??民妄動又非恤患之兵特書救陳以著<lb/>
<pb n="14a"/>
　其罪明見伐之由也國必自伐然後人伐之凡事其<lb/>
　作始也簡其將畢也必巨易于訟卦曰君子以作事<lb/>
　謀始始不謀必至于訟訟而不竟必至于師若宋是<lb/>
　矣始謀不臧至于見伐見圍幾亡其國則自取之也<lb/>
　春秋端本故責宋為深若蠻夷圍中國則義亦明矣<lb/>
葬曹文公冬公孫歸父?齊侯于?<lb/>
　胡安國曰夫禮?嫌明微制治于未亂自天子出者<lb/>
　也列國之君非王事而自相?聚是禮自諸侯出矣<lb/>
<pb n="14b"/>
　以國君而降班失列下與外臣?以外臣而抗尊?<lb/>
　位上與諸侯?是禮自大夫出矣君若贅旒陪臣執<lb/>
　命豈一朝一夕之故其所由來漸矣故易于坤之初<lb/>
　六曰馴致其道至堅?也易言其理春秋見諸行事<lb/>
　若合符節可謂深切著明矣<lb/>
　<lb/>
　<lb/>
　春秋集義卷三十三<lb/>
</p>
<p>
</p>
  </div>
</body>
</text>
</TEI>