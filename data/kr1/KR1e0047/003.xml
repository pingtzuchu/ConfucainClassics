<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義綱領卷下</head> <lb/>
    <p>
<pb n="1a"/>
欽定四庫全書<lb/>
　春秋集義綱領卷下<lb/>
　　　　　　　　　　　　宋　李明復　撰<lb/>
?論<lb/>
論日月時之例曰?陽消息進退見於日月時正則氣<lb/>
至不失晷度而?陽節矣故春秋紀日以正月紀月以<lb/>
正時紀時以正年年時月日天道之綱紀也日有子丑<lb/>
甲乙月有晦朔有閏時有春夏秋冬子丑者配甲乙而<lb/>
<pb n="1b"/>
相續者也朔者明之始晦者明之終閏者積日月餘分<lb/>
而成月者也春夏者陽來?往而始乎物者也秋冬者<lb/>
陽往?來而終乎物者也日月時往來相更終始相循<lb/>
天下事物之變與之更出迭入而未始有窮也春秋因<lb/>
事書日以明日因事書月書朔書晦書閏以明月不以<lb/>
有事無事書時以明時因列國變故書事以明事所以<lb/>
軌天度而律人為也凡大事皆書日謹之也以月見意<lb/>
則書月以時見意則書時盟戰敗滅祭祀卒葬日食之<lb/>
<pb n="2a"/>
類皆大事也故書日納幣逆女朝聘之類以時故書時<lb/>
?女歸書月謹其行也他國以婚事至書月謹其來也<lb/>
凡公如書月謹其行也大夫如書時降於公也凡公會<lb/>
書月謹其行也外諸侯會?大夫會書時降於公也大<lb/>
雩蒐狩城築之類以時故書時雩書月則著見其尤失<lb/>
時也雩書日則著其用二辛也郎狩書月城楚丘書月<lb/>
則以歲首重之也凡遇凡次皆書時著其非事而出非<lb/>
一月也凡侵伐皆書時著其勞民病?非一月也?侵<lb/>
<pb n="2b"/>
伐書月者謹其出也不月者著其久也凡救書月則以<lb/>
解難欲急也凡遷書月謹其出也凡取書月謹其入也<lb/>
?亡之類不書日者以其取亡非一日也凡執諸侯書<lb/>
月執?大夫書月謹之也執外大夫書時降於君也凡<lb/>
諸侯出奔書月?大夫書月謹之也外大夫奔書時降<lb/>
於君也天王出不書日公孫不書日者自出至鄭自孫<lb/>
至齊非一日也天王入不書日者著王室之亂也公至<lb/>
不書日者著其不謹也古者舉動必順?陽大閱治兵<lb/>
<pb n="3a"/>
書日則又以見擇日而有為也郊書日廟祭書日則又<lb/>
以見擇日而有事也凡災異?時則書時不及時則書<lb/>
月止一日則書曰日食常在朔故日食書日書朔不書<lb/>
朔者食不當朔也星變或止一日或彌月或累月故星<lb/>
變或書日或書月或書時螽螟或止一月或累日故螽<lb/>
螟或書月或書時水旱書時以見為災非一月也不雨<lb/>
書正月至七月以見為災非一時也雨雹雨雪或以異<lb/>
常書或以非時書十月雨雪三月大雨震電此以非時<lb/>
<pb n="3b"/>
書也秋大雨雹冬大雨雪此以異常書也麋蝝蜚蜮皆<lb/>
書時紀其為異而已無事書月也隕霜不殺草隕霜殺<lb/>
菽皆書月紀其當殺不殺不當殺而殺而已無事書日<lb/>
也火災地震震廟隕石皆書日謹變之大也凡日當日<lb/>
不日者史失之也盟不書日之類是也不當日書日?<lb/>
者溢文也?大夫奔書日之類是也亦或變文以示義<lb/>
雩書日姜氏入書日之類是也凡月當月不月者史失<lb/>
之也公如不書月之類是也不當月書月者?者溢文<lb/>
<pb n="4a"/>
也滕子來朝書月之類是也亦或變文以示義城楚丘<lb/>
書月之類是也榖梁以?盟日為信不日為渝以外盟<lb/>
日為惡不日為正稽之於理則不通求之於例則不合<lb/>
失春秋之意?矣來盟不日者其盟不以來日故也?<lb/>
盟不日者其盟不以往日故也凡盟自文公以前闕日<lb/>
者多自宣公以後闕日者少?略而近詳故也?與外<lb/>
盟闕日者少外諸侯外人盟闕日者多?詳而外略故<lb/>
也觸類而推之則春秋所書日月不同其?見矣<lb/>
<pb n="4b"/>
論天王之例曰王者與天合?故稱天王春秋明一王<lb/>
之法皆王者循天理而正人倫者也首止之會殊王世<lb/>
子以屈諸侯?之朝書狩以尊天子君臣之分辨矣君臣<lb/>
之分辨故天理明於君臣之間申生稱世子以罪晉侯不<lb/>
仁蒯瞶稱世子以罪衛輒不義父子之恩篤矣父子之恩<lb/>
篤故天理明於父子之間宋共姬稱諡以正其賢魯哀姜<lb/>
稱入以正其逆書納幣書逆女書歸書致女以正其儀書<lb/>
會書享書來書遇以正其亂夫婦之道立矣夫婦之道<lb/>
<pb n="5a"/>
立故天理明於夫婦之間縶稱殺以罪遇之寡恩段稱<lb/>
克以罪?之失道兄弟之情親矣兄弟之情親故天理<lb/>
明於兄弟之間故曰春秋之法皆王者循天理而正人<lb/>
倫者也平王之時周道雖?於天下而天命未?於周<lb/>
故正月必書王元年必書王正月以王者統天下而一<lb/>
之也王者進退視天取舍視天與奪視天其明如日月<lb/>
照臨其令如風雷鼓舞其澤如雨露浸潤故王正月必<lb/>
書春以王者奉天時而若之也逆女于紀稱王后以明<lb/>
<pb n="5b"/>
所至皆王臣也受朝于?稱王所以明所至皆王土也<lb/>
襄王在鄭稱居以明鄭乃王之鄭也子瑕奔晉子朝奔<lb/>
楚不言出以明晉乃王之晉楚乃王之楚也茅戎敗績<lb/>
不書戰以明王無敵於天下也都必稱京師以明王國<lb/>
受四海之朝也王人救衛稱子突王人在會先諸侯以<lb/>
明王命之重也周衰王室不綱周王所以順天理物者<lb/>
其道不復見矣桓公錫命不稱天以明莊王寵賚逆臣<lb/>
之失天道也成風賵葬不稱天以明襄王尊欽妾母之<lb/>
<pb n="6a"/>
失天道也魯國金賻書求而王庭無四方之貢矣襄王<lb/>
居鄭周公奔晉書出而王國無四方之土矣二百四十<lb/>
二年朝王止二而諸侯朝禮不修由此見矣成公如京<lb/>
師遂會伐秦而諸侯朝禮不欽由此見矣非獨此也以<lb/>
外交來朝有若祭伯之奪其朝者以外交來聘有若祭<lb/>
叔之奪其爵者世執國政有若尹氏武氏之稱氏者未<lb/>
命而行父職有若武氏子仍叔之子稱子者王臣與列<lb/>
國要信有若尹子單子之同盟者屈辱於戎有若凡伯<lb/>
<pb n="6b"/>
見伐者逆后不欽有若祭公稱遂劉夏稱名者??王<lb/>
師有若劉子侵楚者抗世嫡亂國統有若尹氏立朝者<lb/>
逆天拂理甚矣然則春秋明天王之法蓋周道?於天<lb/>
下也<lb/>
論朝聘如之例曰諸侯以時入朝臣子之禮也諸侯世<lb/>
相朝兩君相見之禮也聘問天子以親邦國以禮士諸<lb/>
侯以省天子以結?好此先王朝聘之禮也春秋之時<lb/>
典制大?諸侯相朝以事大而臣子述職之朝廢矣諸<lb/>
<pb n="7a"/>
侯相聘以修好而臣子問安之聘廢矣自?至哀二百<lb/>
四十二年公朝于王所二公如京師一臣如京師五踐<lb/>
土因王在會而致朝禮焉河陽則以臣召君而致朝禮<lb/>
焉成公則因過京師而修朝公子遂則因過京師而修<lb/>
聘至於列國述職問安之禮?然無聞此則臣子朝聘<lb/>
不通於王室者也?者肆威弱者奔命聘不以時朝不<lb/>
以世小國懼難則修朝大國結黨則修聘齊楚之屬大<lb/>
於魯則魯往朝之而齊楚不至焉邾滕之屬小於魯則<lb/>
<pb n="7b"/>
邾滕來朝而魯不往焉陳衛之屬匹於魯則彼此有聘<lb/>
而無朝魯小於齊楚而?於邾滕則大國無朝而有聘<lb/>
此則諸侯朝聘交通於列國者也春秋之法諸國朝聘<lb/>
于魯者書曰朝聘所以明其?而紀其亂也魯朝聘于<lb/>
諸國者止書曰如所以黜其朝聘而正其亂也踐土之<lb/>
會河陽之狩書曰朝于王所罪其失禮也獨公書朝而<lb/>
諸侯不書不與諸侯之成朝也成公之朝于京師也止<lb/>
書曰如而不曰朝為其非朝禮之正也魯大夫之聘于<lb/>
<pb n="8a"/>
京師也止書曰如而不曰聘為其非聘禮之正也祭伯<lb/>
之來朝也獨書來而不稱朝不與王臣之出朝也祭伯<lb/>
之來聘也獨書字而不稱爵不與王臣之出聘也<lb/>
論盟例曰凡盟?為主稱及公及邾儀父盟于蔑是也<lb/>
外為主稱會公會齊侯盟于艾是也其在魯地雖外為<lb/>
主亦稱及賓主之義也公及齊大夫盟于蔇是也雖在<lb/>
魯地列國已先結盟而我往會之亦稱會他國已推一<lb/>
國為主則魯不敢不先之也公會杞侯莒子盟于曲池<lb/>
<pb n="8b"/>
是也外諸侯盟則以主盟者為首而從盟者次之齊侯<lb/>
鄭伯盟于石門是也凡盟謀有先後事有善惡其事善<lb/>
則首盟者其功大其事惡則從盟者其過輕春秋分?<lb/>
外?先後所以辨主盟之國而次其善惡也來盟者彼<lb/>
就盟于我也謂之來者彼來成之也?不書主盟則以<lb/>
我國為主故也?盟者我就盟于彼也謂之?者我往<lb/>
臨之也外不書主盟則以彼國為主故也閔公之被難<lb/>
也齊?子以省難來盟有存亡繼?之功此來盟之善<lb/>
<pb n="9a"/>
者也僖公之初立也公子友以繼好如齊?盟得事大<lb/>
保國之道此?盟之善者也尹子柯陵之盟單子?澤<lb/>
之盟劉子平丘之盟皆諸侯上與王臣為盟書曰同盟<lb/>
罪諸侯之卑王室也王世子首止之盟宰周公葵丘之<lb/>
盟劉子?鼬之盟諸侯不敢與世子王臣同盟書曰諸<lb/>
侯盟于首止諸侯盟于葵丘諸侯盟于?鼬善諸侯之<lb/>
尊王室也凡大國之盟皆小國不得已而從之也若乃<lb/>
小國與之同欲亦書同盟幽之再盟書曰同盟以列國<lb/>
<pb n="9b"/>
皆欲聽命於齊鄭人苦楚而欲從中國也新城之盟斷<lb/>
道之盟書曰同盟以衛侯鄭伯欲請平於晉魯侯衛侯<lb/>
曹伯欲與晉伐齊也?朾之盟重丘之盟書曰同盟以<lb/>
魚石叛宋諸侯皆欲同力救宋崔杼亂齊諸侯皆欲同<lb/>
心討齊也蟲牢之盟馬陵之盟書曰同盟以鄭不即楚<lb/>
而從中國諸侯皆同心外楚也凡此八盟皆小國與大<lb/>
國同欲而書同盟者也凡同盟之國反覆違盟者亦書<lb/>
同盟罪其同盟於前而復違於後也清丘之盟諸侯欲<lb/>
<pb n="10a"/>
討貳恤病也既盟之後宋伐叛國而衛救之楚伐與國<lb/>
而晉不救書曰同盟責晉衛之失信也蒲之盟與諸侯<lb/>
同心為盟也既盟之後晉人執鄭伯晉欒書伐鄭書曰<lb/>
同盟責晉之失信也戚之盟亳北之盟皆鄭伯外楚而<lb/>
從晉也戚盟口血未乾而鄭公子喜侵宋鄭伯從楚戰<lb/>
晉書曰同盟責鄭之失信也戲盟口血未乾而鄭公孫<lb/>
輒從楚伐宋鄭公孫舍之帥師侵宋亳盟口血未乾而<lb/>
鄭伯從楚子伐宋書曰同盟責鄭伯失信之甚也凡此<lb/>
<pb n="10b"/>
五盟皆以大國反其令小國違其約而書同盟者也責<lb/>
王貢以討不庭服夷狄以安中國召陵之盟也尊王室<lb/>
以崇大義翼戴天子以示大順首止之盟也上明先王<lb/>
禁令下修列國訓戒使諸侯莫敢違法以歸于正葵丘<lb/>
之盟也是三盟者齊桓惠安天下之功於是乎在矣能<lb/>
使仇敵釋怨而從者柯之盟也能使列國順命而?者<lb/>
幽之盟也能使?人背敵而來者貫之盟也是三盟者<lb/>
齊桓屈服天下之功於是乎在矣蔇之盟齊以難託魯<lb/>
<pb n="11a"/>
而魯不能終其託者也落姑之盟魯以難託齊而齊不<lb/>
能終其託者也湨梁之盟大夫為主大夫主盟而諸侯<lb/>
圖治之功衰矣蜀之盟夷狄為主夷狄主盟而中國撥<lb/>
亂之功衰矣凡盟公及會則稱公卿及會則稱名微者<lb/>
及會則外稱人而?不名若乃外稱卿而?不名志?<lb/>
之失也及蘇子盟于女栗是也外稱人而?稱公貶外<lb/>
而人之也貶外稱人而公之失見矣<lb/>
論入例曰凡諸侯卿大夫自外反?曰歸自外至?曰<lb/>
<pb n="11b"/>
入以歸對入歸?辭也入外辭也凡反國歸為順入為<lb/>
逆春秋書歸書入所以??外明逆順也歸順而入逆<lb/>
春秋之大法也歸者書入入者嘗歸春秋之變文也歸<lb/>
者書入以入起義而正其入也入者書歸以歸起義而<lb/>
惡其歸也紀季姜歸京師王姬歸齊伯姬歸杞蔡季歸<lb/>
蔡衛侯鄭歸衛蔡侯廬歸蔡陳侯吳歸陳凡此皆以歸<lb/>
為順者也鄭伯突入櫟莒去疾入莒宋魚石入彭城晉<lb/>
欒盈入晉衛孫林父入戚紀季以酅入齊凡此皆以入<lb/>
<pb n="12a"/>
為逆者也突以不正歸鄭赤以不正歸曹晉趙鞅以叛<lb/>
逆歸晉衛孫林父以叛逆歸衛宋華元以?亂歸宋凡<lb/>
此皆變入書歸以起義者也姜氏以夫人入魯許叔以<lb/>
公弟入許小白以公子入齊衛侯朔以衛君入衛衛獻<lb/>
公以衛君入夷儀王猛以王子入王城敬王以天王入<lb/>
成周凡此皆變歸書入以起義者也凡歸書復歸者明<lb/>
其已?而復歸也忽書復歸則以鄭立突主國忽位已<lb/>
?於鄭也曹伯襄書復歸則以晉執曹伯畀宋共公已<lb/>
<pb n="12b"/>
?於曹也衛侯鄭書復歸則以衛立叔武主國成公已<lb/>
?於衛也衛侯衎書復歸則以衛立公孫剽主國獻公<lb/>
已?於衛也衛元咺書復歸則以晉文歸咺為臣子咺<lb/>
罪已在所?故也凡入書復入者其明已?而復入也<lb/>
宋魚石書復入則以魚石志於圖宋其罪在所誅?也<lb/>
晉欒盈書復入則以欒盈志欲圖晉其罪在所誅?也<lb/>
晉趙鞅不書復歸則以其罪明於叛故也衛孫林父宋<lb/>
華元不書復歸則以其罪明於所自故也宋華亥向寧華<lb/>
<pb n="13a"/>
定仲佗石彄公子地不書復入則以其罪明於叛故也<lb/>
鄭良霄宋樂大心不書復入則以其罪明於所自故也<lb/>
書所自者不書復入書復入者不書所自明於罪之大<lb/>
者見意而已矣衛侯鄭書復歸又書自楚者以著楚人<lb/>
之善也衛元咺書復歸又書自晉者以著晉文之惡也<lb/>
凡自一以得外之援一以恃外之力得外之援者著其<lb/>
?功也恃外之力者著其逼?也蔡季歸自陳衛侯鄭<lb/>
陳侯之弟?歸自楚自之善者也衛孫林父宋華元衛<lb/>
<pb n="13b"/>
元咺歸自晉自之惡者也凡入書自則其入皆以惡逆<lb/>
而已矣入外辭也公羊謂入為出入惡誤矣王猛遇亂<lb/>
入于王城敬王犯難入于成周乃入之無惡者也豈可<lb/>
以為出入皆惡乎歸?辭也公羊謂歸為出入無惡誤<lb/>
矣突以奪正歸鄭趙鞅以叛歸晉孫林父恃晉歸衛華<lb/>
元恃晉歸宋乃歸之惡者也豈可以為出入無惡乎復<lb/>
歸者已?而復歸也公羊謂出有惡入無惡誤矣衛元<lb/>
咺以臣抗君其復歸也可以謂之入無惡乎復入者已<lb/>
<pb n="14a"/>
?而復入也公羊謂出無惡入有惡誤矣魚石欒盈皆<lb/>
以大罪出奔其復入也可以謂之出無惡乎<lb/>
論救例曰禍患相救諸侯之義也書救善之也救欲盡<lb/>
力救書人責其救之不力也救欲速進救書次責其救<lb/>
之緩也伐鄭諸侯遂救許善之也以其不反兵赴于許<lb/>
也救徐諸侯遂次于匡疾之也以其不進兵止于匡也<lb/>
楚以陵弱伐鄭而諸侯救之善之也以其守蟲牢之盟<lb/>
也宋以討貳伐陳而衛人救之疾之也以其背清丘之<lb/>
<pb n="14b"/>
盟也三國次于聶北而後救邢罪其赴難不急也叔孫<lb/>
豹以師救晉而次于雍榆罪其違命不行也魯救成至<lb/>
遇則救之無勇者也晉伐楚救江則救之失謀者也宋<lb/>
伐齊喪而狄救齊傷中國狄之不若也魯戍鄭虎牢而<lb/>
楚救鄭傷中國楚之不若也楚為陳害而吳救陳傷中<lb/>
國吳之不若也<lb/>
論次例曰駐師於外曰次次有二義一則書次以示危<lb/>
國公次于滑次于成齊侯衛侯次于五氏次于垂葭次<lb/>
<pb n="15a"/>
于蘧蒢此則罪其師出無名也師次于郎以俟陳蔡齊<lb/>
師宋師次于郎此則示魯之危也乃若繼事書次則次<lb/>
有善惡齊桓伐楚次于陘則次之善者也諸侯救徐次<lb/>
于聶北叔孫救晉次于雍榆則次之惡者也伐事以次<lb/>
為善救事以次為惡伐而次以其有需待之意也桓公<lb/>
師次于陘而屈完來盟以此救而次以其不免於難也<lb/>
救徐次于匡而楚人敗徐救邢次于聶北而邢遷夷儀<lb/>
以此<lb/>
<pb n="15b"/>
論執例曰凡執諸侯大夫不以有罪無罪執者皆貶稱<lb/>
人罪其?執也惟晉厲公執曹伯既得其罪又歸京師<lb/>
故稱侯晉執虞公執鄭伯執衛侯執曹伯執莒子邾子<lb/>
邾執鄫子宋執小邾子執者皆稱人而見執者皆不名<lb/>
以執者有擅執之誅而見執者無可?之罪也厲公執<lb/>
曹伯稱侯則以執得其罪也曹伯不名則以聽命於王<lb/>
也宋執滕子嬰齊晉執戎蠻子赤稱人稱名則以滕子<lb/>
戎蠻子其惡亦在所?也若乃因會因入書執而稱侯<lb/>
<pb n="16a"/>
者特以執繼上事而已非侯執也故執者雖稱侯而見<lb/>
執者亦不名晉侯入曹執曹伯楚子會于盂執宋公是<lb/>
也甯喜背君之罪大矣然晉執甯喜乃以助林父而不<lb/>
以其罪也季孫意如?國之罪大矣然晉執意如乃以<lb/>
聽讒愬而不以其罪也宋仲幾罪在不受功晉執仲幾<lb/>
雖以其罪而不以王命也故肆逆如甯喜擅命如意如<lb/>
違命如仲幾王法在所誅殛而執者亦貶稱人以其執<lb/>
之不以其道也宋執鄭祭仲則在我有奪正之誅齊執<lb/>
<pb n="16b"/>
陳轅濤塗則在我有不反已之過晉執季孫行父則在<lb/>
我有聽僑如之失執人以逆而不以順執人以忿而不<lb/>
以怒執人以讒而不以正在王法已不容矣而況執不<lb/>
以命者乎行人所以通國之信也國有不善過在國不<lb/>
在行人則兩國之信由此不通矣書執行人罪諸侯之<lb/>
不智也<lb/>
論遂例曰遂繼事之辭也遂?事之辭也遂有善惡安<lb/>
利社稷抑?扶弱則遂之善者也慢命生事?民敗國<lb/>
<pb n="17a"/>
則遂之惡者也觀其事原其意而遂之善惡見矣祭公<lb/>
?以王命逆后也既而因以私事朝魯首書祭公之來<lb/>
而次書逆后為遂事罪王臣之不欽也公子結?以君<lb/>
命出盟也既而因以私事媵陳人而次書鄄盟為遂事<lb/>
罪諸侯大夫之不欽也公子遂聘于京師又以聘事適<lb/>
晉書遂如晉罪其輕王室而失聘之道也成公朝于京<lb/>
師又以伐事適秦書遂會晉侯伐秦罪其輕王室而失<lb/>
朝之道也季孫宿奉命救召而違指入鄆書遂入鄆罪<lb/>
<pb n="17b"/>
其生事也公孫歸父奉命出聘而不反命奔齊書遂奔<lb/>
齊罪其棄命也文公取須句遂成郚罪其勞民也齊侯<lb/>
侵我遂伐曹齊侯伐衛遂伐晉士鞅伐鄭遂侵衛罪其<lb/>
遷師也滅偪陽書遂則罪諸侯因會而滅國也城虎牢<lb/>
書遂則罪大夫因會而城邑也公與大夫如齊書遂則<lb/>
罪其不能制也諸侯伐楚書遂則罪其行師之不正也<lb/>
諸侯次匡書遂則罪其救徐之不前也凡此皆遂之惡<lb/>
者也諸侯遂救許則善其急於解難也諸侯遂圍許則<lb/>
<pb n="18a"/>
善其急於討叛也曹伯遂會圍許則善其急於從王也<lb/>
遂事之善見於春秋者惟此而已矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集義綱領卷下<lb/>
</p>
<p>
</p>
  </div>
</body>
</text>
</TEI>