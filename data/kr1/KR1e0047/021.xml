<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集義卷十八</head> <lb/>
    <p>
<pb n="1a"/>
欽定四庫全書<lb/>
　春秋集義卷十八<lb/>
　　　　　　　　　　　　宋　李明復　撰<lb/>
　　僖公<lb/>
　程?曰僖公名申莊公子閔公庶兄惠王十八年即<lb/>
　位僖謚也小心畏忌曰僖<lb/>
元年春王正月<lb/>
　謝湜曰閔公遇難其位不得受之先君故不書即位<lb/>
<pb n="1b"/>
　季友不死子般閔公之難不能速討逆賊固有責矣<lb/>
　然去叔牙奉子般以正國嗣立僖公逐慶父以安社<lb/>
　稷友之力也<lb/>
　胡安國曰不書即位?無所承上不請命也閔公薨<lb/>
　夫人孫于邾慶父出奔莒公于是焉以成風所屬而<lb/>
　季子立之?無所承也嗣子定位于初喪而魯使不<lb/>
　告于周明年正位改元而周使亦不至于魯又明年<lb/>
　服喪已畢而不見於京師上不請命也承國于先君<lb/>
<pb n="2a"/>
　者父子之倫請命于天王者君臣之義今僖公?無<lb/>
　所承上不請命不書即位正王法也是故有四海而<lb/>
　即天王之位者受之于天者也有一國而即諸侯之<lb/>
　位者受之于王者也受之于天者必奉若天道而後<lb/>
　能保天下受之于王者必謹守王度而後能保國<lb/>
齊師宋師曹師次于聶北救邢<lb/>
　程?曰齊未嘗興大?此稱師責其?可救而徒次<lb/>
　以為聲援致邢之不保其國也<lb/>
<pb n="2b"/>
　或問程?邢衛為狄所滅齊桓公攘戎狄而封之當<lb/>
　時夷狄?而中國微桓公獨能如此故孔子曰微管<lb/>
　仲吾其被?左?矣為其功如此也觀晉室之亂劉<lb/>
　石猖獗于中原當是時只?無一管仲故顛沛如此<lb/>
　然則管仲之功後世誠難及也曰若以後世論之其<lb/>
　功不可謂不大自王道觀之則不足以為大也今人<lb/>
　只?見管仲有此故莫敢輕議不知孔孟有為規模<lb/>
　自?見得孔孟作處則管仲自小曰孔孟如何曰必<lb/>
<pb n="3a"/>
　也以天保以上治?以采薇以下治外雖有夷狄安<lb/>
　得遽至中原乎如小雅盡廢則政事所以自治者俱<lb/>
　亡四夷安得而不交侵<lb/>
　程氏學曰齊師宋師曹師次于聶北救邢言救邢謂<lb/>
　其志于義也言次于聶北以見其不及事故夏六月<lb/>
　邢遷于夷儀其不及事尤可見矣齊師宋師曹師城<lb/>
　邢其志于義尤可見矣春秋之時諸侯交亂?地以<lb/>
　戰殺人盈野爭城以戰殺人盈城又況于蠻夷猾夏<lb/>
<pb n="3b"/>
　者哉然而天子不能正方伯不能討當是之際有能<lb/>
　奔命而救之者雖行師不出于天子未合于王道之<lb/>
　正而權事度情亦云善矣可不與之哉凡書救者皆<lb/>
　善之也其間輕重?貶則各存乎其文矣<lb/>
　胡安國曰三國稱師見兵力之有餘也聶北書次以<lb/>
　譏救邢之不速也春秋大義伐而書次其次為善遂<lb/>
　伐楚次于陘美之也救而書次其次為貶救邢次于<lb/>
　聶北譏之也聖人之情見矣故救患分災于禮為急<lb/>
<pb n="4a"/>
　而好攻戰樂殺人者于罪為大<lb/>
　又曰春秋以用兵侵伐為戒獨至于救患分災惟恐<lb/>
　次止遷延而欲其速也故伐而書次者其次為善次<lb/>
　于陘美之也救而書次者其次為貶次于聶北譏之<lb/>
　也以此見聖人之情矣<lb/>
　呂祖謙曰諸侯救邢初間狄伐邢齊已救了今何故<lb/>
　又救邢?初間救邢之時狄人雖退?去伐衛衛與<lb/>
　邢相近狄既滅衛後遂?滅國之威又去伐邢所以<lb/>
<pb n="4b"/>
　桓公帥諸侯之師再去救邢然不便去救邢?次于<lb/>
　聶北而又不速進師者何故?桓公是?主夷狄與<lb/>
　中國相為盛衰勝負于此乎分萬一小敗狄人便自<lb/>
　此來侵中國此不得不謹所以未敢輕發直待邢潰<lb/>
　是突圍而出方敢?其勢亂而救之<lb/>
　又曰齊桓公始?之初狄滅衛又伐邢見得當時夷<lb/>
　狄凌中國如此之甚向非齊桓之?封衛遷邢則中<lb/>
　國?何而不淪胥為夷狄此孔子所以有微管仲吾<lb/>
<pb n="5a"/>
　其被髮左?之嘆也<lb/>
夏六月邢遷于夷儀齊師宋師曹師城邢<lb/>
　謝湜曰邢有狄難諸侯帥師救之邢遷夷儀諸侯帥<lb/>
　師城之邦國之義也雖然以三國師?之盛可以攻<lb/>
　狄而攘之矣次于聶北而後進焉則其救邢緩而不<lb/>
　急也救難如救溺緩而不急則失救之道矣邢之受<lb/>
　禍如在水火之中也三國次于境上至于六月不進<lb/>
　而狄無退心師至其國則邢人已為兵刃之血矣故邢<lb/>
<pb n="5b"/>
　迫危亡以至遷于夷儀邢之遷三國緩師之過也與<lb/>
　其次而後救不若不次之為善也與其遷而後城不<lb/>
　若不遷之為善也力足以討暴折難而遷延後時故<lb/>
　聶北之師書救書城以著其善書次書遷以著其惡<lb/>
　胡安國曰書邢遷于夷儀見齊師次止緩不及事然<lb/>
　邢以自遷為文而再書齊師宋師曹師城邢者美桓<lb/>
　公志義卒有救患之功也不以王命興師亦聖人之<lb/>
　所與乎中國衰微夷狄猾夏天子不能正至于遷徙<lb/>
<pb n="6a"/>
　奔亡諸侯有能救而存之則救而存之可也以王命<lb/>
　興師者正能救而與之者權<lb/>
秋七月戊辰夫人姜氏薨于夷齊人以歸<lb/>
　謝湜曰夷齊地哀姜薨于夷齊桓取而殺之也齊人<lb/>
　以歸者以哀姜之喪歸于齊也哀姜之得罪也以母<lb/>
　與知殺子而已義未?于魯也哀姜之罪天王在所<lb/>
　治為天吏者可得而誅也桓公父母之國也宜以親<lb/>
　親之恩為之隱也以罪討而殺之非父母國之道也<lb/>
<pb n="6b"/>
　身未?于魯而齊人以歸非父母國之義也殺非其<lb/>
　殺歸非其歸齊失正也哀姜出奔書曰夫人姜氏孫<lb/>
　于邾為之諱其奔也其見殺也書曰夫人姜氏薨于<lb/>
　夷為之諱其殺也其喪至也書曰夫人氏之喪至自<lb/>
　齊其葬也書曰葬我小君哀姜觀春秋所書則哀姜<lb/>
　于魯可知矣<lb/>
　胡安國曰夫人薨不地其曰薨于夷何也桓公召而<lb/>
　殺之也其曰齊人以歸者以其喪歸于魯也齊為盟<lb/>
<pb n="7a"/>
　主義得舉法是?者之所以行乎諸侯也既誅其人<lb/>
　又歸其喪何居魯欲拒而勿受乎則子無?母之義<lb/>
　受而葬之乎己?者復得享小君之禮典刑紊矣故<lb/>
　特書以歸而不曰歸夫人之喪以者不以者也<lb/>
楚人伐鄭<lb/>
　謝湜曰楚入春秋爵號不通中國故?公之世楚惟<lb/>
　稱?至其一來修?始進稱人僖公初政令與中國<lb/>
　相通?始改號稱楚自此用兵侵伐皆進稱人方是<lb/>
<pb n="7b"/>
　時楚雖益熾齊桓能制其?故終桓之世楚惟稱人<lb/>
　而不與中國?盟及桓之?也其權勢與中國相抗<lb/>
　始以人?列國盟于齊又以人?列國盟于鹿上至<lb/>
　盂之?執宋公伐宋楚遂書爵而位列陳蔡上以示<lb/>
　楚日?大而中國不能制也自是楚見于經皆與中國<lb/>
　並故君則稱爵卿則稱名其官稱大夫其爵稱公子<lb/>
　?則稱師微則稱人或人以示貶或名以示?赴告<lb/>
　之禮行而書卒書名聘問之禮詳而書卿書使以楚<lb/>
<pb n="8a"/>
　之禮法皆循中國故也<lb/>
　胡安國曰楚稱人寖?也?公十年敗蔡師虜獻舞<lb/>
　固己?矣然獨舉其號者始見于經則本其僣竊之<lb/>
　罪正其夷狄之名著王法也二十三年來聘嘉其慕<lb/>
　義乃以人書二十八年伐鄭惡其猾夏復以號舉至<lb/>
　是又伐鄭也亦書人者豈許其伐國而人之乎?中<lb/>
　華執盟主朝諸侯長齊晉其所由來者漸矣<lb/>
八月公?齊侯宋公鄭伯曹伯邾人于檉<lb/>
<pb n="8b"/>
　謝湜曰左氏謂謀救鄭檉宋地<lb/>
九月公敗邾師于偃<lb/>
　謝湜曰哀姜之死魯人歸怨于邾故公敗邾師<lb/>
　胡安國曰檉之?謀救鄭而公與邾人咸與焉則是<lb/>
　志同而謀協也今既?邾人于檉又敗邾師于偃于<lb/>
　此責公無攘夷狄安中國之誠矣凡此皆直書其事<lb/>
　而義自見也詐戰曰敗敗之者為主<lb/>
冬十月壬午公子友帥師敗莒師于酈獲莒挐<lb/>
<pb n="9a"/>
　謝湜曰慶父魯之逆臣莒人以慶父之賂興師不義<lb/>
　之大也出不以義進不量力故公子友敗莒師獲莒<lb/>
　拏莒大夫之帥師者也大夫師敗而身獲于人不智<lb/>
　之大也書獲罪之也列國大夫皆王臣也以戰為事<lb/>
　而獲人之卿公子友之罪也度?量力用師之道也<lb/>
　不義不智而身獲于人莒拏之罪也酈之敗曲在莒<lb/>
　已明故不書伐<lb/>
　胡安國曰按公羊慶父走莒莒人逐之將由乎齊齊<lb/>
<pb n="9b"/>
　人不納?反舍于汶水之上奚斯入請不可而死莒<lb/>
　人曰吾已得子之賊以求賂乎魯魯人弗與為是興<lb/>
　師而來伐然則罪在莒也而以季友主此戰何也抑<lb/>
　鋒止?喻以辭命使知不縮而引去則善矣今至于<lb/>
　兵刃既接又用詐謀擒其主將此?國之事非王者<lb/>
　之師春秋之志故以季友為主而書敗獲責之備也<lb/>
十有二月丁巳夫人氏之喪至自齊<lb/>
　謝湜曰齊人以姜之尸歸僖公請而葬之書至自齊<lb/>
<pb n="10a"/>
　著齊之惡也不稱姜杜氏謂之闕文是也以為貶?<lb/>
　亦不當書氏且夫人之罪未在所?故也<lb/>
　胡安國曰夫人與?二君幾于亡國大義已?不可<lb/>
　復入宗廟矣書孫于邾薨于夷者?哀姜也書齊人<lb/>
　以歸夫人氏之喪至自齊者譏桓公也不稱姓者殺<lb/>
　于齊不去氏者受于魯<lb/>
　張栻語?或論哀姜之孫不去姜氏者將以?于文<lb/>
　姜也然般閔再?魯國幾亡其禍亦慘矣子雖不可<lb/>
<pb n="10b"/>
　以?毋以先君治之夫豈不可故夫人喪至自齊也<lb/>
　因告至于廟遂去其姓猶存其氏者終有?于文姜<lb/>
　也所謂毫釐有所必計者也<lb/>
　呂祖謙曰君子以齊人之殺哀姜也為己甚矣哀姜<lb/>
　于魯大義?論來魯之臣子當正罪討之于未立君<lb/>
　之前若閔公既立之後亦難討之齊則不當殺魯不<lb/>
　敢殺所以取而殺之<lb/>
二年春王正月城楚丘<lb/>
<pb n="11a"/>
　楊時曰齊桓公攘戎狄而封衛未嘗請命于天子而<lb/>
　專封之也故春秋書城楚丘而不言其封衛?無取<lb/>
　焉然則木?美桓公孔子何以取之曰木?之詩衛<lb/>
　人之詩也衛為狄所?桓公救而封之其恩豈可忘<lb/>
　也欲厚報之不亦?乎在衛人之義不得不以為美<lb/>
　其取之也以衛人之義而已若春秋褒貶示天下之<lb/>
　公故無取<lb/>
　謝湜曰楚丘衛邑衛為狄所滅野處漕邑諸侯為之<lb/>
<pb n="11b"/>
　城楚丘而封焉楚丘不書衛善魯人視楚丘猶己國<lb/>
　之事而城之也諸侯救災恤?義也勞民以供鄰役<lb/>
　非義也城楚丘諸侯之事也魯為之城義也故魯城<lb/>
　楚丘不書衛善其視衛之患如己國之患也城小榖<lb/>
　齊之事也魯為之城非義也故魯城小榖不書齊議<lb/>
　其以齊之事為己國之事也衛之出于漕也詩稱齊<lb/>
　桓公攘戎狄而封之然則城楚丘齊之功諸侯之力<lb/>
　也不書諸侯者齊桓以威率諸侯而城之諸侯心力<lb/>
<pb n="12a"/>
　未齊故也城不書諸侯而齊桓未能?服諸侯由此<lb/>
　見矣城邢邢既危而後安之者也城楚丘衛既亡而<lb/>
　後存之者也邢危而後安之衛亡而後存之雖有安<lb/>
　存之力已失安存之道矣故齊桓攘戎狄保邦國雖<lb/>
　若安邢存衛春秋皆不美其功也前書狄入衛後書<lb/>
　城楚丘則春秋不美齊桓其心見矣夷儀邢已遷故<lb/>
　城書邢楚丘衛未遷故城不書衛<lb/>
　胡安國曰楚丘衛邑桓公帥諸侯城之而封衛也不<lb/>
<pb n="12b"/>
　書桓公不與諸侯專封也木?美桓公而夫子?之<lb/>
　意豈異乎不與專封正王法也木?有取焉善衛人<lb/>
　之情也曷為善之報者天下之利以?報?則民有<lb/>
　所勸矣城楚丘略而不書城邢詞繁而不殺何也按<lb/>
　周制凡封國大宗伯?司几筵設黼扆?史作冊命<lb/>
　是天子大權非諸侯所得擅而行之者也衛人渡河<lb/>
　野處漕邑許穆夫人閔其亡而載馳賦文公徙居楚<lb/>
　丘而後百姓?則其國固嘗亡滅而不存矣城楚丘<lb/>
<pb n="13a"/>
　是擅天子之大權而封國也邢遷于夷儀經以白遷<lb/>
　為文則其遷出于己意其國未嘗滅也諸侯城邢是<lb/>
　謂同惡相恤以從簡書故詞繁而不殺美救患也桓<lb/>
　公封衛而衛國忘亡其有功于中華甚大為利于衛<lb/>
　人甚博?有美詞以揚其事今乃微之若此者正其<lb/>
　義不謀其利明其道不計其功略小惠存大節春秋<lb/>
　之法也故曰五?三王之罪人仲尼之徒無道桓文<lb/>
　之事者<lb/>
<pb n="13b"/>
　朱熹曰春秋<hi>闕</hi>　　　　　　　　　　　　地<lb/>
　呂祖謙曰封邢如何?在遷邢之後?狄滅衛後盤<lb/>
　旋邢衛之間桓公下手未得所以逐狄之緩待狄都<lb/>
　退後方城楚丘其勢是如此<lb/>
夏五月辛巳葬我小君哀姜虞師晉師滅下陽<lb/>
　程?曰虞假道而助晉伐虢虢之亡虞實為之故以<lb/>
　虞為主下陽邑也虢之亡因此故先書虞<lb/>
　程氏學曰虞師晉師滅下陽晉主乎伐虢而虞為首<lb/>
<pb n="14a"/>
　何也受賂假道以師同伐虢故以虞為首也下陽虢<lb/>
　邑也邑不言取而云滅者趙氏謂虢因而亡也不于<lb/>
　滅而書之著虞罪也此義明矣?不為道則晉不得<lb/>
　逞下陽既喪而虢遂滅矣聖人所書微?可見也<lb/>
　謝湜曰下陽虢之塞邑也邑不言滅下陽謂之滅者<lb/>
　下陽入晉而虢因以亡故下陽書滅以著虢滅之由<lb/>
　也著虢滅之由所以罪虞也伐虢晉獻公之謀也然<lb/>
　晉師得至于虢以虞為道晉師得取下陽以虞為主<lb/>
<pb n="14b"/>
　然則虢亡皆起于虞故下陽之難以虞先晉而首其<lb/>
　惡也虢同姓之國也虞晉滅虢不名者方下陽之亡<lb/>
　虢實未滅故也虞公貪暴君之賂而假之道合兩國<lb/>
　?焉<lb/>
　胡安國曰按孟子晉人以垂棘之璧與屈?之?假<lb/>
　道于虞以伐虢?之?諫百里奚不諫然則晉人造<lb/>
　意以虞首惡何也貪得重賂遂其?暴以滅兄弟之<lb/>
　國以及其身而亡其社稷所以為首乎春秋聖人律<lb/>
<pb n="15a"/>
　令也觀此義可以見法矣唐?祖賜其臣長孫無忌<lb/>
　金?繒錦欲以立武昭儀雖無忌終不順?君子猶<lb/>
　譏其役于利而不反君賜也矧受他人之賂遂其?<lb/>
　暴者乎國而曰滅下陽邑爾其書滅何也下陽虞虢<lb/>
　之塞邑猶秦有潼?蜀有劍嶺皆國之門?也潼?<lb/>
　不守則秦蜀破下陽既舉而虞虢亡矣春秋此義以<lb/>
　天下為家以城郭溝池為固以山川丘陵為險設之<lb/>
　以守國而待暴客者也其衰世之意耶<lb/>
<pb n="15b"/>
　呂祖謙曰此一事知?之?之諫必不聽知虞之必<lb/>
　可假知虢之必可亡料敵如見自是觀之晉國智謀<lb/>
　之士如息者亦自有數至于傅奚齊此?全不能知<lb/>
　?不能先為保護之計何料敵如是之審謀國如是<lb/>
　之??息本非就自身上做工夫專以億度揣摩為<lb/>
　事故有著不著處<lb/>
　又曰晉荀息何故知虞有?之??荀息是獻公謀<lb/>
　臣平日欲經營諸國亦?下工夫所以知得言其懦<lb/>
<pb n="16a"/>
　不能?諫?他國雖有謀臣若是昏闇之人則不能<lb/>
　知此非止得?之?之為人亦是知得虞之情性所<lb/>
　以?冀一?以誇大之<lb/>
秋九月齊侯宋公江人?人盟于貫<lb/>
　胡安國曰按左氏盟于貫服江?也?楚天下莫?<lb/>
　焉江?者其東方之與國也二國來定盟則楚人失<lb/>
　其右臂樂毅下齊先結韓趙孔明伐魏申好江東雖<lb/>
　武王牧野之師亦誓友邦?及庸蜀彭濮八國之人<lb/>
<pb n="16b"/>
　共為犄角之勢也桓公此盟其服?楚之慮周矣其<lb/>
　攘夷狄免民于左?之義著矣盟雖春秋所惡然諸<lb/>
　侯皆在獨言?國者許是盟也<lb/>
　呂祖謙曰先理?小者?去理?楚<lb/>
冬十月不雨<lb/>
楚人侵鄭<lb/>
　呂祖謙曰齊楚何故欲爭鄭?鄭介乎兩間齊得鄭<lb/>
　則齊?楚得鄭則楚?<lb/>
<pb n="17a"/>
三年春王正月不雨夏四月不雨<lb/>
　胡安國曰榖梁子曰不雨者勤雨也?時而一書閔<lb/>
　雨也閔雨有志乎民者也?時而總書不憂雨也不<lb/>
　憂雨者無志乎民者也按詩稱僖公儉以足用?以<lb/>
　愛民務農重榖則誠賢君也其有志乎民審矣故冬<lb/>
　不雨而書春不雨而書夏不雨而書以著其勤也文<lb/>
　公以練祭則緩于作主以宗廟則太室屋?以賦政<lb/>
　則四不視朔以邦交則三不?盟其無志乎民亦審<lb/>
<pb n="17b"/>
　矣故自十有二月不雨至于秋七月而書自正月不<lb/>
　雨至于秋七月而書以著其慢也<lb/>
徐人取舒六月雨<lb/>
　胡安國曰雨云者喜雨也閔雨與民同其憂喜雨與<lb/>
　民同其樂此君國子民之道也觀此義則知春秋有<lb/>
　懼天災恤民隱之意遇天災而不懼視民隱而不恤<lb/>
　自樂其樂而不與民同也國之亡無日矣<lb/>
秋齊侯宋公江人?人?于陽榖<lb/>
<pb n="18a"/>
　胡安國曰按左氏謀伐楚也或曰侵蔡次陘之師諸<lb/>
　侯皆在江?獨不與焉則安知其為謀伐楚乎曰兵<lb/>
　有聚而為正亦有分而為?諸侯之師同次于陘所<lb/>
　謂聚而為正也江人?人各守其地所謂分而為?<lb/>
　也次陘大?厚集其陣聲罪致討以震中國之威江<lb/>
　人?人各守其境按兵不動以為八國之援此克敵<lb/>
　制勝之謀也退于召陵而盟禮定循海以歸而濤塗<lb/>
　執然後及江人?人伐陳則知侵蔡次陘而二國不<lb/>
<pb n="18b"/>
　?自為犄角之勢明矣此大?而未言者善是謀也<lb/>
冬公子友如齊?盟<lb/>
　謝湜曰齊將伐楚故季友適齊?盟?盟者我往受<lb/>
　盟于彼也來盟者彼來受盟于我也盟在彼而我往<lb/>
　臨之故書?<lb/>
楚人伐鄭<lb/>
　謝湜曰楚三年再伐鄭一侵鄭<lb/>
　春秋集義卷十八<lb/>
</p>
<p>
</p>
  </div>
</body>
</text>
</TEI>