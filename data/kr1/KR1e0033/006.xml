<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋考卷六</head> <lb/>
    <p>
<pb n="1a"/>
欽定四庫全書<lb/>
　春秋考卷六<lb/>
　　　　　　　　　　　　宋　葉夢得　撰<lb/>
　　桓公<lb/>
天子諸侯踰年改元即位不明見于經杜氏以尚書顧<lb/>
命言之而不終其?以吾攷之顧命始言逆子釗于南<lb/>
門之外延入翼室恤宅宗翼室非正室也是時固已嗣<lb/>
位為君矣而未受冊命也七日而受冊命王麻冕黼裳<lb/>
<pb n="1b"/>
由賓階躋卿士邦君麻冕蟻裳入即位卿士邦君所謂<lb/>
即位者即其常位也王所謂由賓階躋者以殯在阼階<lb/>
不敢當王也阼階且不敢升則未敢躋乎王之正位可<lb/>
知矣故受命而見?臣出在應門之?應門之?者路<lb/>
門之外也蓋古一年之間不二君故嗣位于柩柩前而<lb/>
受冊于殯猶以先君之辭命之若曰吾君猶存焉爾應<lb/>
門之?諸侯再拜王亦答拜不純乎為君也?先君之<lb/>
位而不敢居終先君之年而不敢改不幸而死謂之小<lb/>
<pb n="2a"/>
子王不成其為君也至于明年天道一變矣以為曠年<lb/>
不可以為君也然後即于正位朝?臣以稱元年遂以<lb/>
成其為君者自是始是雖不明見于經而其制則明矣<lb/>
然公羊言以諸侯之踰年即位亦知天子之踰年而即<lb/>
位以天子三年然後稱王亦知諸侯于封?三年稱子<lb/>
則此在當時已無所據但更相推見爾宜學者之所難<lb/>
言也<lb/>
諸侯踰年未有不即位者有書不書則春秋之法也猶<lb/>
<pb n="2b"/>
之未嘗無正月而或不書正月未嘗無王而或不書王<lb/>
而?者乃以為公不即位故不書夫位者日朝?臣而<lb/>
正其為君者也不即位則終其世何所居乎其端蓋起<lb/>
于左氏隱傳曰不書即位攝也莊傳曰不稱即位文姜<lb/>
出也閔傳曰不書即位亂故也僖傳曰不稱即位公出<lb/>
故也或言不書或言不稱杜氏因謂不即位者不行即<lb/>
位之禮書與稱一辭也夫君莫大于位位莫太于即位<lb/>
所謂即位者亦不過正南面受朝而已謂公出不即位<lb/>
<pb n="3a"/>
猶云可也若曰文姜出與亂此何預南面受朝之事而<lb/>
不得行其禮不行即位之禮則元年何自改?此蓋左<lb/>
氏不明隱不書即位為正隱莊閔僖為繼?君之意求<lb/>
其?而不得故各隨其意而妄為之辭不若公羊榖梁<lb/>
之得其義此春秋之始事而謬誤己如此則公羊榖梁<lb/>
傳經左氏不傳經可信不誣也<lb/>
即位人君之道也有其名而無其位有其位而無其始<lb/>
皆不可以為君春秋莫大乎正名莫謹乎正始二者立<lb/>
<pb n="3b"/>
而位存乎其間矣上不正名下不正始雖有其位未有<lb/>
不招篡奪之萌而?陵夷之漸者也故君薨嗣子雖在<lb/>
?次必先即位于柩前不以為無哀有其名者必正其<lb/>
位也明年雖?未終必朝廟行即位之禮而改元不以<lb/>
為不?有其位者必正其始也踰年不即位則無時而<lb/>
可即位矣如是謂繼故不即位可乎彼??而繼與?<lb/>
而立人者雖冒天下之大惡然告于國人赴于諸侯必<lb/>
不自謂吾身親?之亦將有藉口以為之言者如桓使<lb/>
<pb n="4a"/>
翬?隱于寪氏桓立而討寪氏有死者慶父使僕人鄧<lb/>
扈樂?子般既?誅鄧扈樂以歸獄若禮不應即位而<lb/>
自以為無不忍于先君而即位是自暴其惡于?亦豈<lb/>
情之所宜?<lb/>
繼故無不即位之理吾固言之矣或者猶有疑焉吾不<lb/>
知此先王之禮耶時君之為耶凡故未有非?篡者也<lb/>
以為先王之禮則豈有聖人為禮而逆開篡?之路以<lb/>
待後世行之耶以為時君之為則繼體承統正名分以<lb/>
<pb n="4b"/>
討有罪與區區小不忍廢先王之典而忘正始之道孰<lb/>
重正春秋之所誅也左氏初不曉此故于隱莊閔僖四<lb/>
公妄為之例杜預載穎氏?<hi>案後漢書儒林傳穎客著春秋條例五萬餘言杜預所引即其?原本訛潁氏竹穎民今校改</hi>以為魯十二公國史皆書即位仲<lb/>
尼修之乃有所不書此其言是矣但不知潁氏言不書<lb/>
者何義而杜預從而攻之以為若實即位則公無讓若<lb/>
實有讓則史無??書此以黨左氏隱讓之論則可也<lb/>
既不知經則無足與議公榖雖知繼正繼故之辨而榖<lb/>
<pb n="5a"/>
梁以為先君不以其道終則子不忍即位如此是亦時<lb/>
君之為爾惟公羊于莊言君?子不即位隱之也孰隱<lb/>
隱子也于宣言繼?君不言即位此其言即位何其意<lb/>
也以是知為春秋不書然曰隱子亦非是左氏知經不<lb/>
書而不知為繼故穀梁知繼故而不知為經不書公羊<lb/>
雖近而隱子之義亦不盡信乎學經之難也<lb/>
繼體之君踰年即位改元杜預以為諸侯每?首必有<lb/>
禮于廟諸遭?繼位者因此而改元正位非也禮曰?<lb/>
<pb n="5b"/>
三年不祭惟祭天地社稷為越綍而行事宗廟不預也<lb/>
則遭?朝廟之禮廢矣為其不可不改元正位故變而<lb/>
特朝廟焉伊訓曰惟元祀十有二月乙丑伊尹祠于先<lb/>
王奉嗣王祗見厥祖此改元朝廟之禮也其曰元祀十<lb/>
有二月者以夏正數之乃商之正月也若其次年則固<lb/>
未之行矣詩閔予小子嗣王朝于廟訪落嗣王謀于廟<lb/>
敬之?臣進戒嗣王皆言惟予小子古者天子在?皆<lb/>
稱予小子此亦朝廟之證惟載見言諸侯始見乎武王<lb/>
<pb n="6a"/>
廟乃為免?之朝每?必朝廟與在?次年不期廟皆<lb/>
禮之常故經亦不書<lb/>
踰年朝廟以吉禮行乎以凶禮行乎以吉禮行也古者<lb/>
席蓋重素苞屨扱衽厭冠書方衰凶器皆不入公門則<lb/>
衰麻不可以接弁冕榖梁固知之也其變而用吉禮亦<lb/>
不得已而以義起之歟吾何以知其然顧命成王之?<lb/>
康王入翼室麻冕黼裳由賓階躋以受冊命既畢而後<lb/>
釋冕反?服此即位乎?次之禮也?次猶以麻冕黼<lb/>
<pb n="6b"/>
裳況朝而正?次之位乎後世所見者惟士?禮而天<lb/>
子諸侯禮不傳是以學者疑之而不知顧命春秋正禮<lb/>
之所當據也<lb/>
鄭伯以璧假許田三家皆以為魯朝宿之邑吾固以為<lb/>
東遷之後諸侯無復皆朝王而桓王之時諸侯背叛天<lb/>
子何暇更以周公功?而賜魯以畿?來朝之邑必不<lb/>
然也且既曰許田則許之田而已謂之邑可乎學者知<lb/>
其非而見詩有居常與許為僖公之美則又謂魯自有<lb/>
<pb n="7a"/>
許鄭伯之所假者在是故僖公能再取之而頌以為復<lb/>
周公之宇疑近似矣亦不然?春秋?取舊邑未嘗不<lb/>
見于經僖公誠能取所假安得不見經乎今之所假亦<lb/>
不得不正言許以包田而徒謂之許田也以吾攷之許<lb/>
莊公之奔魯嘗與鄭入許矣鄭莊公中分其地奉許叔<lb/>
居許西偏以其大夫公孫獲居許東偏是蓋屬之以為<lb/>
附庸許固自在也其與魯共取之者特許之田爾許近<lb/>
于鄭鄭既有其半又欲併魯而得之故以璧假焉恐諸<lb/>
<pb n="7b"/>
侯之言攘其地也春秋所以正名謂之許田歟許田之<lb/>
為言猶郜鼎也郜鼎取之宋不可曰宋鼎故挈郜鼎以<lb/>
罪其取人器及其薦于太廟也曰納焉知周公之弗肯<lb/>
受也許田取之魯不可曰魯田故挈許田以罪其取人<lb/>
地及其復以與鄭也曰假焉知鄭伯之不得受也鄭既<lb/>
兩得之而許之為許者無幾矣雖後許叔復入許以合<lb/>
公孫獲之土然鄭之有其田者終莫歸也故楚子嘗謂<lb/>
昔我伯父昆吾邑于舊許鄭人貪賴其田而不我與而<lb/>
<pb n="8a"/>
王子勝謂鄭以許為余俘邑此可以證矣推是以攷三<lb/>
家之言其可茍信?<lb/>
王制方伯朝天子皆有湯沐之邑于天子之縣?視元<lb/>
士按元士受田視附庸則不滿五十里之邑也賈氏疏<lb/>
引五經異義云公羊?諸侯朝天子天子之郊皆有朝<lb/>
宿之邑從泰山之下皆有湯沐之邑左氏?諸侯有功<lb/>
?于王室京師有朝宿之邑泰山有湯沐之邑魯周公<lb/>
之後鄭宣王母弟皆有朝宿湯沐邑其餘則否許?謂<lb/>
<pb n="8b"/>
周千八百國皆有朝宿邑盡京師地不足容此其言是<lb/>
也公羊之?自不得行若謂有功?如左氏所言亦未<lb/>
盡蓋必為方伯者而後得賜焉魯鄭固嘗為方伯而傳<lb/>
其後者然遂以祊與許田附益之亦非是許在畿?方<lb/>
是時周雖衰王畿之地猶得自為主桓王與鄭莊公貳<lb/>
取其鄔劉蒍邘之田而與之蘇忿生之田鄭不敢違豈<lb/>
魯假王畿之地與人不請于王而王聽之鄭不受于王<lb/>
而敢自取畿?之地乎必不然矣此吾所謂不得于事<lb/>
<pb n="9a"/>
則度于情者雖有三家之言而終不敢以為信也或曰<lb/>
魯頌言僖公居常與許復周公之宇周公受封之地本<lb/>
自有許即朝宿之邑也桓假于鄭而僖復之故詩云爾<lb/>
此似是而非也古者邑名與國同者甚多向國也而莒<lb/>
邑亦有向秦國也而魯邑亦有秦今取向國之田而謂<lb/>
之取莒邑取秦國之田而謂之取魯邑可乎審僖果能<lb/>
復桓所假之地則春秋自當如取濟西田取汶陽田書<lb/>
于經則魯頌所謂許者目為受封之地則可非許之田<lb/>
<pb n="9b"/>
亦非朝宿之邑也<lb/>
近郊?郊各五十里總百里統謂之郊即六鄉之地爾<lb/>
雅所謂國外曰郊者也郊之外曰甸亦百里即六遂之<lb/>
地爾雅所謂郊外曰野者也六鄉之?農夫所食之餘<lb/>
則有廛里場圃宅士賈官牛賞牧之田凡九等蓋此九<lb/>
等之人非農夫亦受田則使人耕之不可責以公田故<lb/>
各為之差以征之征者?也六遂之?農夫所食之餘<lb/>
則有公邑此田之在公家者如籍田之類天子使大夫<lb/>
<pb n="10a"/>
治之則縣師是也大抵王畿五百里郊甸稍縣都各百<lb/>
里而郊特分?近各居其半故近世學者多誤以近郊<lb/>
為六鄉之地?郊為六遂之地至于甸既非鄉遂又非<lb/>
公卿大夫之采地則莫知所名此攷禮不熟之過也周<lb/>
官載師言之甚詳鄭氏賈氏釋之亦皆有理是不得見<lb/>
于經猶幸得之于先儒者諸侯之制雖不可知然以王<lb/>
畿推之亦可概見所謂四井為邑者井方一里四井為<lb/>
四里此四四而積之以名其地者爾未必皆城郭也所<lb/>
<pb n="10b"/>
謂公邑家邑者公邑縣師之所治家邑王大夫之所食<lb/>
則必有城郭焉故有公邑之田家邑之田都又有大于<lb/>
邑者故又有小都之田大都之田此田與都邑之辨而<lb/>
春秋書鄭伯以璧假許田取汶陽田取濟西田之類本<lb/>
不與邑對但記其田而已若取鄆取讙及闡之類皆邑<lb/>
也或取邑而田與之俱或不盡取其田舉其大者則田<lb/>
不必言也公羊于璧假許田發例云田多邑少稱田邑<lb/>
多田少稱邑夫地各有經界均以四井為邑則一邑之<lb/>
<pb n="11a"/>
田固不得?損若所謂許田者許之田爾何以為田多<lb/>
豈取許田而又取旁邑之田乎取鄆者鄆一邑爾何以<lb/>
為邑多豈取鄆而又取旁田之邑乎<lb/>
大水公羊不為例左氏以平原出水為大水榖梁以?<lb/>
下皆有水災曰大水夫?下皆有水雖堯之?山襄陵<lb/>
無以過也何遽至是乎謂平原出水則水不必平原出<lb/>
也魯弔宋大水之辭曰天作?雨害于粢盛若之何不<lb/>
弔蓋凡久雨霖潦積于汙下或川澤泛溢而為麥苗之<lb/>
<pb n="11b"/>
害皆大水也故凡春秋書大水皆在秋謂夏之五月六<lb/>
月七月水潦方降大雨時行麥已成而禾方苗秀之時<lb/>
也其書夏大水惟桓公一見而已二月至于四月農事<lb/>
方興或害于布種而不常也故不屨書冬春則雖大水<lb/>
不為害故不書而霖雨亦不書蓋雖霖雨不為災亦不<lb/>
必書若為災而書大水則霖雨不必見舉重也書大雨<lb/>
震電者以大雨而見震電之失時也書大雨雹者以大<lb/>
雨而見雹之為災也非為雨也而左氏于大雨震電誤<lb/>
<pb n="12a"/>
以為大雨霖以震為例曰凡雨自三日以往為霖不惟<lb/>
非經所有雨三日以上蓋不勝書矣杜氏附會遂以經<lb/>
無霖字為經誤豈特黨?疑經之罪兼不知經也<lb/>
孔父仇牧荀息是三人其死于難則同其所以死于難<lb/>
則異與夷與?者孔父仇牧之君也孔父仇牧者與夷<lb/>
與捷之大夫而與之共天位者也不幸而有督與萬之<lb/>
難孔父仇牧不死而誰死之乎先殺孔父而後得行惡<lb/>
于其君復殺仇牧而後得施于君者無以遏其惡則盡<lb/>
<pb n="12b"/>
臣之義而不愧其君者孔父仇牧也故春秋正?君之<lb/>
賊而得與其君並見曰及其大夫孔父仇牧者所以立<lb/>
天下之為臣也乃荀息則非從君于昏而阿其為不正<lb/>
者也方獻公之使荀息傅奚齊也曰以是藐諸孤辱在<lb/>
大夫其若之何稽首而對曰臣竭其股肱之力加之以<lb/>
忠貞其濟君之靈也不濟則以死繼之不知獻公之以<lb/>
奚齊委息也姑傅之使保其身耶將遂君之耶息之許<lb/>
獻公也姑傅之耶遂欲君之耶不可得而知也然既曰<lb/>
<pb n="13a"/>
傳矣正獻公欲君奚齊正不正非息之責也則亦使無<lb/>
愧于?者而已獻公死而奚齊立里克欲殺奚齊而息<lb/>
不從既殺之矣又為之立卓子不克而遂死焉則息亦<lb/>
盡其?之之道而不愧其君者君子所以得與孔父仇<lb/>
牧之辭一施之也孔父仇牧以執政論之也荀息以?<lb/>
論之也齊莊公?晏子立于崔氏之門外門?而入枕<lb/>
尸股而哭之興三踊而出君子不責晏子之不死者不<lb/>
當其任也子路曰桓公殺公子糾召忽死之管仲不死<lb/>
<pb n="13b"/>
曰未仁乎子曰桓公九合諸侯不以兵車管仲之力也<lb/>
如其仁如其仁子貢曰管仲非仁者歟桓公殺公子糾<lb/>
不能死又相之子曰管仲相桓公霸諸侯一匡天下豈<lb/>
若匹夫匹婦之為諒也自經于溝瀆而莫之知也夫子<lb/>
雖許管仲之不死而未嘗不許召忽之死夫能為管仲<lb/>
于春秋之時則可于春秋之法則不可此春秋所以不<lb/>
以管仲不許召忽之意也故曰可以託六尺之孤可以<lb/>
寄百里之命君子人與君子人也?子其知之矣是三<lb/>
<pb n="14a"/>
人者事不同而其義同此春秋一施之而無異辭者所<lb/>
以盡人臣之道也?君未有言及其大夫者惟孔父仇<lb/>
牧荀息三見左氏號據魯史宜得事本末為詳而孔父<lb/>
仇牧事不惟甚?兼反亂其實如孔父誤以義形于色<lb/>
之言意之為殺孔父取其妻公怒督懼而?遂妄為義<lb/>
以督有無君之心而後動于惡故先書?君此既不知<lb/>
事又不知經謂宋萬?閔公遇仇牧于門批而殺之若<lb/>
然則孔父當以不閑其家而禍其君仇牧自為兩下相<lb/>
<pb n="14b"/>
殺法不當見經則何為而?之乎惟公羊得其事詳故<lb/>
能盡經意疑必有所受之榖梁?聞其?而不盡故皆<lb/>
以孔父仇牧荀息為閑也夫孔父以氏字見仇牧荀息<lb/>
以名氏見皆卿而執政者也國之安危君之存亡蓋以<lb/>
身任而與之俱者焉季氏欲伐顓臾孔子責冉求不能<lb/>
救曰危而不持顛而不扶則將焉用彼相矣彼陳力就<lb/>
列自一命以上猶若是而況執國之柄者乎崔杼?齊<lb/>
莊公晏子立于崔氏之門外其人曰死乎曰獨吾君也<lb/>
<pb n="15a"/>
乎哉吾死也曰行乎曰吾罪也乎?吾亡也曰歸乎曰<lb/>
吾死安歸故君為社稷死則死之為社稷亡則亡之若<lb/>
為已死而為已亡非其私暱誰敢任之君子不責晏子<lb/>
以不死者謂其非執政以公羊攷之孔父正色立朝則<lb/>
人不敢過而致難于其君故督欲?殤公而先攻孔父<lb/>
之家殤公知孔父死已必死趨而救之皆死焉則孔父<lb/>
者與殤公俱為存亡者也宋萬搏閔公?其脰仇牧聞<lb/>
君?趨而至遇之于門手?而叱之萬臂?仇牧而碎<lb/>
<pb n="15b"/>
其首齒著于門闔則仇牧者亦與閔公俱為存亡者也<lb/>
荀息立卓雖不正然荀息立之亦既踰年而國人君之<lb/>
矣荀息以名氏見是亦正卿也知死者反生生者不愧<lb/>
其言以為信而死卓難則荀息亦與卓俱為存亡者也<lb/>
且春秋之時?君多矣有臣如是三人者乎夏徵舒之<lb/>
亂公孫寧儀行父從君于惡者也陳靈公之?能假楚<lb/>
而討賊春秋猶許陳得納而?此三人春秋以為此與<lb/>
其君俱為存亡者故得與其俱見所以正萬世君臣之<lb/>
<pb n="16a"/>
義也左氏既誤以孔父為助惡卓之?尚以斯言之玷<lb/>
罪荀息嗚呼尚可與言經哉<lb/>
孔父以字見學者為之?多矣榖梁以為為祖諱其陋<lb/>
固不待言亦嘗以宋二王之後得備王官者觀之乎孔<lb/>
子曰宋之郊也契也是天子之事守也以正魯郊為周<lb/>
公之衰則二王得備天子之禮有自來矣故?有三媵<lb/>
王后之制也外有六卿王官之制也吾嘗言之矣則司<lb/>
城司馬皆得以官舉與宰周公之見于周者同也然則<lb/>
<pb n="16b"/>
孔父亦四命之大夫與周之家父同歟孔氏也父字也<lb/>
夫魯以得置孤卿而單伯見單伯非魯所得有也鄭祭<lb/>
足以入為王大夫而以祭仲見祭仲非鄭所得有也學<lb/>
者不疑二人而疑孔父其亦未之思歟<lb/>
會稷目成宋亂左氏既誤載孔父妻之事固不足與言<lb/>
義而書以郜鼎賂公之事據史文猶得其實公羊但以<lb/>
諱言之夫諸侯之?多矣初未有目事者此特目成宋<lb/>
亂不于是求之而徒論諱之?近桓之大惡固不一豈<lb/>
<pb n="17a"/>
皆以?而暴之乎榖梁以公為志成乎是亂而取不成<lb/>
事之辭加之以為君子無遺?惡之義春秋固未有?<lb/>
加之者實不能成其亂而謂之成理豈有是哉左氏見<lb/>
其事而不明乎經二氏既不見事又不明經是以兩失<lb/>
之也經目事惟宋為然執宋公釋宋公宋災故與此而<lb/>
四吾嘗言其然矣平者成也宣四年平莒及郯傳左氏<lb/>
固著之諸侯凡侵伐而不言勝敗或伐者取成而還或<lb/>
受伐者行成而罷皆見于左氏而其所謂成者未必皆<lb/>
<pb n="17b"/>
當也特言其己事而不終其役而今宋之亂諸侯固將<lb/>
討督之罪果能誅督與蔡人殺陳佗同書善孰大焉今<lb/>
四國皆受其賂必歸惡于殤公而錄召莊公以為功莊<lb/>
公亦必?立已以為之請遂恕不討而因使之相宋公<lb/>
是亦與行成而還者何異春秋以宋之故特目焉夫既<lb/>
謂之亂固不可不正而反于治豈有但平之而止者乎<lb/>
先王有取亂者矣亂則滅之是也有救亂者矣亂則援<lb/>
之是也未聞有成亂者亂而平之既不能救又不能取<lb/>
<pb n="18a"/>
是與之也四國之罪尚可逃乎<lb/>
崔杼?齊莊公晉侯濟自泮?諸侯于夷儀伐齊齊人<lb/>
以莊公?使隰鉏請成慶封如師男女以班賂晉侯以<lb/>
宗器自六正五吏三十帥三軍之大夫百官之正長師<lb/>
旅及處守者皆賂晉侯許之使叔向告諸侯魯使子服<lb/>
惠伯對曰君舍有罪以靖小國君之?也寡君聞命矣<lb/>
春秋書公?晉侯宋公衛侯鄭伯曹伯莒子邾子滕子<lb/>
薛伯杞伯小邾子于夷儀此與宋督?殤公諸侯同討<lb/>
<pb n="18b"/>
宋督以郜鼎賂公齊陳鄭皆有賂遂相宋公春秋書公<lb/>
?齊侯陳侯鄭伯于稷者何以異同以賂免也然春秋<lb/>
目宋不目齊吾然後知春秋致意于宋者與他國異也<lb/>
夫?君見討而以君?必有加之辭者矣君雖不君臣<lb/>
不可以不臣為霸主者其可受其辭乎為其賂也于是<lb/>
乎釋之左氏載宋殤公立十年十一戰民不堪命孔父<lb/>
嘉為司馬督為太宰故因民之不堪命先宣言曰司馬<lb/>
則然已殺孔父而?殤公此宋人之辭也齊亦猶是乎<lb/>
<pb n="19a"/>
春秋挈之曰以成宋亂以之為言穀梁所謂不宜以者<lb/>
可施之于此矣未有?君可以成而平者也春秋之意<lb/>
子服惠伯獨知之故言君舍有罪而惠小國雖叔向不<lb/>
能答焉其?而不言者齊賊不討而崔杼得存知諸侯<lb/>
之無能為也雖有異于宋之辭而其罪則與宋等矣<lb/>
胥命三家皆以為善故荀子亦曰詩譏屢盟春秋善胥<lb/>
命荀卿之學學者以為出公羊故云也即春秋之時言<lb/>
之諸侯以好見于國中則曰朝有不協而相見于郤地<lb/>
<pb n="19b"/>
非盟則曰會今以好則非朝以不協則非盟會曰結言<lb/>
而退謹言而退者何所言耶且既謂之命則必有事曰<lb/>
不盟可也而命之當否春秋安得不正而但以其不盟<lb/>
遂以為美耶書曰王言惟作命不言臣下罔攸稟令命<lb/>
天子之事非諸侯所得更相為故曰為天下主主者天<lb/>
也繼天者君也君之所存者命也為人臣而侵君之命<lb/>
而用之是不臣也為人君而失其命是不君也君不君<lb/>
臣不臣此天下所以傾也穀梁亦既言之矣今諸侯而<lb/>
<pb n="20a"/>
兩相命獨不以不臣正之乎以吾攷之齊侯者僖公也<lb/>
衛侯者宣公也管仲對楚之辭曰昔召康公命我先君<lb/>
太公曰五侯九伯汝實征之以夾輔周室賜我先君履<lb/>
東至于海西至于河南至于穆陵北至于無棣此齊之<lb/>
舊也詩旄丘言責衛伯狄人迫逐黎侯黎侯寓于衛衛<lb/>
不能修方伯連率之職黎之臣子以責于衛毛氏謂康<lb/>
叔侯爵今曰伯時為州伯此衛之舊也蓋方是時周室<lb/>
既衰天下無伯諸侯無所從僖公宣公各因其舊不請<lb/>
<pb n="20b"/>
于天子自為方伯之職而更相命此春秋所以譏爾旄<lb/>
丘之作疑在受命之後是以詩謂之衛伯而黎之臣子<lb/>
得以責之不然孟子曰齊桓公葵丘之?自一命至于<lb/>
五命束牲載書而不?血春秋但書?而不書盟何以<lb/>
不與其命乎桓公之霸受于天子所謂命者蓋以天子<lb/>
之命命之則無嫌其稱命也故與鄭伯與虢叔同謀納<lb/>
周惠王事云胥命于弭其意亦若以為結言不盟者其<lb/>
不知經可知矣<lb/>
<pb n="21a"/>
公子翬如齊逆女魯使其宗卿逆女者桓之公子翬宣<lb/>
之公子遂成之叔孫僑如也然其至也桓則曰夫人姜<lb/>
氏至自齊而宣則書遂以夫人婦姜至自齊成則書僑<lb/>
如以夫人婦姜氏至自齊翬不言以而遂僑如言以何<lb/>
也以之為言制之在我也故乞他人之兵而已用之言<lb/>
以劉子單子挈王子猛居于皇言以尹氏挈王子朝入<lb/>
皇城言以夫人者吾君之配而國之小君也豈大夫所<lb/>
得制哉翬受命于桓奉之而歸也故以重書夫人至而<lb/>
<pb n="21b"/>
不及翬宣公遂之所立也遂既私于敬嬴欲殺其嫡惡<lb/>
及視而立宣公為之請于齊則將以結齊援而請昏者<lb/>
遂之為也故不待終?而亟請于齊穆姜之逆其在遂<lb/>
而不在宣公乎叔孫僑如亦通乎穆姜者也成公立十<lb/>
四年而未娶僑如方逼穆姜使請于公以去季孟雖仲<lb/>
孫蔑季孫行父莫如之何其亦必假穆姜之故以亟求<lb/>
于齊出姜之逆其亦在僑如而不在成公乎故春秋皆<lb/>
特書以見制之在二人也魯之治家所謂不可道者也<lb/>
<pb n="22a"/>
而莫甚乎遂僑如蓋與衛公子同惡而皆專其國政雖<lb/>
其君不自為而聽命之不暇故夫人也將與共承宗廟<lb/>
社稷之重古之人蓋冕而親迎而大夫得以制之尚何<lb/>
以治其國乎<lb/>
古者?與年異于文步戌為?則?者以戌一周為言<lb/>
也故凡論日者皆舉?書以閏月定四時成?記?有<lb/>
三百有六旬有六日是也年以禾為節則年者以禾一<lb/>
熟為言也故凡論月者皆舉年禮三年之?記二十七<lb/>
<pb n="22b"/>
月之類是也然則年者適在未熟之時矣故有年言年<lb/>
而不言?也<lb/>
古之帝王莫嚴于事天故凡言人事未嘗不以天道參<lb/>
之如作善降之百祥作不善降之百殃天乃不畀洪範<lb/>
九疇天乃錫禹洪範九疇之類著其必然其辭盡而不<lb/>
隱至商而其俗積弊舍人事而證于鬼所謂商人尊神<lb/>
率民以事神先鬼而後禮其民之弊蕩而不靜者也故<lb/>
天人之學孔子始?而不盡言使學者以意求之而已<lb/>
<pb n="23a"/>
春秋所以書災祥而不著其應如有年大有年終二百<lb/>
四十二年之間纔各一見有年在桓公之世大有年在<lb/>
宣公之世夫有年者無年之對五榖熟為有年大熟為<lb/>
大有年自非凶荒饑饉無非有年者故曰匪今斯今振<lb/>
古如?今以大熟為不常得而書者也然亦不應止一<lb/>
見若有年則不勝書何獨見于桓公乎蓋桓宣皆?君<lb/>
而自?于天宜天降之殃而不畀以有年者適幸見之<lb/>
故各因其事而一見爾不?為有年大有年設也與詩<lb/>
<pb n="23b"/>
甫田刺幽王而言倬彼甫田?取十千繼之言自古有<lb/>
年而終篇但言有年者同此乃孔子之深意學者初未<lb/>
嘗論其世不然豈終春秋獨此二年為五榖熟乎吾微<lb/>
發其端而不敢盡亦以存春秋之?故曰夫子之言性<lb/>
與天道不可得而聞也<lb/>
　<lb/>
　<lb/>
　春秋考卷六<lb/>
</p>
<p>
</p>
  </div>
</body>
</text>
</TEI>