<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋考卷二</head> <lb/>
    <p>
<pb n="1a"/>
欽定四庫全書<lb/>
　春秋考卷二<lb/>
　　　　　　　　　　　　宋　葉夢得　撰<lb/>
　　統論<lb/>
君子之學必慎其所傳所傳不正而妄以為正固非矣<lb/>
所傳正而施之不得其正其為不正亦均也子貢曰夫<lb/>
子之文章可得而聞也夫子之言性與天道不可得而<lb/>
聞也夫子固未嘗不與人言也然而有可得聞有不可<lb/>
<pb n="1b"/>
得而聞者焉使弟子皆若?子終日言而不違則言且<lb/>
無所不?矣其有不得其正者乎乃親于其身為不善<lb/>
者君子不入也子路嘗聞是言矣而佛肸以中牟畔召<lb/>
子欲往其磨而不磷?而不緇者非子路之所得知也<lb/>
則雖欲施之而無所取其正焉三家言經其以為凡例<lb/>
者固不能盡合然未必所傳不出于聖人惟不盡得其<lb/>
所聞是以所施非所傳而每失之也穀梁曰凡辭繁而<lb/>
不殺者正也是夫子之言也而施之于宋襄公泓之役<lb/>
<pb n="2a"/>
以為文王之戰無以加則非也襄公無取霸之道而矯<lb/>
一日之事以幸得志而喪其身安得秪以書春書月書<lb/>
朔書日之繁者而遂以為正乎穀梁曰諱莫如深深則<lb/>
隱苟有所見莫如深也是夫子之言也而施之于公子<lb/>
慶父如齊以為奔而諱言如則非也閔公之?慶父之<lb/>
惡再見矣尚不諱言奔莒此其為惡未甚于前安得遽<lb/>
諱乎甚矣春秋之難明所以屢傳而愈失也<lb/>
三代用正雖各不同其四時之序但以月次之而已至<lb/>
<pb n="2b"/>
于行事所當辨者則未嘗不以夏時為正周官太宰以<lb/>
正月之吉垂治象而小宰又以正?帥治官之屬觀治<lb/>
象之法正月周之正月也正?夏之正月也則當時象<lb/>
法所頒固自並行而不相廢故凡禴祠烝嘗之見於祭<lb/>
蒐苗獮狩之見于田下室于獸人言四時之獻疾醫言<lb/>
四時之疾之類皆從其正時以為名特春秋易之爾左<lb/>
氏記時大抵先經一時如隱書冬宋人取長葛左氏以<lb/>
為秋桓書夏穀伯綏來朝鄧侯吾離來朝左氏以為春<lb/>
<pb n="3a"/>
僖五年春晉侯殺申生左氏記于四年十二月十年正<lb/>
月晉里克?卓及荀息左氏記于九年十一月等疑皆<lb/>
從舊史之文則舊史之序時亦皆本于夏正?既以正<lb/>
?為?始則時有不得亂時不得亂則月亦不得易但<lb/>
不知先王協時月正日以重正朔之禁而羲和以廢時<lb/>
亂日得罪者如何施之爾非特史書云然也詩七月六<lb/>
月四月十月之交皆是夏正至七月言周正則一之日<lb/>
二之日三之日四之日而已然則春秋所以易之者蓋<lb/>
<pb n="3b"/>
編年以繫事而正朔王法之所謹不得不本周正也然<lb/>
言之不正孔子亦知之故?淵問為邦子曰行夏之時<lb/>
則春秋所書為不得已杜預不知舊史之文解左氏長<lb/>
葛為秋取冬告穀鄧朝為春來夏朝申生為冬殺春告<lb/>
卓荀息為冬殺春赴皆附?之妄非經之正<lb/>
周官凌人掌冰正?十有二月令斬冰三其凌先鄭讀<lb/>
正為句而記故書正為政則讀為掌冰政而析?十二<lb/>
月為句當從故書以是考之則周紀?首雖以建子為<lb/>
<pb n="4a"/>
正月之吉至其行事自以夏時序月兩者自不相妨也<lb/>
詩十月之交言日有食之亦孔之醜先儒以為夏之八<lb/>
月夏之八月與他月等何醜之有此亦夏之十月也蓋<lb/>
純陰用事之月陽不能勝故以為醜爾以六月四月詩<lb/>
參之可知也三家皆不了春秋用周正之義故隨經為<lb/>
?三正迭用無一不自相伐桓八年春正月己卯烝穀<lb/>
梁曰烝冬事也春興之志不時也周之正月乃夏之十<lb/>
一月正為得時矣則穀梁解經用夏時也故夏五月丁<lb/>
<pb n="4b"/>
丑烝亦再見日烝冬事也春夏興之黷祀也至十四年<lb/>
秋八月御廩災乙亥嘗下書齊侯?父卒在冬十二月<lb/>
穀梁之意以嘗屬御廩災之後猶為八月不悟周之八<lb/>
月為夏之六月亦以為得時故但以為志不敬而已然<lb/>
于春正月公狩于郎明言冬日狩而不譏其失時正月<lb/>
無冰以為時燠若此之類則又疑其用周時公羊于正<lb/>
月烝列四時之祭名而曰常事不書譏亟也以常事起<lb/>
問?以為得時春公狩于郎亦以為常事譏?則是用<lb/>
<pb n="5a"/>
周時也然至于八月嘗亦曰常事不書譏嘗也則又與<lb/>
穀梁同左氏于冬城向冬城諸及防之類皆以為時春<lb/>
新延?春新作南門之類皆以為不時周之冬夏之秋<lb/>
也安得為時周之春夏之冬也安得為不時則左氏亦<lb/>
是用夏正至三月大雨霖以震言書始春正月公狩于<lb/>
郎言書時與記春正月日南至之類則又用周時王法<lb/>
之大莫先于正朔正朔之辨莫顯于四時而三家顛倒<lb/>
錯繆皆爾殆不可曉也<lb/>
<pb n="5b"/>
周官太宰以六典佐王治邦國此先王待五服諸侯之<lb/>
法也于治典言經教典言安禮典言和政典言平刑典<lb/>
言詰事典言富其為之必有其目矣正月之吉既垂其<lb/>
法于象魏而建其牧立其監設其參傳其伍陳其殷置<lb/>
其輔者牧監以統之于上參為三卿伍為伍大夫殷為<lb/>
?士輔為?人以共行之于下此諸侯所以能考禮正<lb/>
刑一?以尊天子而無變節易度以稱亂于四方者也<lb/>
非特周公云然方舜之時固巳日象以典刑而五子之<lb/>
<pb n="6a"/>
歌言禹之?曰有典有則貽厥子孫湯誥曰凡我造邦<lb/>
各守爾典以承天休成王命君陳亦曰爾克敬典在?<lb/>
三代相承蓋皆有所沿襲是以?征言政典曰先時者<lb/>
殺無赦不及時者殺無赦此大司馬之所治也周衰周<lb/>
公之法寖廢穆王耄荒命呂侯訓夏贖刑則伯夷降典<lb/>
載于司寇者已不能行矣至厲王無道周室大?天下<lb/>
蕩蕩無綱紀文章詩人傷之託于商以為刺曰匪上帝<lb/>
不時殷不用舊雖無老成人尚有典刑然則所謂儀式<lb/>
<pb n="6b"/>
刑文王之典者尚安有哉單襄公過陳而不為禮歸告<lb/>
于王或?之周制或?之周之秩官此其禮典之在邦<lb/>
國者也秦襄公之興備其兵甲以討西戎而詩蒹葭刺<lb/>
其未能用周禮將無以固其國慶父之難齊小白使仲<lb/>
孫湫來省難問魯可取曰猶秉周禮未可動當是時天<lb/>
下猶知周禮之為重如此然韓宣子聘魯觀書于太史<lb/>
氏始見易象與春秋曰周禮盡在魯矣吾乃知周公之<lb/>
?與周之所以王也晉為霸主自唐叔以來宜有傳者<lb/>
<pb n="7a"/>
而韓宣子已不及見則諸侯孰有能守之者乎?自小<lb/>
白稱霸天下所宗者皆霸主之令王政已不能盡行而<lb/>
?文公之後世所共守者惟文襄之命文公初納王尚<lb/>
自請隧以千王章何暇能正諸侯抑孟子言周室爵?<lb/>
之制諸侯惡其害己而去其籍者今周官司?諸亡篇<lb/>
是也須句之滅成風猶能為僖公言崇明祀保小寡為<lb/>
周禮而襄王避子?之難出居于鄭卜偃勸?文公以<lb/>
為周禮未改然後知周公之典其所以為天下者甚天<lb/>
<pb n="7b"/>
焉今之周禮?周官非周禮惜乎先王之六典不得而<lb/>
見矣<lb/>
學春秋者不可不先學禮然先王之禮殘缺雖周禮不<lb/>
免有變亂孟子言諸侯惡其害己而去其籍者正不特<lb/>
司?諸職亡而已?又有附益之以便其私者大司徒<lb/>
曰諸公之地封疆方五百里諸侯四百里諸伯三百里<lb/>
諸子二百里諸男百里且自商以來列爵惟五分土惟<lb/>
三周反商政未之有革也烏?所謂五者哉王制曰天<lb/>
<pb n="8a"/>
子之田方千里公侯百里伯七十里子男五十里不能<lb/>
五十里者不?于天子附于諸侯曰附庸此與商制正<lb/>
合典命諸侯之五儀上公九命侯伯七命子男五以及<lb/>
國家?室車旗衣服皆視其命數以為節則亦三而已<lb/>
是故天子曰萬乘諸侯曰千乘天子曰兆民諸侯曰萬<lb/>
民皆取其十之一孟子亦以周公之封為儉于百里而<lb/>
子?謂列國之地一同然則百里而上非諸侯之僭而<lb/>
附益之乎先鄭釋王制?謂商土尚狹因夏爵為三等<lb/>
<pb n="8b"/>
周公斥大九州之界?為五等不知其何據而于周官<lb/>
則以為公食其半侯伯子男食三與四之一謂其餘皆<lb/>
附庸以論語顓臾在邦域之中為證後鄭復謂公無附<lb/>
庸魯以王子母弟得同公國故頌以為錫之山川土田<lb/>
附庸夫所謂邦域之中者正侯伯所統之屬魯侯伯也<lb/>
安得為其國之封哉其曰公無附庸侯伯而下有附庸<lb/>
亦皆意之正使諸男之國誠百里而更受三同之地以<lb/>
為附庸其輕重不亦倒置乎是封國之制不可據也大<lb/>
<pb n="9a"/>
司馬凡制軍王六軍大國三軍次國二軍小國一軍軍<lb/>
將皆命卿所謂大國次國小國者宜以公與侯伯子男<lb/>
為辨也夫為軍所以征伐諸侯既不得專征必待賜鈇<lb/>
鉞為牧而後得征則侯與伯而不為牧者且不得有軍<lb/>
?子男哉叔孫穆子曰天子作師公帥之以征不?元<lb/>
侯作師卿帥之以承天子諸侯有卿無軍帥教衛以贊<lb/>
元侯伯子男有大夫無卿帥賦以從諸侯此言猶見先<lb/>
王之遺制故魯作三軍舍中軍見譏而鄭氏乃妄引成<lb/>
<pb n="9b"/>
國不過半天子之軍與王命曲沃伯以一軍為晉侯以<lb/>
實其言不知此皆周之末造?自晉文公為三軍又避<lb/>
天子六軍而為三行季氏復僭三軍則其餘諸國可知<lb/>
是亦增周禮以為之文則軍制不足據也夫禮制孰大<lb/>
于封國與軍制而變亂若此周禮豈全經乎禮記非孔<lb/>
子之書?西漢諸儒雜記所聞不專主周禮兼取虞夏<lb/>
商制相參戴氏以類次之其言尤厖亂往往反取春秋<lb/>
為辭而誤其本意如謂諸侯于天子此年一小聘三年<lb/>
<pb n="10a"/>
一大聘五年一朝以霸主之令而更周公六年五服一<lb/>
朝之數謂諸侯卒春秋皆書名為不生名之?則出奔<lb/>
名者曰失地名衛文公滅邢名者曰滅同姓名皆與經<lb/>
意相戾諸侯未及期相見曰遇相見于隙地曰?約信<lb/>
曰誓?牲曰盟皆不知其為僭則其他可知惟儀禮尚<lb/>
見周公盛時之制而天子之禮多亡則後世欲盡學禮<lb/>
者固難矣然禮失求諸野失官學在四夷古之君子不<lb/>
幸不得見先王之成法非特今也而苟可得其故者雖<lb/>
<pb n="10b"/>
野與四夷尚且求之而?其遺書乎則是三書雖不可<lb/>
盡考苟能明堯舜三代之道與周公孔子治天下之法<lb/>
則舍是復何所取乎亦在慎擇之而已孔子曰吾欲觀<lb/>
夏道杞不足?也吾得夏時焉吾欲觀商道宋不足?<lb/>
也吾得坤乾焉必有如孔子之用心者而後可與言觀<lb/>
三書矣<lb/>
禮曰天子不言出諸侯不生名諸侯失地名滅同姓名<lb/>
此非知禮者之言嘗聞乎春秋而不究其?者也天子<lb/>
<pb n="11a"/>
不言出非以天王出居于鄭歟出之為言所以辨?外<lb/>
也天子以天下為家雖無往而非?然自千里之畿言<lb/>
之則凡至于諸侯之國者皆出也故?守言出則曰天<lb/>
子將出類乎上帝宜乎社造乎禰征伐言出則曰天子<lb/>
將出征類乎上帝宜乎社造乎祖禡于所征之地天子<lb/>
何嘗不言出乎雖出而不害其言居所以正襄王不得<lb/>
于母弟而失位者不在是也則謂天子不言出者非春<lb/>
秋之意也諸侯不生名非以諸侯必赴而後見名歟夫<lb/>
<pb n="11b"/>
名者諱之道也古者生死皆不諱至周而後諱諱死不<lb/>
諱生然必待卒哭而後諱焉不忍遽死其親也猶曰廟<lb/>
中不諱臨文不諱楚公子圍即位使赴于鄭鄭人問應<lb/>
為後之辭伍舉曰共王之子圍為長則諸侯即位之初<lb/>
即以名告矣故其死也亦必以名赴所以正其死者之<lb/>
君為誰也諸侯何嘗不生名乎春秋諸侯無生以名見<lb/>
者在?則臣子之辭在外者義不在名故惟衛燬楚?<lb/>
貶而後加之爾若滅國君死固以無嫌而不名焉則謂<lb/>
<pb n="12a"/>
諸侯不生名者非春秋之義也諸侯失地名非以出奔<lb/>
者皆名歟夫出奔而名非以其奔而罪之也諸侯失位<lb/>
必有?逐?而奪之國者則?亦一君也外亦一君也<lb/>
不名何以?乎凡奔而見經者皆?其赴告之辭彼亦<lb/>
將使諸侯曉然皆知君者之為何人出者之為何君而<lb/>
不得不以其名來告史從而?之衛鄭出而叔武攝自<lb/>
不當為君故鄭不名非以是為美也則失地名者非春<lb/>
秋之義也諸侯滅同姓名非以衛文公滅邢書名歟諸<lb/>
<pb n="12b"/>
侯之滅同姓固罪矣然諸侯族姓之?天下孰不知之<lb/>
苟有滅焉固不待貶?而自見也衛燬之名?以誘國<lb/>
子而殺之非名無以重其滅之罪故楚?以誘殺蔡世<lb/>
子名衛燬以誘滅邢名其罪一也果以滅邢為貶楚滅<lb/>
?齊滅萊何為而不名乎則滅同姓名非春秋之義也<lb/>
凡此者皆經之?漢初諸儒但竊其文而不知其義故<lb/>
妄意其或然而為之辭是故君子不可以不知經也<lb/>
凡諸侯皆稱公武成言列爵惟五謂公侯伯子男也分<lb/>
<pb n="13a"/>
土惟三謂大國次國小國也自商以來以是為辨孟子<lb/>
論周室班爵?曰天子一位公一位侯一位伯一位子<lb/>
男同一位凡五等此天子之制也君一位卿一位大夫<lb/>
一位上士一位中士一位下士一位凡六等此諸侯之<lb/>
制也天子之制地方千里公侯皆方百里伯七十里子<lb/>
男五十里凡四等以王制考之諸侯之上大夫卿下大<lb/>
夫上士中士下士凡五等天子之田方千里公侯之田<lb/>
方百里伯七十里子男五十里其言與孟子正合然周<lb/>
<pb n="13b"/>
官典命子男同五命侯伯同七命公九命而封國之制<lb/>
諸公五百里侯四百里伯三百里子二百里男百里則<lb/>
周制公當一位侯伯當一位子男當一位皆三等封國<lb/>
之制諸侯益其籍可矣而典命之?則不可易豈孟子<lb/>
或誤而漢儒因之從以為王制歟其言天子三公之田<lb/>
視公卿卿視伯大夫視子男元士視附庸亦因王制而<lb/>
為之?也乃春秋時五等諸侯但分為兩等而已左氏<lb/>
曰卿不?公侯?伯子男可也鄭子?曰鄭伯男也而<lb/>
<pb n="14a"/>
使從公侯之貢?以公侯為一等伯子男為一等未知<lb/>
其孰始也寰?諸侯則公為一等侯伯為一等子男為<lb/>
一等凡三等故見于經者惟公與伯與子而侯與男則<lb/>
略之故無聞焉此乃典命所?正為王國之制也<lb/>
魯侯爵也十有二公皆稱公五等諸侯卒言爵其?皆<lb/>
稱公學者多以周衰諸侯?死皆不請諡于天子而僭<lb/>
公孔子從而?之以見譏非也公者五等諸侯臣子之<lb/>
通稱也古者言君臣之辨惟王公大夫士四等而已公<lb/>
<pb n="14b"/>
以包侯伯子男大夫以包公卿周公曰坐而論道謂之<lb/>
王公作而行之謂之士大夫鄭氏稱王公為天子諸侯<lb/>
?均有南面之尊所以謂之坐也老子曰容乃公公乃<lb/>
王言自諸侯可以為王孟子言共天位治天職食天?<lb/>
為王公之尊賢所謂王公者如此故傅?言立后王君<lb/>
公申無宇言人有十等曰王臣公公臣大夫大夫臣士<lb/>
非特此也禮諸侯之子稱公子諸侯之孫稱公孫則禮<lb/>
固通以諸侯為公矣?禮有當?而為辨者有可合而<lb/>
<pb n="15a"/>
為同者五等諸侯?室車旗衣服之制此當?而為辨<lb/>
者也故視其命數者各不同春秋于盟會征伐各以爵<lb/>
見不敢不謹也至廟通為五廟樂通用軒縣之類是合<lb/>
而為同者不害其相通故春秋于諡葬之終從其主人<lb/>
者不得易也葬者主人之辭也若以為因其僭而?之<lb/>
以著其罪則吳楚之僭王何不?而獨不書葬乎<lb/>
朝覲?同皆見于廟?推本祖考不敢自享其禮之意<lb/>
凡諸侯之有罪或畏而不敢朝其有疑而愬于王者或<lb/>
<pb n="15b"/>
愬之者在此而被愬者在彼皆不可得而遽治所主者<lb/>
尊天子之禮而已故無所用盟?同或和其乖爭或討<lb/>
其叛亂或施其政令使各協心而竭其力以人事不足<lb/>
盡則要之于神故有盟?天子不時見諸侯之禮也雖<lb/>
諸侯且不得自相?而??戎乎舜典言五載一?守<lb/>
?后四朝唐虞制也周官言六年五服一朝又六年王<lb/>
乃時?諸侯各朝于方岳周制也唐虞分天下為五服<lb/>
包王畿甸服在其間畿?諸侯皆王之公卿大夫朝夕<lb/>
<pb n="16a"/>
與王左右者其朝不以年則實朝者四服而已侯服朝<lb/>
一年綏服朝二年要服朝三年荒服朝四年故五年而<lb/>
王?守則通五載之間王之?守者一?后之朝者四<lb/>
所謂?后四朝也周分天下為九畿亦曰九服而王畿<lb/>
千里不在其間以六年數五朝則侯服?一朝甸服二<lb/>
?一朝男服三?一朝采服四?一朝衛服五?一朝<lb/>
然而周官大行人又有要服六?一見之禮九州之外<lb/>
夷服?服蕃服世一見不在?朝之列若是則六年當<lb/>
<pb n="16b"/>
六朝又六年王乃時?則?守當在十二年亦與大行<lb/>
人異?周?立九服九州之外三服不預?朝其實六<lb/>
服之間荒服亦不一以中國諸侯待之則可以預朝者<lb/>
五服而已故書周官先言六服承?後言五服一朝六<lb/>
服可言吾?之所被不可言彼之能朝則五服以次朝<lb/>
五年其六年合五服之諸侯皆朝于王此周禮所謂時<lb/>
見曰會者也又六年五服各朝五年其六年王不?守<lb/>
則諸侯盡朝王國此周禮所謂殷見曰同者也若是則<lb/>
<pb n="17a"/>
?守在十二年之?以六年王乃時?推之可以知前<lb/>
言六年五服一朝者其一年為時見之?大行人但總<lb/>
計六服來朝之節故不及時?大宗伯總計朝覲宗遇<lb/>
之外復有會同二禮故不及五服其為職者不同故也<lb/>
先儒解時見曰會以謂來無常期諸侯有不順服者因<lb/>
其朝覲為壇于國外合諸侯而命以征伐之事引左氏<lb/>
有事而會為證此惑于時見之名而不知以書周官參<lb/>
考夫有事而會豈周承平之常制哉大抵先王之見諸<lb/>
<pb n="17b"/>
侯者六其四為以時見王之常朝其二為非時見王之<lb/>
間朝常朝在廟中而不盟間朝在國外而覲禮之末?<lb/>
出諸侯見于天子為宮壇者是也常朝但各以其方講<lb/>
禮而已間朝則合諸侯而計其功罪諸侯之有不和者<lb/>
亦因是愬于王小者則盟之大者則正以九伐之法所<lb/>
謂刑法之辟攻伐之兵征封之備威讓之令文告之辭<lb/>
如祭公謀父所言者也故曰時?以發四方之禁夫天<lb/>
下亦大矣每一有不然則合諸侯以為之不亦大勞矣<lb/>
<pb n="18a"/>
乎必有大不庭不虞不可以待者然後以非時合諸侯<lb/>
而不以為常此所以通謂之時見猶之言時聘者先儒<lb/>
但聞其?而不知其為六年之節所以誤也十二年而<lb/>
時?然有不能?者則諸侯亦當合而見王于國外而<lb/>
盟覲禮之所載者時會之事而?守之事非所著然以<lb/>
書與周禮儀禮兼求之其大約不過如此凡春秋所言<lb/>
朝?與盟皆非此制也<lb/>
盟非先王之正禮也故朝覲宗遇諸侯以四時見王于<lb/>
<pb n="18b"/>
廟者皆無盟然自堯舜以來未有能廢之者也書曰苖<lb/>
民弗用靈制以刑罔中于信以覆詛盟?古之治民不<lb/>
獨要以人事凡山川百神與宗廟事其祖考者?無不<lb/>
有禱祠祭祀以示其敬故人事所不能盡者亦必期之<lb/>
神諸侯有非時而來朝者曰會十有二?王不時?率<lb/>
諸侯而來朝者曰同二者非朝之常禮則為之築宮為<lb/>
壇于國外設方明而祀之謂之盟非時而來朝者必有<lb/>
不協而請之王也則為之盟以信之王不時?而朝諸<lb/>
<pb n="19a"/>
侯者必有戒之事而使守也則為之盟以一之其設官<lb/>
曰司盟凡邦國有疑則掌其盟約之載而大司寇?焉<lb/>
大約書之宗?小約書之丹圖此其細者也若其大者<lb/>
則各以其地域之??共其牲凡殺牲載書而不?血<lb/>
者?也?血坎其牲加書于上而埋之者盟也然是非<lb/>
天子不可行天子者百神之所主而天下之所聽焉者<lb/>
也安有諸侯而可主神者乎諸侯而有盟皆僭也春秋<lb/>
之初隱公之罪首見于邾儀父?無國而不然至齊小<lb/>
<pb n="19b"/>
白霸諸侯始從而受盟春秋以為王法不行于天下猶<lb/>
有鬼神焉使知所事而甘心其于弭亂息爭而驅之善<lb/>
猶以為愈故鄭伯逃盟不免于誅如是猶有口血未乾<lb/>
而渝之者?并其神而欺之乎故盟之罪既書于春秋<lb/>
固不可逃而所為盟者猶不盡廢也<lb/>
晉成虒祁諸侯朝而歸者皆有二心叔向曰諸侯不可<lb/>
以不示威乃並??遂?及盟于平丘齊侯鄭伯盟于<lb/>
鹹亦??于衛遂盟于沙則霸主與大國之?與盟未<lb/>
<pb n="20a"/>
有不先令之或求而與為期者故晉為鄭服欲修好于<lb/>
吳將合諸侯使士?告于齊曰寡君使?以?之不易<lb/>
不虞之不戒寡君願與一二兄弟相見以謀不協請君<lb/>
臨之楚人因鄭許之朝止之以求諸侯使椒舉致辭于<lb/>
晉曰晉楚之從交相見也以?之不易寡君願結驩于<lb/>
二三君使舉請間君若苟無四方之虞則願假寵以請<lb/>
于諸侯此求盟之辭也春秋詳?故凡書公?某盟于<lb/>
某者皆彼求而我?之以外為主也書公及某盟于某<lb/>
<pb n="20b"/>
者皆我求而及彼以我為主也若直盟者皆外盟彼我<lb/>
皆無與焉以告則書爾故?而盟者猶言某?某伐某<lb/>
及而盟者猶言某師及某師戰于某云爾來盟者彼請<lb/>
之?盟者我從之皆以一國言亦若是而已<lb/>
周制諸侯之盟書皆登于天府而藏其貳于太史?史<lb/>
司?及六官齊師伐我展喜犒師言成王賜周公太公<lb/>
之盟曰世世子孫無相害也以為載在盟府太師職之<lb/>
者是也踐土之盟蔡將先衛祝佗記其載書衛武蔡甲<lb/>
<pb n="21a"/>
午以為藏在盟府此皆文公之霸猶能舉舊禮而行之<lb/>
則先王典法雖春秋僭亂之世或廢或存亦未必其皆<lb/>
棄也<lb/>
?同之禮見于覲禮者最詳亦通謂之覲所謂為宮與<lb/>
壇者宮三百?四門壇十有二尋方明者木也方四尺<lb/>
各以上下四方之色設之而用六玉上圭下璧南方璋<lb/>
西方琥北方璜東方圭上介各奉其君之旂置于?左<lb/>
五等諸侯皆就其旂而立四傳擯而升壇已祀方明而<lb/>
<pb n="21b"/>
後以?同之禮見諸侯所謂天子乘龍象天旂象日月<lb/>
升龍降龍出拜日于東門之外反祀方明者此舉會同<lb/>
于一時之禮以見也其後?言禮日于南門外禮山川<lb/>
丘陵于西門外餘三時之所禮如上儀也古者?重神<lb/>
事無事相見則不盟有言相見未有不盟者以天地為<lb/>
尊而不瀆故所盟者日月四瀆山川丘陵之神而已而<lb/>
先儒以為誥誓不及五帝盟詛不及三王者誤矣<lb/>
盟與?本一事其所以異者特?血不?血爾?而不<lb/>
<pb n="22a"/>
盟者有矣未有盟而不會者也故經有書直?無書直<lb/>
盟有書及盟無書及??者本相與為好者也雖有為<lb/>
之主者然此欲?而彼不從亦何由合故??公與?<lb/>
臣皆但言?于某外?但言某?于某而已此記禮?<lb/>
不??外為志也乃盟則固在其間然必有事焉而後<lb/>
?盟事之所主不可以不?或以??外或以及??<lb/>
既以是為辨則盟之言?者非謂?禮謂其合也?一<lb/>
名而有二義或以?禮言則為直?或以聚辭言則為<lb/>
<pb n="22b"/>
??必有不得已然後?與及參見首止之?公及齊<lb/>
侯宋公陳侯衛侯鄭伯許男曹伯會王世子先言及而<lb/>
後言?諸侯尊王世子不敢與同?則以公及諸侯而<lb/>
殊王世子也?池之?公??侯及吳子先言?而後<lb/>
言及吳晉兩皆霸不可不先晉侯則以公??侯而及<lb/>
吳子也至吳鍾離柤向三?又言?乃以狄吳殊之不<lb/>
以序前?為聚辭後?為?禮非春秋之常而學者不<lb/>
曉?盟為聚辭皆謂?而後盟及盟不?而盟夫豈有<lb/>
<pb n="23a"/>
不?而可為盟者何必更言?必以?盟為?禮則?<lb/>
伐?圍?救之類亦豈先講?禮而後為乎<lb/>
直會自不當與?盟及盟同論此學者所以迷而不悟<lb/>
也凡盟未有不?者也?本天子時見諸侯禮之名因<lb/>
其有不協天子為和解故為盟以要之神?本不為盟<lb/>
設也故周官雖有司盟之官而無正盟之禮以為因?<lb/>
而見不得已而正諸侯非所以禮諸侯也是以天子以<lb/>
?為主而因為之盟乃春秋諸侯不特霸主及?國與<lb/>
<pb n="23b"/>
之和解?有雜然命事而懼其不從者皆盟以固之如<lb/>
是猶有口血未乾而叛者何有于相見之禮乎然盟非<lb/>
?無自而講不得?為?則未有盟而不?者是以諸<lb/>
侯以盟為主而因為之?以盟為主故但書盟要之?<lb/>
盟當與?圍?伐?救等同論不當與直?同論也不<lb/>
然此四者亦當講?禮而後為乎盟?之辨惟在?血<lb/>
不?血左氏于虢?云令尹請用牲讀舊書加于牲上<lb/>
此不?血也其後復云三月甲辰盟若是經何以不于<lb/>
<pb n="24a"/>
三月盡盟杜預知其失?謂不?血若是則?爾盟?<lb/>
左氏且不知?後學哉<lb/>
盟?之辨度左氏似皆不了意若以為?必有盟盟未<lb/>
必有?者始入經傳公?戎于潛不知其為直?也則<lb/>
曰戎請盟公辭此理或有之故不書盟猶云可也至宋<lb/>
公齊侯衛侯瓦屋之盟經但書盟?自在其間而左氏<lb/>
特出秋?于?盟于瓦屋以?與瓦屋為兩地則瓦屋<lb/>
為無?耶至公?齊侯鄭伯于中丘復云癸丑盟于鄧<lb/>
<pb n="24b"/>
為師期夫?盟若一事則雖先?後盟自當止書盟?<lb/>
以盟設自不必書也若?盟為二事則?自?盟自盟<lb/>
雖併日猶當各書豈以前?而包後盟乎此入經之初<lb/>
憒憒自如此故其後凡?多益之以盟亦特言?大抵<lb/>
略同則左氏不特不知經書盟?之義雖當時盟?之<lb/>
事自不能?也<lb/>
禮曰諸侯未及期相見曰遇相見于郤地曰?約信曰<lb/>
誓?牲曰盟此非知禮者之言嘗聞乎春秋而不得其<lb/>
<pb n="25a"/>
?者也是四名者皆非諸侯之所得為吾固言之矣則<lb/>
記禮者將以是為先王之禮乎為春秋言之乎以為先<lb/>
王之禮則未聞先王立經陳紀以正萬世而逆取諸侯<lb/>
之僭禮而為之名也以為春秋言之則禮何預于春秋<lb/>
也然則是亦漢初諸侯竊取春秋之所書不知其為僭<lb/>
而妄意以為先王之制而載之禮是故君子不可以不<lb/>
知禮也<lb/>
凡盟?征伐以國地者國亦預焉此春秋之成法如隱<lb/>
<pb n="25b"/>
書及宋人盟于宿之類是也然亦有即于國外而國無<lb/>
預焉者僖書楚人陳侯蔡侯鄭伯許男圍宋公?諸侯<lb/>
盟于宋宋公在圍則諸侯?于國外宣書楚子圍宋公<lb/>
孫歸父?楚子于宋宋在圍則歸父?于國外也各于<lb/>
事考之則見之矣此春秋之教所以貴乎比事也<lb/>
劉仲原父論諸侯大夫交政于中國自為?始于北杏<lb/>
自為盟始于惡曹自為同盟始于清丘春秋皆貶而書<lb/>
人學者疑之吾獨取焉記曰屬辭比事春秋教也凡經<lb/>
<pb n="26a"/>
所書雖有凡目而常法之外特見焉者固不必待見其<lb/>
事聞其?而後知之也其屬辭比事固有異乎常文者<lb/>
矣盟?之志皆惡也記公與諸侯盟?可矣而?臣與<lb/>
諸侯?亦記之?皆有出乎公命者也記?臣與外諸<lb/>
侯盟?可矣而外諸侯有相為盟?者亦記之?有赴<lb/>
于我者也至于外臣之自相為盟?或出乎其君或不<lb/>
出乎其君或來赴或不來赴魯史不可得而盡考則春<lb/>
秋何用見乎取大略小故皆不著于經而惟紀子帛莒<lb/>
<pb n="26b"/>
子盟于密?士鞅宋樂祁?衛北?喜曹人邾人滕人<lb/>
?于扈各一見者魯故也此外以人見者惟前三焉大<lb/>
夫交政于中國則吾固略之矣而獨?乎此者?以謹<lb/>
始也亦嘗以經考之前乎北杏未見以人書?者至北<lb/>
杏而齊始與宋陳蔡邾四國皆以人見左氏以為平宋<lb/>
亂者初不見其目但以前有宋萬?捷之事意之者也榖<lb/>
梁以為齊侯宋公以齊非受命之伯而舉?見疑知其<lb/>
為齊侯矣未見其書人者也公羊不為義而何休以為<lb/>
<pb n="27a"/>
?者?者之?不志也非小白欲圖霸諸侯未之信而<lb/>
各以其大夫嘗之者歟吾何以知其然前未有人?者<lb/>
而今皆人是其為謹始也前乎惡曹未見以人書盟者<lb/>
至惡曹而齊衛鄭三國皆以人見左氏謂魯以周班後<lb/>
鄭鄭請師于齊齊以衛佐之因為此盟若然鄭當主盟<lb/>
齊不當主盟且皆師何為而書人公羊榖梁無聞而不<lb/>
為義何休獨以為?者?之盟亦不志也非齊狃其?<lb/>
?使其大夫自相與為好而擅盟者歟吾何以知其然<lb/>
<pb n="27b"/>
前未有人盟者而今皆人是其為謹始也前乎清丘未<lb/>
見以人書同盟者至清丘而晉宋衛曹四國皆以人見<lb/>
左氏得其事故目原穀華椒孔達曹人而不知其義故<lb/>
以為恤病討貳而不實其言貶不書卿然宋討貳伐陳<lb/>
則實其言矣何以亦人公羊穀梁無聞亦不為義凡同<lb/>
盟見經十有六未有非諸侯者?者之盟尚不志?于<lb/>
同盟若以此為貶則餘尚得不貶若以餘為不貶則此<lb/>
安得獨貶非?狃其?使大夫為好而擅同盟者歟吾<lb/>
<pb n="28a"/>
何以知其然前未有人同盟者而今皆人是其為謹始<lb/>
也由是言之春秋豈不有異文而特見者乎邢之盟亦<lb/>
以齊人狄人兩見人矣以其人狄不得不人齊也鹿上<lb/>
之盟亦以宋人齊人楚人三見人矣以宋襄公無?而<lb/>
求霸以自辱于楚不得不人齊楚也若然者義自有在<lb/>
春秋不嫌于同文則徐而察之此三者屬辭比事有灼<lb/>
然其可見者固春秋所謂?而顯者也<lb/>
有盟有同盟諸侯之見天子六朝覲宗遇者四時而殊<lb/>
<pb n="28b"/>
見也?同者非時而?見也四時而殊見者常也故在<lb/>
廟而不盟非時而?見者非常也故在國外為?四門<lb/>
設壇加方明于上天子各于其方之門祀方明而盟焉<lb/>
何以有非時而?見周官曰時見曰??見曰同又曰<lb/>
時?以發四方之禁殷同以施天下之政二者非諸侯<lb/>
見王之節王合諸侯而見之者也朝覲宗遇以禮見王<lb/>
而已若有征伐以討不然則命方伯連帥而諸侯從焉<lb/>
此之謂時?故曰發四方之禁王十二?一?守諸侯<lb/>
<pb n="29a"/>
?于方嶽之下而受命王不?守則合諸侯受命于王<lb/>
國此之謂殷同故曰施天下之政禁與政亦盟之以約<lb/>
信故有盟則司儀所謂將合諸侯則令為壇三成宮旁<lb/>
一門而司盟所謂凡邦國有疑?同則掌其盟約之載<lb/>
者也周衰王政不行諸侯不協交相為盟不請于天子<lb/>
殺牲載書?血要之以神而已此凡書盟而不言同者<lb/>
是也自莊公以後齊小白欲圖霸猶未合諸侯也及威<lb/>
令日伸諸侯之從命者亦日?故請于天子假殷同之<lb/>
<pb n="29b"/>
禮而行焉亦將施天下之政以?王室使諸侯知所重<lb/>
此兩?幽所以始書同盟歟小白死宋襄公欲圖?亦<lb/>
首為曹南之役則追小白之志也<lb/>
同盟之禮始于齊小白?方圖霸懼諸侯之未能皆聽<lb/>
已亦將以假天子之令而申之使相與共尊王室故莊<lb/>
十六年同盟于幽小白于是霸矣至二十七年而再同<lb/>
盟于幽?十有二年猶用天子?守之節吾是以知同<lb/>
盟之為用天子殷見之禮也自是不復再舉??業已<lb/>
<pb n="30a"/>
成天下諸侯皆尊信之不必挾天子以為重?重耳?<lb/>
之?天王在焉而不盟?欲以己盟之則不可欲使天<lb/>
子盟之則諸侯知其出于重耳未必肯聽故但?而已<lb/>
明年而諸侯之大夫?王人盟于翟泉以尋踐土之盟<lb/>
翟泉在王城之?而不言同盟是時王室微重耳不能<lb/>
率諸侯以朝王而以其大夫請于王而就為之則亦與<lb/>
諸侯之自相盟者何異又三年而重耳卒故終重耳之<lb/>
世不為同盟至文之新城趙盾以大夫舉之則與小白<lb/>
<pb n="30b"/>
之志異矣自是訖昭之平丘凡十有三盟皆不足言但<lb/>
為僭而已公羊穀梁不知此為竊殷見之禮或謂之同<lb/>
尊周或謂之同外楚者皆誤也<lb/>
或問楚屈完來盟于師與高子來盟皆以制在二人故<lb/>
不言使雖若罪其專然而春秋之意實善之也故屈完<lb/>
得以名氏見楚前此以夷狄書君臣皆稱人而已至是<lb/>
而始見名氏與中國大夫等其善之固可知也高子中<lb/>
國之大夫也名氏自其所當見故不名而字曰高子如<lb/>
<pb n="31a"/>
宋言子哀者其善之亦可知也然晉趙盾納??于邾<lb/>
弗克納亦春秋之所善乃以其專命不惟不得字又貶<lb/>
而稱人何哉權然後知輕重度然後知長短春秋無?<lb/>
加之者也邾?自有君其為國者自若也?以其所出<lb/>
欲強廢貜且使趙盾將軍八百乘而力奪之盾而從命<lb/>
則邾且亂矣能聞邾人之言而去之僅足免過而已則<lb/>
書弗克納謂力可納而不納已足以見美然違君之命<lb/>
而專人國之廢置亦不可行于春秋故貶而人之與之<lb/>
<pb n="31b"/>
弗克納者以趙盾言之也奪之而人者以春秋言之也<lb/>
是謂道並行而不相悖高徯之事則魯方亂而不能為<lb/>
國使高徯而不能立僖公則魯之存亡未可知也與邾<lb/>
之自為國者異邾有君吾但不敢亂之魯無君而吾為<lb/>
之定其亂豈可同日而語哉故與屈完皆不言使若?<lb/>
言臧孫辰告糴于齊不言如者于美之間自不失其為<lb/>
小貶也方齊伐楚使屈完而不能盟齊與諸侯且進伐<lb/>
之齊之勝敗亦未可知其事與魯略同吳子使札來聘<lb/>
<pb n="32a"/>
彼但能以禮通中國尚得見名?有利其國乎屈完之<lb/>
名氏猶高子之字見春秋為法者密而為義者深所以<lb/>
垂萬世而不可易也<lb/>
春秋疾吳常過于楚未嘗秋毫少假之吾固言之矣楚<lb/>
中國有霸吳常過于楚未嘗秋毫少假楚為申之會?<lb/>
與魯皆不預而楚子得以爵先諸侯以中國猶有?魯<lb/>
與之敵而罪諸侯之先楚子楚子以爵見者諸侯之爵<lb/>
亦楚之爵?以狄諸侯也乃吳為鍾離與柤向之?則<lb/>
<pb n="32b"/>
魯與?皆在其間矣若以吳子先諸侯則尚有中國乎<lb/>
吳固不得以爵與人見不可為文終不可使主?故?<lb/>
又?以殊之夫晉為霸主而靡然從夷至春秋而為之<lb/>
殊?何但楚子書爵以愧在?之諸侯?固無與立于<lb/>
天下矣或曰此三?安知皆吳為主夫?者外為志也<lb/>
?書公?諸侯諸侯固有主?者今書公?諸侯而再<lb/>
言?吳非吳主之而誰乎先言公?自諸侯言之也後<lb/>
言?吳自吳言之也成十七年公?尹子單子?侯齊<lb/>
<pb n="33a"/>
侯宋公衛侯曹伯邾人伐鄭六月同盟于柯陵襄九年<lb/>
公??侯宋公衛侯曹伯莒子邾子滕子薛伯小邾子<lb/>
齊世子光伐鄭十有一月同盟柯陵十一年夏公??<lb/>
侯宋公衛侯曹伯齊世子光莒子邾子滕子薛伯杞伯<lb/>
小邾子伐鄭七月同盟于亳城北此三書皆同文左氏<lb/>
于柯陵言尋戚之盟而戲言鄭人恐乃行成智武子許<lb/>
之盟而還至亳城北亦曰鄭人懼乃行成同盟于亳城<lb/>
北是鄭亦預盟也故杜預皆謂伐而書同盟鄭受盟可<lb/>
<pb n="33b"/>
知若然柯陵何以不預盟乎戚之盟本以討曹成公戲<lb/>
與亳城北既以伐盟同為一事柯陵不應獨異方伐鄭<lb/>
而遽尋討曹之役此其理自不通比事考之蕭魚之?<lb/>
亦與伐鄭繼書是時鄭背楚而從諸侯則此三書?皆<lb/>
?上文鄭在其間故戲之役不旋踵而楚子伐鄭其情<lb/>
可見矣左氏徒見柯陵六月盟冬書單子?侯宋公衛<lb/>
侯曹伯齊人邾人伐鄭故以前盟為未服不知亳城北<lb/>
亦先盟之諸侯相繼再伐而後為蕭魚之?蓋成襄之<lb/>
<pb n="34a"/>
間鄭往來乎?楚初未嘗定左氏固云戲之載書曰自<lb/>
今日既盟之後鄭國不惟晉命是聽而或有異志者有<lb/>
如此盟子騑趨改之曰自今日既盟之後鄭國不惟有<lb/>
禮與強可以庇民者是從而敢有異志者亦如之荀偃<lb/>
不能奪也而鄭人之謀曰不從?國幾亡楚弱于??<lb/>
不吾疾也?疾楚將辟之何為而使?師致死于我楚<lb/>
弗敢敵而後為固也乃相與伐宋使諸侯來伐我聽命<lb/>
以告于楚楚師至吾又與之盟而重賂晉師乃免矣由<lb/>
<pb n="34b"/>
是言之鄭之乍叛乍服亦豈得已諸侯既不能保之而<lb/>
楚又不可失怵?而盟口血未乾而背之亦無足怪也<lb/>
凡諸侯有事前未有見?言諸侯而不目其人者四城<lb/>
緣陵也兩盟于扈也?于扈也其餘如首止葵丘之盟<lb/>
與救許救徐前已有見而後不目者所謂一事再見者<lb/>
前目而後凡也左氏于緣陵言諸侯城緣陵而遷杞焉<lb/>
不書其人有闕也?得之矣于扈之始盟則以為齊侯<lb/>
宋公衛侯陳侯鄭伯許男曹伯?趙盾立?侯以公後<lb/>
<pb n="35a"/>
故不書從而為例曰凡諸侯不書所?後也後至故不<lb/>
書其國辟不敏也則與前自為兩?至後扈盟則又曰<lb/>
?侯宋公衛侯陳侯鄭伯許男曹伯尋新城之盟且謀<lb/>
伐齊齊人賂晉侯故不克而還于是有齊難是以公不<lb/>
?書曰諸侯?于扈無能為也凡諸侯?公不與不書<lb/>
諱君惡也與而不書後也于扈?曰晉侯蒐于?父復<lb/>
合諸侯于扈平宋也公不與?齊難故也書曰諸侯無<lb/>
功也則合二?而兼之夫諸侯?盟而公不與見于春<lb/>
<pb n="35b"/>
秋多矣未嘗不目其人何獨于此而異乎盟而後至是<lb/>
亦與盟何并諸侯而不得目乎此?不知貶其不能如<lb/>
約以為不足序而不序故雖無緣陵之有闕扈盟之無<lb/>
能為扈?之無功而于立晉侯之?則疑故復出後?<lb/>
與不與?之?以多求不知盾背先蔑而立靈公以大<lb/>
夫而?諸侯諸侯往而成之是亦其不足序者也夫罪<lb/>
固有輕重春秋凡書未有不舉重者若伐齊而受賂平<lb/>
宋而無功使公與?或及期而至則將恕之乎若以為<lb/>
<pb n="36a"/>
不可恕則何必更論公之與否先後此可見左氏之不<lb/>
知經嘗聞其?而不能守故復出已意以臆之則所謂<lb/>
有齊難而不?與後?者皆未必有實附?以成其?<lb/>
也公羊穀梁于此亦皆不能了公羊于前扈?曰公失<lb/>
序也諸侯不可使與公盟眣?大夫使與公盟意若以<lb/>
文公之過多諸侯不屑與之盟然何獨于此見之乎穀<lb/>
梁于城綠陵曰諸侯城有?辭也桓?衰矣至于扈之<lb/>
前盟但曰略之而已此皆僅知其或然而不能?得經<lb/>
<pb n="36b"/>
之?故其言或得或失而弗盡惜乎雖知其然而後?<lb/>
增益為之辭與不知者等也公及齊大夫盟于蔇而齊<lb/>
卒叛之戊寅大夫盟而不書其君不序亦以此<lb/>
　<lb/>
　<lb/>
　<lb/>
　<lb/>
　春秋考卷二<lb/>
</p>
<p>
</p>
  </div>
</body>
</text>
</TEI>