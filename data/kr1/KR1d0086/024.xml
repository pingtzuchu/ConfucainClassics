<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮書綱目卷二十二</head>
    <p>
<pb n="1a"/>
欽定四庫全書<lb/>
　禮書綱目卷二十二　　　　　婺源江永撰<lb/>
喪服義　　　　凶禮五<lb/>
　補<lb/>
凡禮之大體體天地法四時則?陽順人情故謂之禮<lb/>
訾之者是不知禮之所由生也<hi>禮之言體也故謂之禮言本有法則而生也口毀曰訾</hi>夫禮吉凶異道不得相干取之?陽也<hi>吉禮凶禮異道謂衣服容貌及器物也</hi>喪有四制變而從宜取之四時也有恩有理<lb/>
<pb n="1b"/>
有節有權取之人情也恩者仁也理者義也節者禮也<lb/>
權者知也仁義禮知人道具矣<hi>取之四時謂其數也取之人情謂其制也</hi>其<lb/>
恩厚者其服重故為父斬衰三年以恩制者也<hi>服莫重斬衰也</hi>
門?之治恩揜義門外之治義斷恩資于事父以事君<lb/>
而敬同貴貴尊尊義之大者也故為君亦斬衰三年以<lb/>
義制者也<hi>資猶操也貴貴為大夫君也尊尊謂為天子諸侯也</hi>三日而食三月而<lb/>
沐期而練?不滅性不以死傷生也喪不過三年苴衰<lb/>
不補墳墓不培祥之日鼓素琴告民有終也以節制者<lb/>
<pb n="2a"/>
也資于事父以事母而愛同天無二日土無二王國無<lb/>
二君家無二尊以一治之也故父在為母齊衰期者見<lb/>
無二尊也<hi>食食粥也沐謂?虞祭時也補培猶治也鼓素琴始存樂也三年不為樂樂必崩</hi>杖<lb/>
者何也爵也三日授子杖五日授大夫杖七日授士杖<lb/>
或曰擔主或曰輔病婦人童子不杖不能病也百官備<lb/>
百物具不言而事行者扶而起言而後事行者杖而起<lb/>
身自執事而後行者面垢而已?者不髽傴者不袒跛<lb/>
者不踊老病不止酒肉凡此八者以權制者也<hi>五日七日授杖<pb n="2b"/>謂為君喪也扶而起謂天子諸侯也杖而起謂大夫士也面垢而已謂庶民也髽婦人也男子免而婦人髽髽或為免</hi>始死三日不怠三月不解期悲哀三年憂恩之殺<lb/>
也聖人因殺以制節<hi>不怠哭不?聲也不解不解衣而居不倦息也</hi>此喪之所<lb/>
以三年賢者不得過不肖者不得不及此喪之中庸也<lb/>
王者之所常行也書曰?宗諒闇三年不言善之也<hi>諒古作梁楣曰梁闇讀如鶉?之?闇謂廬也廬有梁者所謂柱楣也</hi>王者莫不行此禮何<lb/>
以獨善之也曰?宗者武丁武丁者殷之賢王也繼世<lb/>
即位而慈良于喪當此之時殷衰而復興禮廢而復起<lb/>
<pb n="3a"/>
故善之善之故載之書中而?之故謂之?宗三年之<lb/>
喪君不言書云?宗諒闇三年不言此之謂也然而曰<lb/>
言不文者謂臣下也<hi>言不文者謂喪事不辨所當共也孝經?曰言不文者指士民也</hi>
禮斬衰之喪唯而不對齊衰之喪對而不言大功之喪<lb/>
言而不議緦小功之喪議而不及樂<hi>此謂與?客也唯而不對侑者為之應耳言謂先發口也</hi>父母之喪衰冠繩纓菅?三日而食粥三月<lb/>
而沐期十三月而練冠三年而祥比終?三節者仁者<lb/>
可以觀其愛焉知者可以觀其理焉?者可以觀其志<lb/>
<pb n="3b"/>
焉禮以治之義以正之孝子弟弟貞婦皆可得而察焉<lb/>
<hi>仁有恩者也理義也察猶知也  喪服四制</hi>　再期之喪三年也期之喪二<lb/>
年也九月七日之喪三時也五月之喪二時也三月之<lb/>
喪一時也<hi>言喪之節應?時之氣</hi>故期而祭禮也期而除喪道也<lb/>
祭不為除喪也<hi>此謂練祭也禮正月存親親亡至今而期期則宜祭期天道一變哀惻之情益衰衰則?除不相為也  喪服小記</hi>　三年之喪何也曰稱情而立文因<lb/>
以飾??親疏貴賤之節而弗可損益也故曰無易之<lb/>
道也<hi>稱情而立文稱人之情輕重而制其禮也?謂親之黨也無易猶不易也</hi>創鉅者其日<lb/>
<pb n="4a"/>
久痛深者其愈遲三年者稱情而立文所以為至痛極<lb/>
也斬衰苴杖居倚廬食粥?苫枕塊所以為至痛飾也<lb/>
<hi>飾情之章表也</hi>三年之喪二十五月而畢哀痛未盡思慕未忘<lb/>
然而服以是斷之者豈不送死有已復生有節也哉<hi>復生除喪反生者之事也</hi>凡生天地之間者有血氣之屬必有知有知之<lb/>
屬莫不知愛其類今是大鳥獸則失喪其?匹越月踰<lb/>
時焉則必反?過其故鄉翔回焉鳴號焉蹢?焉踟?<lb/>
焉然後乃能去之小者至于燕雀猶有啁?之頃焉然<lb/>
<pb n="4b"/>
後乃能去之故有血氣之屬者莫知于人故人于其親<lb/>
也至死不窮<hi>匹偶也言燕雀之恩不如大鳥獸大鳥獸不如人含血氣之類人最有知而恩深也于其五服之親念之至死無止己也</hi>?由夫患邪?之人與則彼朝死而<lb/>
夕忘之然而從之則是?鳥獸之不若也夫焉能相與<lb/>
?居而不亂乎<hi>言惡人薄于恩死則忘之其相與聚處必失禮也</hi>?由夫修飾<lb/>
之君子與則三年之喪二十五月而畢若駟之過隙然<lb/>
而遂之則是無窮也<hi>駟之過隙喻疾也遂之謂不時除也</hi>故先王焉為之<lb/>
立中制節壹使足以成文理則釋之矣<hi>立中制節謂服之年月也釋猶<pb n="5a"/>除也去也</hi>然則何以至期也<hi>言三年之義如此則何以有降至于期也期者謂為人後者父在為母也</hi>曰至親以期斷<hi>言服之正雖至/親皆期而除也</hi>是何也<hi>謂服斷于期之義也</hi>
曰天地則已易矣四時則已變矣其在天地之中者莫<lb/>
不更始焉以是象之也<hi>法此變易可以期也</hi>然則何以三年也<hi>言法此變易可以期何以乃三年為</hi>曰加隆焉爾也焉使倍之故再期也<hi>言于父母加隆其恩使倍期也下焉猶然</hi>由九月以下何也曰焉使弗及也<hi>言使其恩不若父母</hi>故三年以為隆緦小功以為殺期九月以為閒<lb/>
上取象于天下取法于地中取則于人人之所以?居<lb/>
<pb n="5b"/>
和壹之理盡矣<hi>取象于天地謂法其變易也自三年以至緦皆?時之數也言既象天地又足以盡人聚居純厚之恩也</hi>故三年之喪人道之至文者也夫是之謂<lb/>
至隆<hi>言三年之喪喪禮之最隆盛也</hi>是百王之所同古今之所壹也未<lb/>
有知其所由?者也<hi>不知其從來喻此三年之喪前世行之久矣</hi>孔子曰子<lb/>
生三年然後免于父母之?夫三年之喪天下之?喪<lb/>
也<hi>?謂自天子至于庶人  三年問</hi>　滕定公薨世子謂然友曰昔者<lb/>
孟子?與我言於宋於心終不忘今也不幸至于大故<lb/>
吾欲使子問于孟子然後行事<hi>定公文公父也然友世子之傅也大故大喪也<pb n="6a"/>事謂喪禮</hi>然友之鄒問于孟子孟子曰不亦善乎親喪固所<lb/>
自盡也?子曰生事之以禮死葬之以禮祭之以禮可<lb/>
謂孝矣諸侯之禮吾未之學也雖然吾?聞之矣三年<lb/>
之喪齊疏之服?粥之食自天子?于庶人三代共之<lb/>
<hi>當時諸侯莫能行古喪禮而文公獨能以此為問故孟子善之又言父母之喪固人子之心所自盡者?悲哀之情痛疾之意非自外至?乎文公于此有所不能自己也但所引?子之言本孔子告樊遲者豈?子?論之以告其門人歟三年之喪者子生三年然後免于父母之?故父母之喪必以三年也齊衣下縫也不緝曰斬衰緝之曰齊衰疏粗也粗布也?麋也喪禮三日始食粥既葬乃疏食此古今貴賤通行之禮也</hi>然友<lb/>
<pb n="6b"/>
反命定為三年之喪父兄百官皆不欲曰吾宗國魯先<lb/>
君莫之行吾先君亦莫之行也至于子之身而反之不<lb/>
可且志曰喪祭從先祖曰吾有所受之也<hi>父兄同姓老臣也滕與魯俱文王之後而魯祖周公為長兄弟宗之故滕謂魯為宗國也然謂二國不行三年之喪者乃其後世之失非周公之法本然也志記也引志之言而釋其意以為所以如此者?為上世以?有所傳受雖或不同不可改也然志所言本謂先王之世舊俗所傳禮文小異而可以通行者耳不謂後世失禮之甚者也</hi>謂然友<lb/>
曰吾他日未?學問好馳馬試劍今也父兄百官不我<lb/>
足也恐其不能盡于大事子為我問孟子然友復之鄒<lb/>
<pb n="7a"/>
問孟子孟子曰然不可以他求者也孔子曰君薨?于<lb/>
冢宰歠粥面深墨即位而哭百官有司莫敢不哀先之<lb/>
也上有好者下必有甚焉者矣君子之?風也小人之<lb/>
?草也草尚之風必偃是在世子<hi>不我足謂不以我滿足其意也然者然其不我足之言不可他求者言當責之于己冢宰六卿之長也歠飲也深墨甚?色也即就也尚加也論語作上古字通用偃仆也孟子言但在世子自盡其哀而已</hi>然友反命世子曰然是誠在<lb/>
我五月居廬未有命戒百官族人可謂曰知及至葬四<lb/>
方?觀之?色之戚哭泣之哀弔者大?<hi>諸侯五月而葬未葬居倚<pb n="7b"/>廬于中門之外居喪不言故未有命令教戒也可謂曰知疑有闕誤或曰皆謂世子之知禮也  林氏曰孟子之時喪禮既?然三年之喪惻忍之心痛疾之意出于人心之所固有者初未?忘也惟其溺于流俗之弊是以喪其良心而不自知耳文公見孟子而聞堯舜性善之?則固有以啟發其良心矣是以至此而哀痛之誠心發焉及其父兄百官皆不欲行則亦反躬自責悼其前行之不足以取信而不敢有非其父兄百官之心雖其資質有過人者而學問之力亦不可誣也及其斷然行之而?近見聞無不?服則以人心之所同然者自我發之而彼之心?誠服亦有所不期然而然者人性之善豈不信哉  孟子</hi>　宰我問三年<lb/>
之喪期已久矣<hi>期周年也</hi>君子三年不為禮禮必?三年不<lb/>
為樂樂必崩<hi>恐居喪不習而崩?也</hi>舊榖既沒新榖既升?燧改<lb/>
<pb n="8a"/>
火期可已矣<hi>沒盡也升登也燧取火之木也改火春取榆?之火夏取棗杏之火夏季取桑柘之火秋取柞楢之火冬取槐檀之火亦一年而周也已止也言期年則天運一周時物皆變喪至此可止也尹氏曰短喪之?下愚且?言之宰我親學聖人之門而以是為問者有所疑于心而不敢?焉爾</hi>子曰食<lb/>
夫稻衣夫錦于女安乎曰安<hi>禮父母之喪既殯食粥粗衰既葬疏食水飲受以成布期而小祥始食菜果練冠縓?要絰不除無食稻衣錦之理夫子欲宰我反求諸心自得其所以不忍者故問之以此而宰我不察也</hi>女安則為之夫君子之居喪食?不甘聞<lb/>
樂不樂居處不安故不為也今女安則為之<hi>此夫子之言也?亦甘也初言女安則為之?之之辭又發其不忍之端以警其不察而再言汝安則為之以深責之</hi>宰我<lb/>
<pb n="8b"/>
出子曰予之不仁也子生三年然後免于父母之?夫<lb/>
三年之喪天下之通喪也予也有三年之愛于其父母<lb/>
乎<hi>宰我既出夫子懼其真以為可安而遂行之故深探其本而斥之言由其不仁故愛親之薄如此也?抱也又言君子所以不忍于親而喪必三年之故使之間之或能反求而終得其本心也  范氏曰喪雖止于三年然賢者之情則無窮也特以聖人為之中制而不敢過故必俯而就之非以三年之喪為足以報其親也所謂三年然後免于父母之?特以責宰我之無恩欲其有以跂而及之爾  論語</hi>　齊宣王欲<lb/>
短喪公孫丑曰為?之喪猶愈于已乎<hi>已猶止也</hi>孟子曰是<lb/>
猶或紾其兄之臂子謂之姑徐徐云爾亦教之孝弟而<lb/>
<pb n="9a"/>
已矣<hi>紾戾也教之以孝弟之道則彼當自知兄之不可戾而喪之不可短矣孔子曰子生三年然後免于父母之?予也有三年之愛于其父母乎所謂教之以孝弟者如此?示之以至情之不能已者非?之也</hi>
王子有其母死者其傅為之請數月之喪公孫丑曰若<lb/>
此者何如也<hi>陳氏曰王子所生之母厭于嫡母而不敢終喪其傅為請于王欲使得行數月之喪也時又適有此事丑問如此者是非何如按儀禮公子為其母練冠麻衣縓?既葬除之疑當時此禮已廢或既葬而未忍即除故請之也</hi>曰是欲終之而不可得也雖加一日愈<lb/>
于已謂夫莫之禁而弗為者也<hi>言王子欲終喪而不可得其傅為請雖止得加一日猶勝不加我前所譏乃謂夫莫之禁而自不為者耳  此章言三年通喪天經地義不容私意有所短長<pb n="9b"/>示之至情則不肖者有以企而及之矣  孟子</hi>　喪父三年喪君三年示民不<lb/>
疑也<hi>不疑于君之尊也君無骨肉之親不重其服至尊不明  坊記</hi>　天子之與后猶<lb/>
父之與母也故為天王服斬衰服父之義也后服資衰<lb/>
服母之義也<hi>父母者施教令于婦子者也故其服同資當為齊聲之誤也  昏義</hi>　君之<lb/>
喪所以取三年何也曰君者治辨之主也文理之原也<lb/>
情貌之盡也相率而致隆之不亦可乎<hi>治辨謂能治人使人辨?也文理法理條貫也原本也情忠誠也貌恭敬也致志也言人所施忠敬無盡于君者則臣下相率服喪而至于三年不亦可乎</hi>詩曰愷悌君子民之父母彼君子者固有為民<lb/>
<pb n="10a"/>
父母之?焉父能生之不能養之<hi>養謂哺乳之也養或為食</hi>母能食<lb/>
之不能教誨之君者已能食之矣又善教誨之者也<hi>食謂??教誨謂制命也</hi>三年畢矣哉<hi>君者兼父母之恩以三年報之猶未畢也</hi>乳母飲食<lb/>
之者也而三月慈母衣被之者也而九月君曲備之者<lb/>
也三年畢乎哉<hi>曲備謂兼飲食衣被</hi>得之則治失之則亂文之至<lb/>
也<hi>文謂法度也治亂所繫是有法度之至也</hi>得之則安失之則危情之至也<lb/>
<hi>情謂忠厚又使人去危就安是忠厚之至也</hi>兩至者俱積焉以三年事之猶<lb/>
未足也直無由進之耳<hi>直但也  荀子</hi>　穆公問于子思曰為<lb/>
<pb n="10b"/>
舊君反服古與<hi>仕焉而已者穆公魯哀公之?孫</hi>子思曰古之君子進<lb/>
人以禮退人以禮故有舊君反服之禮也今之君子進<lb/>
人若?加諸膝退人若?隊諸淵母為戎首不亦善乎<lb/>
又何反服之禮之有<hi>言放逐之臣不服舊君也為兵主?攻伐曰戎首  檀弓</hi>　子<lb/>
思居衛魯穆公卒縣子使乎衛謂子思曰子雖未臣魯<lb/>
父母之國也先君宗廟在焉奈何不服子思曰吾豈愛<lb/>
乎禮不得也臣而去國君不歸其宗廟則為之服寄公<lb/>
寓乎是國而為國服吾既無列于魯而祭在衛吾何服<lb/>
<pb n="11a"/>
哉是寄臣而服所寄之君則舊君無服明不二君之義<lb/>
也<hi>孔叢子</hi>　齊宣王曰禮為舊君有服何如斯可為服矣<lb/>
<hi>儀禮曰以道去君而未?者服齊衰三月王疑孟子之言太甚故以此禮為問</hi>曰諫行言?膏<lb/>
澤下於民有故而去則君使人導之出疆又先于其所<lb/>
?去三年不反然後?其田里此之謂三有禮焉如此<lb/>
則為之服矣<hi>導之出疆防剽掠也先于其所?稱道其賢欲其收用之也三年而後?其田?里居前此猶望其歸也</hi>今也為臣諫則不行言則不聽膏澤不下于<lb/>
民有故而去則君摶執之又極之于其所?去之日遂<lb/>
<pb n="11b"/>
?其田里此之謂?讎?讎何服之有<hi>極窮也窮之于其所?之國如?錮欒盈也而潘興嗣曰孟子告齊王之言猶孔子對定公之意也  其言有?不若孔子之渾然也?聖賢之?如此楊氏曰君臣以義合者也故孟子為齊王深言報施之道使知為君者不可不以禮遇其臣耳若君子之自處則豈處其薄乎孟子曰王庶?改之予日望之君子之言?如此  孟子</hi>　親親尊尊<lb/>
長長男女之有?人道之大者也<hi>言報之所以隆殺  喪服小記</hi>　親<lb/>
親以三為五以五為九上殺下殺旁殺而親畢矣<hi>已上親父下親子三也以父親祖以子親孫五也以祖親?祖以孫親?孫九也殺謂親益疏者服之則輕  同上</hi>
?曰罪多而刑五喪多而服五上附下附列也<hi>列等比也  服<pb n="12a"/>問</hi>　服術有六一曰親親二曰尊尊三曰名四曰出入<lb/>
五曰長?六曰從服<hi>術猶道也親親父母為首尊尊君為首名世母叔母之屬也出入女子子嫁者及在室者長?成人及殤也?服若夫為妻之父母妻為夫之黨服</hi>從服有六有屬<lb/>
從<hi>子為母之黨</hi>有徒從<hi>臣為君/之黨</hi>有從有服而無服<hi>公子為其妻之父母</hi>
有從無服而有服<hi>公子之妻為公子之外兄弟</hi>有從重而輕<hi>夫為妻之父母</hi>
有從輕而重<hi>公子之妻為其皇姑</hi>自仁率親等而上之至於祖名<lb/>
曰輕自義率祖順而下之至于禰名曰重一輕一重其<lb/>
義然也<hi>自猶用也率循也用恩則父母重而祖輕用義則祖重而父母輕恩重者為之三年義重者為<pb n="12b"/>之齊衰然如是也  大?</hi>　有從輕而重公子之妻為其皇姑<hi>皇君也諸侯妾子之妻為其君姑齊衰與為小君同舅不厭婦也</hi>有從重而輕為妻之父母<lb/>
<hi>妻齊衰而夫從緦麻不降一等言非服差</hi>有從無服而有服公子之妻為公<lb/>
子之外兄弟<hi>謂為公子之外祖父母從母緦麻</hi>有從有服而無服公子<lb/>
為其妻之父母<hi>凡公子厭于君降其私親女君之子不降也  服問</hi>　從服者所<lb/>
從亡則己<hi>謂若為君母之父母昆弟?母也</hi>屬從者所從雖沒也服<hi>謂若自為己之母黨</hi>妾從女君而出則不為女君之子服<hi>妾為女君之黨服得與女君同而今俱出女君猶為子期妾于義?無施服  小記</hi>　庶子不為長子斬不<lb/>
<pb n="13a"/>
繼祖與禰故也<hi>尊先祖之正體不二其統也言不繼祖禰則長子不必五世  同上</hi>　庶<lb/>
子不得為長子三年不繼祖也<hi>大傳</hi>　為父後者為出母<lb/>
無服無服也者喪者不祭故也<hi>適子正體于上當祭祀也  小記</hi>　子<lb/>
上之母死而不喪<hi>子上孔子?孫子思伋之子名白其母出</hi>門人問諸子思<lb/>
曰昔者子之先君子喪出母乎曰然<hi>禮為出母期父卒為父後者不服耳</hi>
子之不使白也喪之何也子思曰昔者吾先君子無所<lb/>
失道道隆則從而隆道?則從而?<hi>?猶殺也有隆有殺進退如禮</hi>伋則<lb/>
安能<hi>自予不能及</hi>為伋也妻者是為白也母不為伋也妻者<lb/>
<pb n="13b"/>
是不為白也母故孔子之不喪出母自子思始也<hi>記禮所由廢非之  檀弓</hi>　喪服兄弟之子猶子也?引而進之也嫂叔<lb/>
之無服也?推而?之也<hi>或引或推重親??</hi>姑姊妹之薄也?<lb/>
有受我而厚之者也<hi>欲其一心于厚之者姑姊妹嫁大功夫為妻期  同上</hi>　四<lb/>
世而緦服之窮也五世袒免殺同姓也六世親屬竭矣<lb/>
<hi>四世共?祖五世?祖昆弟六世以外親盡無屬  大傳</hi>　?族無移服<hi>族昆弟之子不相為服</hi>親者屬也<hi>有親者服各以其屬親疏  同上</hi>　喪紀以服之輕重為<lb/>
序不奪人親也<hi>紀猶事也</hi>公族之罪刑于?者不與國人慮<lb/>
<pb n="14a"/>
兄弟也弗弔弗為服哭于異姓之廟為忝祖?之也素<lb/>
服居外不聽樂私喪之也骨肉之親無?也<hi>文王世子</hi>　弟<lb/>
子為師服者弟子有君臣父子朋友之道也故生則尊<lb/>
敬而親之死則哀痛之恩深義重故為之隆服入則絰<lb/>
出則否<hi>白虎通</hi>　哀公問曰紳委章甫<hi>委曲貌章甫冠名也</hi>有益于<lb/>
仁乎孔子作色而對曰君胡然焉衰麻苴杖者志不存<lb/>
乎樂非耳弗聞服使然也<hi>家語</hi>　斬衰三升齊衰四升五<lb/>
升六升大功七升八升九升小功十升十一升十二升<lb/>
<pb n="14b"/>
緦麻十五升去其半有事其縷無事其布曰緦此哀之<lb/>
發于衣服者也<hi>詳見喪服制度</hi>　斬衰何以服苴苴惡貌也所<lb/>
以首其肉而見諸外也<hi>間傳</hi>絰也者實也<hi>所以表哀戚  檀弓</hi>　或<lb/>
問曰冠者不肉袒何也<hi>怪冠衣之相為也</hi>曰冠至尊也不居肉<lb/>
袒之體也故為之免以代之也<hi>言身無飾者不敢冠冠為?尊服肉袒則著免免?如冠而廣一寸</hi>然則?者不免傴者不袒跛者不踊非不悲<lb/>
也身有錮疾不可以備禮也故曰喪禮唯哀為主矣女<lb/>
子哭泣悲哀擊胸傷心男子哭泣悲哀稽顙觸地無容<lb/>
<pb n="15a"/>
哀之至也<hi>?踊先袒先免此三疾俱不踊不袒不免?其所以否者各為一耳擊胸傷心稽顙觸地不踊者若此而可或曰男女哭踊</hi>或問曰免者以何為也<hi>怪本所為施也</hi>曰不<lb/>
冠者之所服也禮曰童子不緦唯當室緦緦者其免也<lb/>
當室則免而杖矣<hi>不冠者猶未冠也當室謂無父兄而主家者也童子不杖不杖者不免當室則杖而免免冠之細?以次成人也緦者其免也言免乃有緦服也  問喪</hi>　男子冠而婦<lb/>
人笄男子免而婦人髽其義為男子則免為婦人則髽<lb/>
<hi>?男女也  小記</hi>　或問曰杖者何也<hi>怪其各異義</hi>曰竹桐一也故<lb/>
為父苴杖苴杖竹也為母削杖削杖桐也<hi>言所以杖者義一也?所<pb n="15b"/>用異耳</hi>或問曰杖者以何為也<hi>怪所為施</hi>曰孝子喪親哭泣無<lb/>
數服勤三年身體病羸以杖扶病也<hi>言得杖乃能起也數或為時</hi>則<lb/>
父在不敢杖矣尊者在故也堂上不杖辟尊者之處也<lb/>
堂上不趨示不遽也此孝子之志也人情之實也禮義<lb/>
之經也非從天降也非從地出也人情而已矣<hi>父在不杖辟尊者之處不杖有事不趨皆為其感動使之憂戚也  問喪</hi>　裘之裼也見美也弔則<lb/>
襲不盡飾也<hi>喪非所以見美  玉藻</hi>　?冠不以弔者不以吉服<lb/>
臨人凶示助哀也<hi>白虎通</hi>　凡見人無免絰雖朝于君無<lb/>
<pb n="16a"/>
免絰唯公門有稅齊衰傳曰君子不奪人之喪亦不可<lb/>
奪喪也<hi>見人謂行求見人也無免絰絰重也稅猶免也古者?或作稅有免齊衰謂不杖齊衰也于公門有免齊衰則大功有免絰也  服問</hi>　男子除乎首婦人除乎帶男子<lb/>
何為除乎首也婦人何為除乎帶也男子重首婦人重<lb/>
帶<hi>詳見變除練受服除服章</hi>　不能三年之喪而緦小功之察此之<lb/>
謂不知務<hi>孟子</hi>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書綱目卷二十二<lb/>
</p>
<p>
</p>
  </div>
</body>
</text>
</TEI>