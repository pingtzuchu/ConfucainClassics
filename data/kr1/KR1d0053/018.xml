<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷十八</head> <lb/>
    <p>
<pb n="1a"/>
欽定四庫全書<lb/>
　禮記注疏卷十八<lb/>
　　漢鄭氏注　唐陸德?音義　孔?達疏<lb/>
　曾子問<lb/>
曾子問曰君薨而世子生如之何孔子曰卿大夫士從<lb/>
攝主北面於西階南注變於朝夕哭位也攝主上卿代<lb/>
君聽國政大祝裨冕執束帛升自西階盡等不升堂命<lb/>
毋哭注將有事宜清?也裨冕者接神則祭服也諸侯<lb/>
<pb n="1b"/>
之卿大夫所服裨冕絺冕也?冕也士服爵弁服大祝<lb/>
裨冕則大夫音義<hi>大祝音泰下文注大祝大宰大宗大廟大史皆同此音祝之六反說文云祝祭主贊詞者裨婢支反毋音無本亦作無絺知里反本又作希徐張履反</hi>祝聲三告曰某<lb/>
之子生敢告注聲噫歆警神也某夫人之氏也音義<hi>祝之六反下同徐之又反三息暫反又如字下聲三及三者三皆放此噫於其反歆許金反警居領反</hi>升奠<lb/>
幣於殯東几上哭降注几筵於殯東?繼體也?主人<lb/>
卿大夫士房中皆哭不踊注?主人君之親也房中婦<lb/>
人盡一哀反位遂朝奠注反朝夕哭位小宰升舉幣注<lb/>
<pb n="2a"/>
所主也舉而下埋之階間疏<hi>正義曰此一節論君薨而世子生告殯之事各隨文解之君薨而世子生者案聘禮云子即位不哭公羊云君存稱世子君薨稱子某此既君薨仍稱世子者以其?於庶子又用世子之禮告殯故雖君薨猶稱世子異於春秋之例案左傳桓六年子同生賈杜注云不稱大子者書始生此亦始生而稱世子者彼為父在始生未命故直云子此是君薨初生則舉以世子之禮故云世子也熊氏云下稱奠幣于殯東則此告世子生謂既殯以後若未殯之前則世子生亦不告凡天子諸侯稱世子春秋經稱王世子曹世子是也卿大夫以下謂之適子?服云大夫之適子是也若在喪諸侯之子亦稱適子檀弓云君之適長殤是也天子諸侯亦謂之大子則王制云王大子及檀弓云大子申生是也?子則上下通名故?則云其非?子則皆降一等注則言天子以下至庶人是其通名也其春秋三傳世子之例煩而不<pb n="2b"/>要今所不用也卿大夫士從攝主北面於西階南者此論卿大夫士等皆衣衰服也攝主上卿代國政者卿大夫士等皆衣衰服北面文不言者以下文云大祝裨冕?卿大夫等不裨冕也大祝以大夫為之祝主接神故服裨冕裨冕祭服也以其?告神故執束帛執持也束帛十端也端則二丈鬼神質故用偶數也鬼神以丈八尺為端鬼神之道?陽不測故用陰陽之數求之一丈象陽八尺法?十端六?四纁五兩三?二纁纁是地色?是天色也欲往告殯故升自西階若於堂下告則大?堂上告則大近殯故升階盡等級即不升堂?有告事宜?故命毋哭聲謂噫歆之聲三所出警神也言若夫人某氏之子生以告殯之辭也升奠幣于殯東几上哭降者謂告殯竟執束帛者升堂奠置所執之幣於殯東几筵上畢遂哭哭竟而降階也注正義曰案?大記云君之?既正尸卿大夫父兄子姓立于東方又士喪禮朝夕哭大夫即位於門外西面北上外兄弟在其<pb n="3a"/>南南上?繼之北上若其門?位主人堂下直東序西面兄弟皆即位如外位卿大夫在主人之南是朝夕?外哭位皆在東方也今乃?攝主北面於西階南故云變於朝夕哭位也必於西階南者以?告殯近殯位故也若君喪大歛?大記云卿大夫即位於堂?楹西北面者彼歛故升堂非朝夕哭位此為告世子生故在堂下卿大夫所服裨冕絺冕也案覲禮侯氏裨冕鄭注云裨冕者衣裨衣而冠冕也裨之為言埤也天子六服大裘為上其餘為裨以事尊卑服之而諸侯亦服焉又注云?衣者裨之上者則裨唯據衣也言服裨衣而著冕故云裨冕言裨者取其續繡云諸侯之卿大夫所服裨冕絺冕也?冕也者此言五等諸侯孤卿大夫唯絺冕而下以上諸侯薨兼五等故總解其臣服此卿兼公孤卿也若孤卿則絺冕若三命再命卿大夫服?冕故周禮司服云孤自絺冕而下卿大夫自?冕而下又大宗伯云再命受服鄭注云受?冕之服列國之大夫於子<pb n="3b"/>男為卿卿大夫自?冕而下如孤之服也是孤則絺冕卿與大夫皆?冕周禮謂三孤六卿為九卿總云謂卿四命是卿名通於孤也云士服爵弁服者以天子大祝是大夫諸侯則無文若是士則爵弁今經云大祝裨冕故云則大夫聲噫歆警神也者直云祝聲不知作何聲案論語云?淵死子曰噫天喪予檀弓云公肩假曰噫是古人發聲多云噫故知此聲亦謂噫也凡祭祀神之所享謂之歆今作聲欲令神歆享故云歆警神也案阮諶禮?云几長五尺?尺二寸廣二尺皇氏云周禮天子下室喪奠有素几不云殯宮有几而諸侯雖無文當與天子同而大夫士葬前下室並無几降於人君也並葬後殯?皆有几人君未葬前而於下室有素几其殯?無几今世子生既告權移下室之几於殯東告於繼體異常日庾氏云未虞施几筵常於下室然殯?几筵為朝夕之奠常在不去今更特設几筵於殯?東者特異其事以為世子之生故鄭云几筵於殯東?繼體也<pb n="4a"/>今案既夕禮燕?饋羞如他日則下室所供之物如平常皆用吉物即今之告靈不得有素几又司几筵云凡喪事右素几注云喪事謂凡奠也又云凶事仍几注云凶事謂凡奠几朝夕相因喪禮略以此推之即素几是殯?朝夕設奠之几不在下室而庾皇等以為素几設於下室未審何以知之其義非也熊氏以為天子諸侯在殯?則有几筵大夫士大歛有席虞始有几然殯?几筵為朝夕之奠常在不去今更特設几於殯東當?世子是繼體之貴故於常几筵之外?特設之考三家之說熊以為是皇庾以為非?主人者案喪大記云君?大歛父兄堂下北面父兄即君之親又云外宗房中南面故云房中婦人案士喪禮每日之旦於朝夕哭位先哭而後行朝奠朝奠了又哭今因西階前哭畢反此朝夕哭位於位不更哭即行朝奠禮謂一時兼哭兩事故云遂朝奠案士喪禮尋常朝奠皆先哭後奠皇氏云尋常先奠後哭此謂告世子生故先哭後奠其義非也<pb n="4b"/>所主小宰舉幣幣是小宰所主故云所主也故周禮小宰職云凡祭祀贊王幣爵之事喪荒受其含襚幣玉之事是也必知埋之階間者下文云師行主命反必告設奠卒歛幣玉藏諸兩階之間故知此幣亦埋之階間也</hi>
三日?主人卿大夫士如初位北面注三日負子日也<lb/>
初告生時大宰大宗大祝皆裨冕少師奉子以衰祝先<lb/>
子從宰宗人從入門哭者止注宰宗人詔贊君事者音<lb/>
義<hi>少升召反下少喪并注同奉方勇反下注奉者同衰七雷反下同從才用反下同</hi>子升自西<lb/>
階殯前北面祝立於殯東南隅祝聲三曰某之子某從<lb/>
執事敢見子拜稽顙哭注奉子者拜哭音義<hi>見賢遍反下而見伯<pb n="5a"/>父廟見旅見同</hi>祝宰宗人?主人卿大夫士哭踊三者三降東<lb/>
反位皆袒子踊房中亦踊三者三襲衰杖注踊襲衰杖<lb/>
成子禮也奠出注亦謂朝奠大宰命祝史以名?告於<lb/>
五祀山川注因負子名之喪於禮?也音義<hi>?音遍下同</hi>疏<lb/>
<hi>正義曰此一?論世子生己三日名之以名見於殯之禮各依文解之三日之朝自?主人以下悉到西階下列位如初日子生之儀也以子自為主故不云從攝主也大宰大宗大祝皆裨冕者大宰是主?令之官大宗是主宗廟之官初不裨冕今得裨冕者以為奉子接神故服祭服此大宰大宗等亦從子升堂故下文云祝宰宗人降東反位既言降?其時當在堂此節不云升堂者文不具耳少師奉子以衰者少師主養子之官又奉<pb n="5b"/>子故與子皆著衰也皇氏及王肅云謂以衰衣而奉之崔氏云諸侯五日而殯殯而成服此三日而衰者喪已在殯異於未殯也祝先子從者祝主接神故先進也少師奉子次從祝也宰宗人從者大宰大宗為詔告贊君事故次從在後也入門哭者止者入門是入殯宮門也?主人及諸臣並已先列位而哭今祝宰宗三人將子入門見故命門?在位者止哭也前告是初生日哀甚故祝升階乃命止哭今三日哀己微殺故子入門而哭則止也子升自西階者謂世子不忍從先君之階升故由西階升於時大宰大宗及祝亦升不言從者以子為主故?而不言也殯前北面者殯以東為前謂當殯之東稍南北面也祝立於殯東南隅者祝在子之西而北?當殯之東南故云殯東南隅也其宰及宗人皇氏云以次立於子之東皆北面若其須詔相之時或就子前而西面也祝聲三者亦謂警神也前告生哀甚故盡階不升堂此見子須近殯故進立於殯東南隅既警神之<pb n="6a"/>後祝乃告曰夫人某氏之子某從執事宰宗人等敢見告訖奉子之人拜而稽顙乃哭不踊者未即位故也皇氏云於時未立子名不得云某氏之子某從執事下有某字者誤也今案定本及諸?皆有某字子升堂之時大宰即位立名告殯云某之子某祝宰宗人卿大夫士哭踊三者三此等以子稽顙哭故亦哭祝宰宗人在堂上北面哭?主人卿大夫士俱在西階下北面哭為踊每踊三度為一?如此者三故云三者三降東反位者堂上皆降反東在下者皆東反朝夕哭位降者謂降自西階也皆袒者以初堂上堂下之哭非正位故不袒今反朝夕哭位故皆袒子踊房中亦踊者以上文子不踊房中亦不踊至此乃踊故云子踊房中亦踊?祝宰宗人?主人及卿大夫士反位亦皆踊也當子踊之時亦袒也故下注云踊襲衰杖成子禮也既云襲?初時袒也皇氏云子踊不袒若然子初不袒何得後有襲乎皇氏說非也注正義曰案?則云國君世子生告於君三<pb n="6b"/>日卜士負之此亦生則告君三日負之但告時直負之而己子未見君至三月?名之時則始見之也今既在喪禮?於負子之時即見也此不用束帛者初告生己用今既禮殺故不用也云初告生時者以經云如初恐初是朝夕哭位故以初為告生時也必知告生時者以告生時北面於西階南此亦云北面故知是告生時也上云大宰大宗此直云宰宗人者皇氏云宰則大宰宗人則大宗也此祝先子從者同吉祭之禮故特牲少牢皆祝前主人後若凶祭則主人前祝在主人後士虞禮是也今此亦凶祭而祝在先者以其告神故也亦謂朝奠者恐是見子故?奠祭故云亦謂朝奠以告生之時遂朝奠故云亦謂朝奠知非特奠者在殯無特告奠之法故也案?則及左傳桓六年皆三月乃名之今此因負子三日即名之以喪事促遽於禮簡?不暇待三月也上見殯之時既以名告故云某之子某鄭於此乃解名者以經有名文而遂解之非謂告上川之時始作名<pb n="7a"/>也若依皇氏以見殯後乃作名故鄭於此解之</hi>
曾子問曰如己葬而世子生則如之何孔子曰大宰大<lb/>
宗從大祝而告於禰注告生也音義<hi>禰本又作?乃禮反</hi>三月乃<lb/>
名於禰以名?告及社稷宗廟山川?<hi>正義曰此一?因前論君未葬而世子生今更問已葬後世子生之禮大宰大宗從大祝而告于禰者禰父殯?之主也既葬訖殯無尸柩唯有主在故告於主漸神事之故也同廟主之名故曰禰也然直云三人告禰不云攝主者葬時攝主已弁絰葛以交神明葬竟又服受服?之大事便畢攝主亦無復有此事故子生則攝主不復與?臣列位西階下故自還依大宰之禮與大宰大宗從大祝裨冕而告殯?中主也不云裨冕者未葬尚裨冕葬後不言自顯也不云<pb n="7b"/>束帛者凡告必制幣從之可知也不言盡階不升者三人例是升者非不升也不言某之子生敢告者亦自可知也三月乃名于禰者葬後神事之故依平常之禮三日不見也三月乃見因見乃名故云乃名於禰也從見之人與告生不異故不重言也雖三日不見其成服衰絰自依常禮也以名?告及社稷宗廟山川者名於禰既畢宰亦命祝史?告也不言宰命祝史從可知也又前不云社稷宗廟此不云五祀相互?也王肅云前三日名之君未葬當稱子某故三日因名之此經既葬稱子不稱名故三月乃名也鄭云君薨世子生喪在殯告五祀山川耳五祀殯?之五祀山川國鎮之重不可不告故越社稷告之既葬而世子生三月而名葬後三月於禮已祔廟故告可及廟廟與社稷相連不得不告社稷</hi>
孔子曰諸侯適天子必告於祖奠於禰注皆奠幣以告<lb/>
<pb n="8a"/>
之互文也冕而出視朝注聽國事也諸侯朝天子必裨<lb/>
冕?將廟受也裨冕者公?侯伯鷩子男毳音義<hi>朝直遙反注及下同為於偽反下為字同?古本反鷩必列反毳昌銳反</hi>命祝史告於社稷宗廟<lb/>
山川注臨行又?告宗廟孝敬之心也乃命國家五官<lb/>
而后行注五官五大夫典事者命者?之以其職道而<lb/>
出注祖道也聘禮曰出祖釋軷祭酒脯也音義<hi>軷?末反</hi>告<lb/>
者五日而?過是非禮也注既告不敢久?凡告用牲<lb/>
幣反亦如之注牲當為制字之誤也制幣一丈八尺音<lb/>
<pb n="8b"/>
義<hi>牲幣依注牲音制</hi>諸侯相見必告于禰注道近或可以不親<lb/>
告祖朝服而出視朝注朝服為事故也命祝史告于五<lb/>
廟所過山川注山川所不過則不告貶於適天子也亦<lb/>
命國家五官道而出反必親告于祖禰乃命祝史告至<lb/>
于前所告者而后聽朝而入注反必親告祖禰同出入<lb/>
禮?<hi>正義曰此一?論諸侯朝覲天子?出之禮不云曾子問直云孔子曰者以此與上事連文上既云以名?告社稷宗廟因論出朝告祖禰之事此乃因上起文也此篇之?時有如此故下曾子問云除喪則不復昏禮乎孔子曰祭過時不祭禮也又何反於初又云孔子曰嫁女之家三夜不息燭與此相類云告于祖亦<pb n="9a"/>告於禰也言奠于禰亦奠於祖也冕而出視朝者裨冕謂裨衣而冕裨衣者公?侯伯鷩子男毳視朝詔聽事也告者五日而?過是非禮也者前命祝史告山川而諸侯猶待告?乃行也以五日為期若近者乃可就彼告若?者則當望告故以五日為限也所以爾者為先已告廟載遷主若久留不去則為非禮故云過是非禮也曲禮云凡為君使者已受命君言不宿於家是也注正義曰聽國事解經視朝之事云諸侯朝天子必裨冕為?廟受也諸侯視朝當用?冠緇衣素裳今視朝而服裨冕之服者案覲禮侯氏裨冕天子受之於廟故鄭云諸侯朝天子必裨冕為?廟受也言天子于廟受己之禮今諸侯?朝天子為天子?欲於廟中受已之禮故諸侯豫敬之以冕服視朝也案上文云諸侯適天子必告於祖奠於禰此又命祝史告于宗廟山川是臨行一告宗廟則知後再告故云臨行又?告宗廟孝敬之心也言?告宗廟則五廟皆告也前云告於祖者亦祖<pb n="9b"/>禰皆告也案大宰云建其牧立其監設其參傅其伍是諸侯有三卿五大夫經云五官故云五大夫以屬官大夫其數?多直云五者據典國事者言之不云命卿者或從君出行或雖在國留守總掌?吏如三公然不?主一事且尊之既命五大夫則卿亦命之可知故不顯言命卿也命者謂戒?以所掌之事也絰言道而出?諸侯?行為祖祭道神而後出行引聘禮者證祖道之義案聘禮記云出祖釋軷祭酒脯彼注云祖始也行出國門止陳車騎釋酒脯之奠於軷為行始也春秋傳曰軷?山川然則軷山行之名也道路以險阻為難是以委土為山或伏牲其上使者?軷祭酒脯祈告也禮畢然後乘車轢之而遂行其有牲犬羊可也此城外之軷祭也其五祀行神則在??故鄭注聘禮云行謂行者之先其古人之名未聞天子諸侯有常祀在冬也喪禮有?宗躐行出於大門則行神之位在廟門外西方又鄭注月令軷壇厚二寸廣五尺輪四尺周禮注云以菩<pb n="10a"/>芻棘柏為神主此鄭釋為軷祭之義此軷亦有尸故詩生民云取羝以軷注燔烈其肉為尸羞是也其牲天子軷用犬故犬人云伏瘞亦如之注云伏謂伏犬於軷上諸侯用羊詩云取羝以軷謂諸侯也卿大夫以酒脯既行祭軷竟御者以酒祭車軾前及車左右轂末故周禮大馭云及犯軷王自左馭馭下祝登受轡犯軷遂驅之又云及祭酌僕僕左執轡右祭兩軹祭軌乃飲軹即轂末軌謂車軾前是也其祭??行神之軷及城外祖祭之軷其制不殊崔氏云??之軷祭古之行神城外之軷祭山川與道路之神義或然也壇名山其神曰纍皇氏熊氏以此為諸侯禮不應用牲故牲當為制其天子則當用牲故熊氏云鄭注周禮大祝職引此文云告用牲幣不破牲字是天子用牲幣也必知天子用牲者校人云王所過山川則飾?駒是用牲也必知諸侯不用牲者約下文云幣帛皮圭以告故知不用牲也或天子諸侯出入有告有祭故告用制幣一丈八尺其卿大夫<pb n="10b"/>唯入祭而已故聘禮既使而反祭用牲也道近或可以不親告祖者以直云告於禰是據其道近故云或可以不親告祖知諸侯不直告禰者下文云反必親告于祖禰?出時亦告祖禰為道近唯告禰耳朝服為事故者或?或弔之事諸侯朝服?冠緇衣素裳以上文諸侯朝天子冕而出視朝為?廟受尊敬天子習其禮故著冕服諸侯相朝雖亦在廟受降下天子不敢冕服唯著臨朝聽事之服故云朝服為事故也熊氏又云此朝服謂皮弁服以天子用以視朝故謂之朝服論語云吉月必朝服而朝注云朝服皮弁服是也必知朝服皮弁服者聘禮諸侯相聘皮弁服?相朝亦皮弁服此義為勝也庾蔚云鄭當謂出入所告理不容殊而諸侯相見出不云告祖者或道近變其常禮耳故反必親告祖禰以?出入之告其禮不殊也</hi>
曾子問曰?有喪如之何何先何後注?謂父母若親<lb/>
<pb n="11a"/>
同者同月死孔子曰葬先輕而後重其奠也先重而後<lb/>
輕禮也自啟及葬不奠注不奠務于當葬者行葬不哀<lb/>
次注不哀次輕於在殯者反葬奠而后辭於殯遂脩葬<lb/>
事注殯當為?聲之誤也辭於賓謂告?葬啟期也音<lb/>
義<hi>殯音?出注</hi>其虞也先重而後輕禮也?<hi>正義曰此一?論並有喪葬之事各隨文解之既父喪在殯先葬母之時自從啟母殯之後及至葬柩欲出之前唯設母之啟殯之奠朝廟之奠及祖奠遣奠而已不於殯宮為父設奠故云自啟及葬不奠謂不奠父也不奠者不朝夕更改新奠仍有舊奠存也行葬不哀次者次謂大門外之右平生待?之處葬柩車出門至此孝子悲哀柩車暫停今為父喪在<pb n="11b"/>殯故行葬母之時出門孝子不得為母伸哀于所次之處遂行而去所以然者若此悲哀恐輕於在殯也反葬奠者謂葬母還反於父殯?而設奠也而后辭於殯遂修葬事者辭猶告也謂奠父之後孝子告語於?以明日啟父殯期?既告?賓出之後遂脩營葬父之事所以葬則先輕奠則先重者皇氏云葬是奪情故?輕者為首奠是奉養故令重者居先也其虞也先重而後輕禮也者以虞是奠之類故亦先重後輕以禮結之故云禮也案崇精問曰葬母亦朝廟否其虞父與母同日異日乎焦氏荅曰婦未廟見不朝廟耳?豎職云王后之喪朝廟則為之蹕也是母喪亦朝廟?也虞當異日也注正義曰?謂父母也親同者祖父母及世叔兄弟云同月死不云同日者?可知也不奠謂不奠父及餘喪也重喪所以不奠者若營奠父事恐葬事遲晚務欲輕喪在先當葬者使其速畢故也知此不奠不據先葬者葬是喪之大事永離宮室不可以不奠也不哀次輕於<pb n="12a"/>在殯者解經不哀次之義以父喪在殯為重今為母至次處而哀為輕於在殯者今為在殯者所壓不敢為母伸哀故云不哀次輕於在殯者上注云若親同者則除父母之外餘喪其重喪在殯皆為輕喪不哀次殯當為賓者此經辭於殯知非告殯以?葬而云殯當為?為告?者案既夕禮云主人請啟期告於?之後即陳喪事設盥陳鼎饌夷?之屬下乃云祝聲三是告殯之事今先云辭于殯乃云遂修葬事故云殯當為?謂詔告賓也與既夕禮同</hi>
孔子曰宗子雖七十無無主婦注族人之婦不可無統<lb/>
非宗子雖無主婦可也?<hi>正義曰此一?論宗子立後之事凡無問而稱孔子曰者皆記者失問也亦此卷之通例矣宗子大宗子也凡人年六十無妻者不復娶以陽道?故也而宗子領宗男<pb n="12b"/>於外宗婦領宗女於?昭穆事重不可廢闕故雖年七十亦猶娶也故云無無主婦言必須有也然此謂無子孫及有子而年?少者若有子孫則傳家事於子孫故曲禮七十老而傳是也</hi>
曾子問曰將冠子冠者至揖讓而入聞齊衰大功之喪<lb/>
如之何注冠者賓及贊者音義<hi>冠古亂反下及注皆同</hi>孔子曰?<lb/>
喪則廢外喪則冠而不醴徹饌而埽即位而哭如冠者<lb/>
未至則廢注?喪同門也不醴不醴子也其廢者喪成<lb/>
服因喪而冠音義<hi>饌仕戀反埽悉報反</hi>如將冠子而未及期日而<lb/>
有齊衰大功小功之喪則因喪服而冠注廢吉禮而因<lb/>
<pb n="13a"/>
喪冠俱成人之服及至也除喪不改冠乎孔子曰天子<lb/>
賜諸侯大夫冕弁服於大廟歸設奠服賜服於斯乎有<lb/>
冠醮無冠醴注酒為醮冠禮醴重而醮輕此服賜服酌<lb/>
用酒尊賜也不醴?不為改冠改冠當醴之音義<hi>醮子妙反酌而無獻酬曰醮</hi>父?而冠則已冠埽地而祭於禰已祭而見<lb/>
伯父叔父而后饗冠者注饗謂禮之疏<hi>正義曰此一?論冠子逢喪之事將冠子冠者至揖讓而入者曾子問?欲冠子冠者謂賓及贊者至主人之門而與主人揖讓而入主人忽聞齊衰大功之喪如之何孔子答之云若是大門?之喪則廢以加冠在廟廟則在大門之?吉凶不可同處<pb n="13b"/>故云?喪則廢外喪則冠而不醴者外喪謂大門外之喪喪在他處猶可以加冠也但平常吉時三加之後設醴以禮冠者之身今既有喪故直三加而已不醴之徹饌而埽者以初欲迎?之時未知有喪醴及饌具?已陳設今忽聞喪故徹去醴與饌具又埽除冠之舊位令使清潔更新乃即位而哭如?及贊者未至則廢而不冠也既答曾子之問遂言未及期日有喪之禮故云未及期日而有齊衰大功小功之喪則因喪服而冠孔子言冠日尚?不可以吉加冠故廢其吉禮則因著喪之成服而加喪冠也除喪不改冠乎者曾子?得夫子引類以答之仍疑而發問云此人因喪服而冠除喪之後不更改易而行吉冠之禮乎天子賜諸侯大夫冕弁服於大廟歸設奠服賜服者此一?孔子引類答曾子除喪不合改冠之事所以然者謂諸侯?弱未冠總角從事至當冠之年因朝天子天子而賜諸侯大夫或弁或冕之服於天子大廟之中榮君之賜歸設奠祭於己宗<pb n="14a"/>廟此時身服所賜之服更不改冠也于斯乎有冠醮無冠醴者斯此也于此之時唯有冠之醮法行醮以相燕飲無有冠之醴法謂不用醴以禮受服者之身所以然者凡改冠則當用醴今?受服于天子不可歸還更改為初冠禮法然則?因喪而冠不可除喪更改為吉冠也孔子?答其問又釋父沒加冠之禮故云父?而冠則加喪冠已冠之後埽地而祭於禰廟已祭之而見伯父叔父見伯叔之後乃饗冠者注正義曰?喪同門者皇氏云謂同大門之?云不醴不醴子也者案士冠禮醴子之後始醴賓恐此經云不醴是不醴?故云不醴子也必知不醴子者以經云冠者未至則廢廢謂子身冠廢?不醴是不醴子也云其廢者喪成服因喪而冠者以下文云未及期日因喪服而冠是也熊氏以即位而哭謂在冠家即位以文承徹饌而埽之下皇氏以為即喪家之位非也吉冠是吉時成人之服喪冠是喪時成人之服今既有凶廢吉禮而因喪冠故云俱成人之<pb n="14b"/>服也案士冠禮云若不醴則醮用酒是酌酒為醮謂之醮者鄭注云酌而無酬酢曰醮皇氏云醴亦無酬酢而云酒無酬酢者以酒有酬酢為常禮故無酬酢乃謂之為醮云冠禮醴重而醮輕者案士冠禮適子三加於阼乃醴於客位醴是古之酒故為重士冠禮又云若庶子則冠於房外南面遂醮焉醮?用酒酒是後代之法故為輕也案士冠禮若不醴則醮用酒注云若不醴謂國有舊俗可行聖人用焉不改者也如鄭此言則行周禮者適子用醴?子用醮若用先王舊俗者雖適子與庶子可同用醮先王是夏殷也雖在周前可同用也醮之所以異於醴者醴則三加之後總一醴之醮則每一加而行一醮凡三醮也云酌用酒尊賜也者謂諸侯大夫?受賜服而歸祭告之後使人酌酒以飲己榮上之賜不酬酢也云不醴?不為改冠者受賜服而?若其改而更冠應從適子之尊冠必酌醴以醴之今?不醴?不改冠也皇氏云謂諸侯及大夫幼弱未冠總角從事<pb n="15a"/>當冠之年因朝天子而賜之服故歸還不改冠也義或然也案士冠禮醴?以壹獻之禮此云饗冠者前注云冠者?及贊者此即是饗?及贊者此父?而冠案士冠禮云若孤子則父兄戒宿冠之日主人紒而迎?拜揖讓立于序端則冠者自迎?皇氏云冠者諸父迎?非禮也</hi>
曾子問曰祭如之何則不行旅酬之事矣孔子曰聞之<lb/>
小祥者主人練祭而不旅奠酬於賓?弗舉禮也注奠<lb/>
無尸虞不致爵小祥不旅酬大祥無無算爵彌吉昔者<lb/>
魯昭公練而舉酬行旅非禮也孝公大祥奠酬弗舉亦<lb/>
非禮也注孝公隱公之祖父疏<hi>正義曰此一?論喪祭簡?之事練小祥祭也<pb n="15b"/>旅謂旅酬故奠無尸虞不致爵至小祥彌吉但得致爵於?而不得行旅酬之事大祥乃得行旅酬而不得行無算爵之事也此皆謂喪事簡?于禮未備故也昔者魯昭公練而舉酬行旅非禮也者練祭但得致爵於??不合舉此爵而行旅酬今昭公行之故曰非禮也大祥彌吉得行旅酬今孝公不然亦曰非禮注正義曰案士虞禮云男男尸女女尸檀弓云虞而立尸是虞時始立尸故云奠無尸奠所以無尸者奠是未葬之前形體尚在未忍立尸異于生故未立尸虞是既葬之後形體己去鬼神事之故立尸以象神也又案特牲云祝延尸於?尸即席坐主人拜妥尸尸答拜尸左執觶右取菹?于醢祭?豆間佐食取黍稷肺祭授尸尸祭之祭酒啐酒受鉶乃食九飯主人洗角升酌酳尸尸卒爵祝酌授尸尸以酢主人主人卒爵延祝南面主人酌獻祝祝受卒爵主人酌獻佐食佐食受卒爵此是主人之獻也特牲又云主婦洗爵獻尸尸卒爵尸酢主婦主婦卒爵<pb n="16a"/>主婦酌獻祝祝卒爵酌獻佐食佐食卒爵此是主婦之獻也?三獻獻于尸尸三爵止注云尸止爵者三獻禮成欲神惠之均於室中云虞不致爵者案士虞禮?三獻尸尸卒爵禮畢無致爵以下之事所謂虞不致爵也案特牲又云尸止爵之後席于??主婦洗爵酌致爵於主人主人拜受爵主婦拜送爵主人卒爵拜主婦荅拜受爵酌酢左執爵拜主人答拜主人降洗酌致爵於主婦席於房中南面主婦拜受爵主人西面答拜主婦卒爵拜主人答拜主人更爵酢卒爵拜主婦答拜所謂致爵也三獻之?作尸所止爵尸飲卒爵酢??飲卒爵獻祝及佐食致爵于主人主婦畢主人降阼階升酌西階上獻?及??訖主人洗觶於西階前北面酬?酬?訖主人洗爵于阼階上獻長兄弟及?兄弟及?兄弟于房中獻畢?乃坐取主人所酬之觶於阼階前酬長兄弟長兄弟受觶於西階前酬????酬?兄弟所謂旅酬也云小祥不旅酬者?不舉主人所酬之<pb n="16b"/>觶不行旅酬之事所謂小祥不旅酬謂奠酬于主人主人酬於??不舉也旅酬之後?弟子兄弟弟子各酌於其尊舉觶各於其長?取觶酬兄弟之黨長兄弟取觶酬?之黨所謂無算爵也云大祥無無算爵彌吉者大祥乃得行旅酬而不得行此無算爵之事故云大祥無無算爵以其漸漸?禮故云彌吉仍未純吉也孝公隱公之祖父者案世本孝公生?公弗皇弗皇生隱公是隱公之祖父也</hi>
曾子問曰大功之喪可以與於饋奠之事乎注饋奠在<lb/>
殯時也音義<hi>與音預下至說衰與奠皆同</hi>孔子曰豈大功耳自斬衰<lb/>
以下皆可禮也曾子曰不以輕服而重相為乎注怪以<lb/>
重服而為人執事音義<hi>為于偽反注為人其所為服為君為其皆同</hi>孔子曰<lb/>
<pb n="17a"/>
非此之謂也注非謂為人謂於其所為服也天子諸侯<lb/>
之喪斬衰者奠注為君服者皆斬衰唯主人不奠大夫<lb/>
齊衰者奠注服斬衰者不奠辟正君也齊衰者其兄弟<lb/>
音義<hi>辟音避下同</hi>士則朋友奠不足則取於大功以下者不<lb/>
足則反之注服齊衰者不奠辟大夫也言不足者謂殷<lb/>
奠時音義<hi>士則朋友一本作士則朋友奠</hi>曾子問曰小功可以與於祭<lb/>
乎注祭謂虞卒哭時孔子曰何必小功耳自斬衰以下<lb/>
與祭禮也?子曰不以輕喪而重祭乎注怪使重者執<lb/>
<pb n="17b"/>
事孔子曰天子諸侯之喪祭也不斬衰者不與祭大夫<lb/>
齊衰者與祭士祭不足則取於兄弟大功以下者?子<lb/>
問曰相識有喪服可以與於祭乎注問己有喪服可以<lb/>
助所識者祭否孔子曰緦不祭又何助於人?<hi>正義曰此一?論?死者服還得為死者饋奠之事曾子之意云已有大功之喪可以與於他人饋奠之事乎孔子不解曾子問?謂言?子所問己有大功之喪得為大功者饋奠與否故荅云豈大功乎言己有大功豈但為大功者饋奠自斬衰以下皆可禮也言身有斬衰所為者斬衰身有齊衰所為者齊哀皆可與於饋奠故云禮也孔子所論據所服者言之?子又不解孔子之?謂言為他人故更問云若為他人不以輕已喪服而重他人相為饋<pb n="18a"/>奠乎孔子乃答云我之所言據所為服者饋奠非此為他人之謂也故注云非謂為人謂於其所為服也以下乃論所為饋奠之事也天子諸侯之喪斬衰者奠大夫之喪齊衰者奠士則朋友奠若朋友不足則取於大功以下小功緦麻者奠若其不足則反之謂奠大報事?其人不足則反取前人執事者充之曾子至於人者此一?論身有喪服不得助他人祭事緦不祭又何助于人者言身有緦服尚不得自祭己家宗廟何得助於他人祭乎而熊氏云謂身有緦服則不得自為父母虞祔卒哭祭此謂同?緦則士為妾有子及大夫為貴妾是同?緦者若大夫士有齊衰大功小功緦麻同?則亦不祭若異?則殯後得祭故雜記云父母之喪?祭而昆弟死既殯而祭若同?則雖臣妾葬而后祭虞祔亦然天子諸侯臣妾死於?中雖無服亦不得為父母虞祔卒哭祭也天子諸侯適子死斬衰?練乃祭天子諸侯為適孫適婦則?殯乃祭以異?故也注正義曰饋<pb n="18b"/>奠在殯時者以其稱奠又下云天子諸侯之喪祭也?祭謂虞卒哭故知此饋奠謂在殯時也知主人不奠者案士喪禮主人不親奠又此文云士則朋友奠故知主人不親奠也主人必不親奠者以主人悲號思慕不暇執事故也大夫之喪子服斬衰者不親奠此服斬衰謂大夫家臣雖服斬衰不得饋奠辟天子諸侯之正君云齊衰者其兄弟者以大夫之喪子及屬臣皆服斬衰今服齊衰唯兄弟耳故云其兄弟也殷奠謂月朔之奠以其有牲牢黍稷用人多也殷盛也以月朔之奠盛于常奠非半月之殷奠也以士月半不暇殷奠故也以次差之天子斬衰者奠大夫用齊衰士則應先取大功今先取朋友者以天子諸侯皆使臣為奠大夫辟正君故遣兄弟奠士則位卑不嫌敵君故遣僚屬奠僚屬則朋友也案士虞禮祝免藻葛絰帶鄭云治葛以為首絰及帶接神宜變也然則士之屬官為其長弔服加麻矣祝則僚屬也加麻則朋友也知祭謂虞卒哭時者以下文孔<pb n="19a"/>子答云諸侯之喪祭也故知此祭謂虞卒哭時也知非練祥者以士練祥之祭大功之服已除不得云取于兄弟大功以下者其天子諸侯則得兼練祥也以其練祥時猶斬衰與祭也</hi>
曾子問曰廢喪服可以與於饋奠之事乎注謂新除?<lb/>
服也孔子曰說衰與奠非禮也注執事於人之神為其<lb/>
忘哀疾也音義<hi>?湯活反</hi>以擯相可也?<hi>正義曰此一?論大祥除服不得與他人饋奠之事廢猶除也言己新?喪服可以與他人在殯饋奠之事乎不問可以與于吉祭而問可與饋奠者以己新??服吉祭禮輕吉凶不相干?其不可饋奠是他人之重者已又新始?衰凶事相因疑得助奠故問之也</hi>
<pb n="19b"/>
曾子問曰昏禮既納幣有吉日女之父母死則如之何<lb/>
注吉日取女之吉日音義<hi>相息亮反取七住反本亦作娶下文取婦取女同</hi>孔<lb/>
子曰?使人弔如?之父母死則女之家亦使人弔注<lb/>
必使人弔者未成兄弟父喪稱父母喪稱母注禮宜各<lb/>
以其敵者也父使人弔之辭云某子聞某之喪某子使<lb/>
某如何不淑母則若云宋蕩伯姬聞姜氏之喪伯姬使<lb/>
某如何不淑凡弔辭一耳父母不在則稱伯父世母注<lb/>
弔禮不可廢也伯父母又不在則稱叔父母婿已葬?<lb/>
<pb n="20a"/>
之伯父致命女氏曰某之子有父母之喪不得嗣為兄<lb/>
弟使某致命女氏許諾而不敢嫁禮也注必致命者不<lb/>
敢以累年之喪使人失嘉?之時音義<hi>累力弭反</hi>?免喪女<lb/>
之父母使人請?弗取而后嫁之禮也注請請成昏女<lb/>
之父母死?亦如之注女免喪?之父母亦使人請其<lb/>
已葬時亦致命?<hi>正義曰此一?論昏娶遭喪之事各隨文解之父喪稱父母喪稱母者禮各宜以敵若彼家父死則此家遣使弔當稱此家父遣使弔也若彼家母死則此家亦稱母遣使弔也父母不在則稱伯父世母者此家父不在彼家父?則稱伯父某子使某伯父某亦不在則稱叔父某子使某若此家<pb n="20b"/>母不在彼家母?則稱伯母某氏叔母某氏使某直云父母不在不云沒?則兼沒?及餘不在也必待已葬者葬後哀情稍殺始兼他事不待踰年者不可曠年廢人昏嫁也不得嗣為兄弟者夫婦有兄弟之義或據?為妻父母有緦麻之服故謂之兄弟?免喪之後則應迎婦必須女之父母請者以?家既葬致命於己??免喪所以須請也女之父母死?亦如之女之父母死已葬之後女之伯父致命於男氏曰某之子有父母之喪不得嗣為兄弟使某致命男氏許諾而不敢娶女免喪?之父母使人請女家不許?而後?娶禮也陽唱?和?之父母使人請昏而女家得有不許者亦以彼初葬訖致命於己故也注正義曰以夫婦有兄弟之義故下云不得嗣為兄弟或據?於妻之父母有緦服故得謂之為兄弟也某子謂此父姓位某之喪者謂名彼家死者之身某子使某如何不淑者某子還指此父姓位使某某是使者之名淑善也致辭云如何不善云母<pb n="21a"/>則若云宋蕩伯姬聞姜氏之喪者鄭假說為文故云若宋蕩伯姬據此?家之母姜氏之喪據彼女家之母伯姬使某如何不淑者某謂使者之名案僖二十五年經云宋蕩伯姬?逆婦是宋國公子蕩之妻元是魯女?嫁與蕩氏為妻故云宋蕩伯姬也令為其子?迎魯公之女而為婦魯之夫人多是齊女故稱姜氏姜氏若薨伯姬遣使?弔則云聞姜氏之喪云凡弔辭一耳者謂男弔女家女弔男家皆云使某如何不淑是弔辭一也</hi>
曾子問曰親迎女在塗而?之父母死如之何孔子曰<lb/>
女改服布深衣縞總以趨喪注布深衣縞總婦人始喪<lb/>
未成服之服音義<hi>迎魚敬反下同縞古老反總音摠</hi>疏<hi>正義曰女改服者謂女在塗聞舅姑喪即改嫁時之衣服嫁服者士妻褖衣大夫妻展衣卿妻則鞠衣故士昏禮云女次純衣純衣即褖衣也<pb n="21b"/>注正義曰深衣謂衣裳相連前後深邃故曰深衣縞白絹也總束?也長八寸女在塗以其聞喪即改嫁服故云未成服之服也士喪禮注始死婦人?斬衰者去?而纚?齊衰者骨?而纚至?歛齊衰婦人亦去?纚而髽皆不云縞總文不?也</hi>女在塗而女之父母死則女反注奔喪<lb/>
服期音義<hi>期居宜反下同</hi>?<hi>注正義曰經云女反故知奔?喪服期云女子子在室為父箭?髽衰三年今?在塗非復在室故知服期但在室之女父卒為母亦三年今既在塗故為父母同皆期也於時女亦改服布深衣縞總反而奔喪</hi>如?親迎女未至而有齊衰大功之喪<lb/>
則如之何孔子曰男不入改服於外次女入改服於?<lb/>
次然後即位而哭注不聞喪即改服者昏禮重於齊衰<lb/>
<pb n="22a"/>
以下曾子問曰除喪則不復昏禮乎注復猶償也音義<lb/>
<hi>償音嘗</hi>孔子曰祭過時不祭禮也又何反於初注重喻輕<lb/>
也同牢及饋饗相飲食之道音義<hi>過古臥反飲於鴆反食音寺</hi>?<hi>正義曰女既未至聞?家有齊衰大功之服則廢其昏禮男女變服就位哭男謂?也不入大門改其親迎之服服深衣于門外之次女謂婦也入大門改其嫁服亦深衣於門?之次男女俱改服畢然後就喪位而哭謂于?家為位也皇氏以為就喪家為位哭也然曾子唯問齊衰大功不問小功者以小功輕不廢昏禮待昏禮畢乃哭耳故雜記云小功可以冠子取婦?與大功及期異也此文據?家齊衰大功之喪若女家齊衰大功之喪皇氏云女不反歸其改服即位與男家親同也此不見喪而改服奔喪禮注云不見喪不改服者崔氏云奔喪<pb n="22b"/>不見喪不改服謂不改素冠而著免其改吉服著布深衣素冠聞喪即改之過時不祭謂四時常祭也謂祭重而昏輕重者過時尚廢輕者不復可知熊氏云若?祭及禘祫祭雖過時猶追而祭之故禘袷志云昭十一年齊歸薨十三年?于平邱冬公如晉不得祫至十四年乃追而祫之十五年乃禘也又僖公八年春當禘以正月?王人于洮故七月而禘故雜記云三年之喪既顈其練祥皆行是追行前練祥祭也注正義曰上文云女聞?之父母喪在塗即改服今女聞?齊衰大功之喪入門始改服故云不聞喪即改服者昏禮重於齊衰以下者案禮運云三年之喪與新有昏者期不使又王制云齊衰大功三月不從政是昏禮重於齊衰以下也此謂在塗聞齊衰大功廢昏禮若婦已揖讓入門?喪則廢外喪則行昏禮約上冠禮之文此熊氏之說然昏禮重於冠故雜記云大功之末可以冠子小功之末可以取妻也復是反覆之義故為償也曾子以初昏遭喪不<pb n="23a"/>得成禮除喪之後豈不酬償更為昏禮乎祭祀是奉事鬼神故為重昏禮是生人燕飲故為輕喻?也據重者尚廢以?輕者廢可知也故云重喻輕也</hi>
孔子曰嫁女之家三夜不息燭思相離也注親骨肉也<lb/>
音義<hi>離力智反</hi>取婦之家三日不舉樂思嗣親也注重世變<lb/>
也?<hi>注正義曰所以不舉樂者思念己之取妻嗣續其親則是親之代謝所以悲哀感傷重世之改變也</hi>
三月而廟見稱來婦也擇日而祭於禰成婦之義也注<lb/>
謂舅姑沒者也必祭成婦義者婦有供養之禮猶舅姑<lb/>
存時盥饋特豚於室音義<hi>供九用反養羊尚反盥饋音管下其位反</hi>?<hi>正義曰此<pb n="23b"/>謂舅姑?者婦入三月之後而於廟中以禮見於舅姑其祝辭告神稱來婦也謂選擇吉日婦親自執饌以祭於禰廟以成就婦人盥饋之義注正義曰若舅姑存者於當夕同牢之後?日婦執棗栗?脩見於舅姑見訖舅姑醴婦醴婦訖婦以特豚盥饋舅姑盥饋訖舅姑饗婦更無三月廟見之事此是士昏禮之文若舅姑既沒雖昏夕同牢禮畢?日無見舅姑盥饋之事三月乃奠菜於舅姑之廟故昏禮云舅姑?沒則婦入三月乃奠菜是也昏禮奠菜之後更無祭舅姑之事此云祭於禰者正謂奠菜也則廟見奠菜祭禰是一事也熊氏云如鄭義則從天子以下至於士皆當夕成昏舅姑?者三月廟見故成九年季文子如宋致女鄭云致之使孝非是始致於夫婦也又隱八年鄭公子忽先配而後祖鄭以祖為祖道之祭應先為祖道然後配合今乃先為配合而後乃為祖道之祭如鄭此言是皆當夕成昏也若賈服之義大夫以上無問舅姑在否皆三月見祖廟之<pb n="24a"/>後乃始成昏故譏鄭公子忽先為配匹乃見祖廟故服?注云季文子如宋致女謂成昏是三月始成昏與鄭義異也若舅姑偏有沒者庾氏云昏夕厥?即見其存者以行盥饋之禮至三月不須廟見?者崔氏云厥?婦盥饋於其存者三月廟見於其?者未知孰是此盥饋廟見皆謂適婦其庶婦案士昏禮庶婦則使人醮之婦不饋注云使人醮之不饗也不饋者共養統於適也以此言之則庶婦不饋舅姑舅姑不饗也使人醮之以酒而已既不饋亦不廟見也昏禮唯云不饋不云不見則?婦亦以棗栗?脩見舅姑也三月廟見之禮必待三月一時天氣改變乃可以事神也</hi>
曾子問曰女未廟見而死則如之何孔子曰不遷於祖<lb/>
不祔於皇姑?不杖不菲不次歸葬于女氏之黨示未<lb/>
<pb n="24b"/>
成婦也注遷朝廟也?雖不?喪禮猶為之服齊衰也<lb/>
音義<hi>菲一本作屝扶畏反草履朝直?反為于偽反下為庶母為其下文君為皆同</hi>?<hi>正義曰婦既死於己寢將反葬于女氏之黨故其柩不遷移朝於?之祖廟言祔祭之時又不得祔於皇姑廟也皇大也君也稱皇者尊之也凡人為妻齊衰杖而菲屨今?為之不杖不菲不次菲草屨也不次謂不?處止哀次也?為妻合服齊衰杖而菲屨及止衰次今未廟見而死其?唯服齊衰而已其柩還歸葬於女氏之黨以其未廟見不得舅姑之命示若未成婦然其實已成婦但示之未成婦禮欲見其不敢自專也注正義曰此經但云不杖不菲不云不服故知服齊衰其女之父母則為之降服大功以其非在家?為之服齊衰期非無主也</hi>
曾子問曰取女有吉日而女死如之何孔子曰?齊衰<lb/>
<pb n="25a"/>
而弔既葬而除之夫死亦如之注未有期三年之恩也<lb/>
女服斬衰疏<hi>注正義曰所以既葬除者?於女未有期之恩女於?未有三年之恩以?服齊衰故知女服斬衰</hi>
曾子問曰喪有二孤廟有二主禮與注怪時有之音義<lb/>
<hi>與音餘下禮與同</hi>孔子曰天無二日土無二王嘗禘郊社尊無<lb/>
二上未知其為禮也注尊喻卑也神雖多猶一一祭之<lb/>
昔者齊桓公亟舉兵作偽主以行及反藏諸祖廟廟有<lb/>
二主自桓公始也注偽猶假也舉兵以遷廟主行無則<lb/>
<pb n="25b"/>
主命為假主非也音義<hi>亟徐起吏反</hi>喪之二孤則昔者衛靈<lb/>
公適魯遭季桓子之喪衛君請弔哀公辭不得命公為<lb/>
主客入弔康子立於門右北面公揖讓升自東階西鄉<lb/>
客升自西階弔公拜興哭康子拜稽顙於位有司弗辯<lb/>
也今之二孤自季康子之過也注辨猶正也若康子者<lb/>
君弔其臣之禮也鄰國之君弔君為之主主人拜稽顙<lb/>
非也當哭踊而已靈公先桓子以魯哀公二年夏卒桓<lb/>
子以三年秋卒是出公也音義<hi>鄉許亮反先悉薦反夏?嫁反</hi>?<hi>正義曰此<pb n="26a"/>一節論?不得有二孤廟不得有二主之事各?文解之孔子曰天無二日土無二王者天有二日則草木枯萎土有二王則征伐不息老子云天得一以清地得一以?是也昔者齊桓公亟舉兵作偽主以行者此說二主之由桓公名小白作偽主亟數也偽假也言作假主以行而反藏于祖廟故有二主也舉兵謂南伐?北伐山戎西伐白狄故云數舉兵也今之二孤自季康子之過也者上云自桓公始此不云自季康子始而云康子之過者以孔子答曾子之時上去桓公已?二主行?又久故云自桓公始也康子之過者正當孔子之時未知後代行之與否不得云自季康子始但見當時失禮故云今之二孤自季康子之過也注正義曰尊謂天無二日土無二王嘗禘郊社尊無二上卑謂?有二孤廟有二主喻?也尊者尚不可二?卑者不二可知也舉尊以?卑故云尊喻卑也云神雖多猶一一祭之者解嘗禘郊社尊無二上之意以嘗禘之時雖?神?在猶<pb n="26b"/>先尊後卑一一祭之不一時總祭故云尊無二上也若康子者經云有司謂當時執事之有司畏季氏之威不敢辯正故云若康子者若順也云君弔其臣之禮也者案士喪禮君使人弔主人進中庭哭拜稽顙成踊喪大記云大夫既殯君弔主人門右北面哭拜稽顙今季康子與之同故云君弔其臣之禮也云鄰國之君弔君為之主者以?主尊卑宜敵故君為主主則拜?康子又拜故云非也當哭踊而已但唯君荅拜耳出公?弔春秋不見經者?為弔而米非有國之大事故?而不書於經也出公?是靈公孫也曾子所問皆前孤後主今荅前主後孤者謂齊桓公之時事在前衛君之事在後</hi>
曾子問曰古者師行必以遷廟主行乎孔子曰天子?<lb/>
守以遷廟主行載於齊車言必有尊也今也取七廟之<lb/>
<pb n="27a"/>
主以行則失之矣注齊車金路音義<hi>守手又反本亦作狩齊側皆反本亦作齋注及下同齊車祭祀所乘金輅也</hi>當七廟五廟無虛主虛主者唯天<lb/>
子崩諸侯薨與去其國與祫祭於祖為無主耳吾聞諸<lb/>
老聃曰天子崩國君薨則祝取?廟之主而藏諸祖廟<lb/>
禮也卒哭成事而后主各反其廟注老聃古?考者之<lb/>
號也與孔子同時藏諸主於祖廟象有凶事者聚也卒<lb/>
哭成事先祔之祭名也音義<hi>祫音洽聃他甘反老聃即老子也祔音附</hi>君去<lb/>
其國大宰取?廟之主以從禮也注鬼神依人者也音<lb/>
<pb n="27b"/>
義<hi>從才用反下裨從而從同</hi>祫祭於祖則祝迎四廟之主注祝接神<lb/>
者也主出廟入廟必蹕注蹕止行也音義<hi>蹕音畢</hi>老聃云<lb/>
曾子問曰古者師行無遷主則何主孔子曰主命問曰<lb/>
何謂也孔子曰天子諸侯將出必以幣帛皮圭告于祖<lb/>
禰遂奉以出載于齊車以行每?奠焉而后就?注以<lb/>
脯醢禮神乃敢即安也所告而不以出即埋之反必告<lb/>
設奠卒歛幣玉藏諸兩階之間乃出?貴命也?<hi>正義曰此一節論師出當取遷廟主及幣帛皮圭以行廟無虛主之事各隨文解之老聃云者從上天子崩以下至出廟<pb n="28a"/>入廟必蹕以上皆是老聃所云結上義也孔子曰主命者孔子言天子諸侯?出既無遷主乃以幣帛及皮圭告於祖禰之廟遂奉以出行載於齊車以象受命故云主命問曰至命也者以曾子不解主命之意故孔子荅以主命之義云天子諸侯將出必以幣帛皮圭告于祖禰之廟告訖遂奉此幣帛皮圭以出於廟載於齊車金路以行每至停?之處先以脯醢奠此幣帛皮圭而後始就停?之處行還反後必陳此幣帛皮圭於祖禰主前以告神又設奠祭既卒歛此幣帛皮圭埋諸兩階之間乃後而出?貴此主命故也注正義曰案齊僕云掌馭金路大馭掌馭玉路凡祭祀皆乘玉路齊車則降一等乘金路也遷廟主行者皇氏云謂載新遷廟之主義或然也案下文助葬於巷黨老聃曰丘止柩又莊子稱孔子與老聃對言是與孔子同時也案史記云老聃陳國苦縣賴鄉曲仁里人也為周柱下史或為守藏史鄭注論語云老聃周之大史未知所出云象有凶事者聚<pb n="28b"/>也者此實凶事而云象以凶事生人自聚今主亦集聚似生人之聚故云象也云卒哭成事先祔之祭名也者檀弓云卒哭曰成事謂漸成吉事檀弓又曰?日祔於祖是卒哭之事在祔祭之前鄭必云先祔之祭名者以卒哭主各反其廟者為?日?時須以新死者祔祭於祖故祖主先反廟也祝接神者也者以其祫祭於祖是祝之所掌之事故祝迎四廟之主若去其國非祭祀之事故大宰取?廟之主以從鬼神依人故也祫祭于祖則迎四廟之主祝主接神故迎之也祫合祭祖大祖三年一祫謂當祫之年則祝迎?曾祖禰四廟主於大祖廟祭之天子祫祭則迎六廟之主今言迎四廟者舉諸侯言也主出廟入廟必蹕主謂木主?廟之主也主天子一尺二寸諸侯一尺出廟者謂出已廟而往大祖廟入廟謂從太祖廟而反還入己廟若在廟院之外當主出入之時必須蹕止行人若主入大祖廟中則可不須蹕也以壓於尊者也若有喪及去國無蹕禮也經云每<pb n="29a"/>?奠焉以其在路不可痝]牲牢故知以脯醢也與殯奠同謂之奠以其無尸故也云所告而不以出即埋之者皇氏云謂有遷主者直以幣帛告神而不?幣帛以出行即埋之兩階之間無遷主者加之以皮圭告于祖禰遂奉以出熊氏以為每告一廟以一幣玉告畢若?所告?祖幣玉行者即載之而去若近祖幣玉不以出者即埋之以其反還之時以此載行幣玉告于?祖事畢則埋於?祖兩階間其近祖以下直告祭而已不陳幣玉也</hi>
子游問曰喪慈母如母禮與注如母謂父卒三年也子<lb/>
游意以為國君亦當然禮所云者乃大夫以下父所使<lb/>
妾養妾子孔子曰非禮也古者男子外有傅?有慈母<lb/>
<pb n="29b"/>
君命所使?子也何服之有注言無服也此指謂國君<lb/>
之子也大夫士之子為庶母慈己者服小功父卒乃不<lb/>
服昔者魯昭公少喪其母有慈母良及其死也公弗忍<lb/>
也欲喪之有司以聞曰古之禮慈母無服注據國君也<lb/>
良善也謂之慈母固為其善國君之妾子於禮不服也<lb/>
昭公年三十乃喪齊歸猶無戚容是不少又安能不忍<lb/>
於慈母此非昭公?矣未知何公也音義<hi>喪如字下及注皆同讀者亦息浪反</hi>今也君為之服是逆古之禮而亂國法也若終行<lb/>
<pb n="30a"/>
之則有司將書之以遺後世無乃不可乎公曰古者天<lb/>
子練冠以燕居公弗忍也遂練冠以喪慈母喪慈母自<lb/>
魯昭公始也注公之言又非也天子練冠以燕居蓋謂<lb/>
庶子王為其母音義<hi>遺如字猶垂反又于季反</hi>?<hi>正義曰此一?論諸侯之子喪慈母無服之事喪慈母者子?之意以喪服大夫以下父所使妾無子者養妾子之無母者謂之慈母喪此慈母如己之母今國君喪其慈母還如己母是禮與注正義曰如母謂父卒三年也知者以喪服慈母如母在父卒三年章中故云謂父卒三年若父在之時則期也鄭注喪服大夫妾子父在為母大功士之妾子父在為母期則父在為慈母亦當與己母同也云子游意以為國君亦當然者鄭知國君者以下孔子荅云君命所使?子也又<pb n="30b"/>引魯昭公之事皆以國君荅子??子?本問國君也云禮所云者乃大夫以下父所使妾?妾子者禮所云謂喪服所云慈母如母也案喪服傳云慈母者何也妾之無子者妾子之無母者父命妾曰女以為子命子曰女以為母若是則生養之終其身如母死則喪之三年必知大夫以下者以天子諸侯不服庶母故下云君命所使何服之有故知此慈母如母謂大夫以下也天子諸侯則?之也鄭知經指國君之子者以經云君命所使?子故知謂國君之子也國君之子尚不服庶母則國君身不服庶母可知也云大夫士之子為庶母慈己者服小功者案喪服小功章云君子子為庶母慈己者傳云君子子者貴人之子也為庶母何以小功也以慈己加也云父卒乃不服者案喪服云士為庶母緦則大夫之子父沒為庶母慈己亦緦此云父卒乃不服者謂不服小功仍服緦耳若大夫之子庶母不慈己者雖父在亦服緦故鄭注喪服云其不慈己則緦可也喪服注<pb n="31a"/>又云士之妻自養其子則不得有庶母慈己此云大夫士者因大夫連言士耳其實士無庶母慈己者皇氏云有士誤也熊氏云士之適子無母乃命妾慈己亦為之小功知者以士為?母緦?士子亦緦以慈己加小功故此連言大夫士也凡諸侯之子適庶皆三母故?則云必求其?裕慈??良恭敬慎而寡言者為子師其次為慈母其次為保母?則據諸侯也其大夫及公子適妻子亦三母故喪服云君子子為庶母慈己小功注云君子子者大夫及公子之適妻子又注引?則三母是大夫及公子適妻之子皆三母故彼注不云師保慈母居中服之可知也言君之庶子?有慈母又大夫公子適妻子為慈母小功則大夫公子之庶子無三母也但有慈母如母也前經指國君之子此經引魯昭公故云據國君也是國君與其子同也云謂之慈母固為其善者?則既云擇于諸母?裕慈??良者以為子師其次為慈母此云慈母良固當是性行善者云國君之<pb n="31b"/>妾子於禮不服也者以喪服公子為其母練冠麻衣故云於禮不服親母尚不服庶母不服可知若父卒得為己母大功也云昭公年三十乃喪齊歸者案襄三十一年襄公薨左傳云昭公十九猶有童心是即位時年十九也昭公十一年其母齊歸薨而無慼容是年三十非少孤也案家語云孝公有慈母良今鄭云未知何公者鄭不見家語故也或家語王肅所定故鄭不見也公之言又非者以上云公弗忍欲喪慈母既為非今公言古者天子練冠以燕居是公言又非也云天子練冠以燕居蓋謂庶子王為其母者案鄭注服問云庶子為後為其母緦春秋有以小君服之者故春秋母以子貴其服皆伸而天子服練冠者皇氏云若適小君沒則得伸若小君猶在則其母壓屈故練冠也所以不同大夫士為後著緦服必練冠者以大夫士為母本應三年以為後壓屈故降服緦麻王侯庶子為母本練冠故今還練冠此乃異代之法案喪服緦麻章云庶子為後為其母緦<pb n="32a"/>鄭注服問云庶子為後為其母緦則是周法天子諸侯大夫士一也凡言古者皆據今而道前代此經既云古者天子為其母則是前代可知也以經無?文故鄭注云?謂庶子王為其母?是疑辭也</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記注??十八<lb/>
<pb n="33a"/>
　禮記注疏卷十八考證<lb/>
?子問君薨而世子生疏猶稱世子異於春秋之例○<lb/>
　<hi>臣召南</hi>按此即春秋公羊之例也?子言世子生以<lb/>
　?於餘子也孔子言告殯則云某之子生即是君薨<lb/>
　稱子之例何乃以為異哉<lb/>
大祝裨冕注則大夫疏以天子大祝是大夫云云○<hi>臣</hi>
　<hi>召南</hi>按經文是舉天子以例諸侯故有大宰小宰此<lb/>
　大祝即周禮之大祝無可疑者<lb/>
<pb n="33b"/>
祝聲三注聲噫歆警神也疏古人發聲多云噫○<hi>臣召</hi>
　<hi>南</hi>按如疏所言是噫歆二字亦想當然之辭但漢去<lb/>
　古近康成必有所據既夕篇商祝聲三注云舊說以<lb/>
　為聲噫與也士虞記祝升止哭聲三注云聲者噫歆<lb/>
　也則固鑿鑿言之矣<lb/>
乃命國家五官而后行注五大夫典事者疏是諸侯有<lb/>
　三卿五大夫○<hi>臣召南</hi>按此疏甚確三卿亦謂之三<lb/>
　官左傳所云三官書之是也五大夫謂之五官此文<lb/>
<pb n="34a"/>
　是也<lb/>
其虞也先重而後輕禮也疏○舊本誤與下章宗子雖<lb/>
　七十經文相連而疏一?亦誤脫在下章之末今移<lb/>
　正<lb/>
又何反於初注疏○舊本疏誤在下章今移正<lb/>
成婦之義也注?○舊本誤與經文下二章接連?尤<lb/>
　附麗失次今一一移正<lb/>
天子?守以遷廟主行載於齊車注齊車金路疏○<hi>臣</hi>
<pb n="34b"/>
　<hi>召南</hi>按疏但引齊僕掌馭金路以証此文齊車耳小<lb/>
　宗伯職曰若大師則帥有司而立軍社奉主車注引<lb/>
　此經主車即遷主齊車也<lb/>
吾聞諸老聃曰注?陳國苦縣?鄉曲仁里人也○舊<lb/>
　本脫人字今補<lb/>
君命所使教子也何服之有注此指謂國君之子也大<lb/>
　夫士之子為庶母慈己者服小功○<hi>臣召南</hi>案南史<lb/>
　儒林傳梁武帝?官議皇子慈母之服司馬筠引此<lb/>
<pb n="35a"/>
　經及鄭注云國君之子不服則王者之子可知宜依<lb/>
　禮?除以正前代之惑梁武帝謂禮言慈母有三條<lb/>
　一則妾子之無母使妾之無子者養之命為母子服<lb/>
　以三年喪服齊衰章所言慈母如母是也二則嫡妻<lb/>
　之子無母使妾養之慈撫隆至妾無為母之義而恩<lb/>
　深事重故服以小功喪服小功章所以不直言慈母<lb/>
　而言庶母慈己者?異於三年之慈母也其三則子<lb/>
　非無母正是擇賤者視之義同師保而不無慈愛故<lb/>
<pb n="35b"/>
　亦有慈母之名師保?無服則此慈母亦無服矣?<lb/>
　則云擇於諸母與可者使為子師其次為慈母次為<lb/>
　保母此其?文也子?所問自是師保之慈非三年<lb/>
　小功之慈也故夫子得有此對豈非師保之慈母無<lb/>
　服之證乎鄭元不辨三慈混為訓釋案司馬筠直據<lb/>
　此經甚確但慈母實有不同梁武所論亦從來?經<lb/>
　者之所未晰也<lb/>
　禮記注?卷十八考證<lb/>
</p>
<p>
</p>
  </div>
</body>
</text>
</TEI>