<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記注疏卷二十三</head> <lb/>
    <p>
<pb n="1a"/>
欽定四庫全書<lb/>
　禮記注疏卷二十三<lb/>
　　漢鄭氏注　唐陸?明音義　孔穎?疏<lb/>
　禮器<lb/>
禮器是故大備大備盛?也注禮器言禮使人成器如<lb/>
耒耜之為用也人情以為田脩禮以耕之此是也大備<lb/>
自耕至於食之而肥禮釋回??質措則正施則行注<lb/>
釋猶去也回邪辟也質猶性也措置也音義<hi>錯七路反本又作措<pb n="1b"/>又厝音同去起?反邪似嗟反辟匹亦反</hi>其在人也如竹箭之有筠也如松<lb/>
?之有心也二者居天下之大端矣故貫四時而不改<lb/>
柯易葉注箭篠也端本也四物於天下最得氣之本或<lb/>
柔刃於外或和澤於?用此不變易也人之得禮亦猶<lb/>
然也音義<hi>箭節見反筠于貧反鄭云竹之青皮也貫古亂反柯古何反篠西了反徐音小刃而慎反</hi>
故君子有禮則外諧而?無怨注人協服也故物無不<lb/>
?仁鬼神饗?注?歸也疏<hi>正義曰此一節論禮能使人成器則於外物無不備各依文解之禮能使人成器故云禮器也既得成器則於事無不足故云是故大備也身既成器又能備足則<pb n="2a"/>是盛?也此大備者則上禮運所云自人情以為田脩禮以耕之至食而弗肥是也禮釋回者此以下用禮為器以耕人情之事釋去也回邪也用禮為器能除去人之邪惡也?美質者?益也質性也禮非唯去邪而已人有美性者禮又能益之也措則正者措置也言置禮在身則身正也施則行者施用也若以禮用事事皆行也其在人也如竹箭之有筠也者禮道既深此為設譬也竹大竹也箭篠也言人情備?由於有禮譬如竹箭四時蔥翠由於外有筠也筠是竹外青皮顧命云敷重筍席鄭云筍析竹青皮也禮記曰如竹箭之有筠案鄭引禮記之筠以為青皮是知呼筍為筠如松?之有心也者又設譬也人經夷險不變其?由禮使然譬如松?陵寒而鬱茂由其?心貞和故也二者居天下之大端矣者二者竹松也端猶本也松竹居於天下比於?物最得氣之本也故貫四時不改柯易葉貫經也既得氣之本故?四時柯葉無凋改也改易互言也外諧?<pb n="2b"/>無怨者謂於外疏?之處與人諧和於?親近之處無相怨恨以其有禮接人故?外協服也為譬既畢此合之也前并舉筠心二事正欲譬於君子?外俱美外柔刃如筠故能與一切物相諧?和澤如松心故能與人無怨經云二者據譬也鄭云四物者析?言之故物無不?仁者?歸也由外?協服故悉歸仁故云物無不?仁鬼神饗德者鬼神聰明正直依人而行物既?仁故神亦饗?也</hi>
先王之立禮也有本有文忠信禮之本也義理禮之文<lb/>
也無本不立無文不行注言必外?具也禮也者合於<lb/>
天時設於地財順於鬼神合於人心理萬物者也注鬼<lb/>
神所祀事有?也是故天時有生也地理有宜也人官<lb/>
<pb n="3a"/>
有能也物曲有利也注言皆有異故天不生地不養君<lb/>
子不以為禮鬼神弗饗也注天不生謂非其時物也地<lb/>
不養謂非此地所生居山以魚?為禮居澤以鹿豕為<lb/>
禮君子謂之不知禮注不順其鄉之所有也故必舉其<lb/>
定國之數以為禮之大經注定國之數謂地物所出多<lb/>
少禮之大倫以地廣?注謂貢賦之常差音義<hi>?音洽又?夾反差初佳反徐初宜反</hi>禮之薄厚與年之上下注用年之豐凶也<lb/>
音義<hi>上時掌反</hi>是故年雖大殺?不匡懼則上之制禮也節<lb/>
<pb n="3b"/>
矣注言用之有節也殺謂穀不孰也匡猶恐也音義<hi>殺色戒反徐所例反注同恇懼音匡又丘往反恐丘勇反</hi>疏<hi>正義曰此一節論因上禮則人外?諧和遂云禮須信義兼說行禮之事各依文解之忠信禮之本也者禮之為本即忠信是也忠者?盡於心也信者外不欺於物也?盡於心故與物無怨外不欺物故與物相諧也義理禮之文也禮雖用忠信為本而又須義理為文飾也得理合宜是其文也無本不立解須本也無忠信則禮不立也無文不行解須文也行禮若不合宜得理則禮不行也禮也至知禮者此一節論禮者合於天地協於鬼神合於人心而行其禮若不得天時不得地財而行其禮則不知禮也禮也者合於天時者前云忠信為本易見而義理為文難?故此以下廣說義理為文之事也夫君子行禮必須使仰合天時俯?地理中趣人事則其禮乃行也仰合天時即依於四時及豐儉隨時<pb n="4a"/>也設於地財者俯?地理也財物也所設用物為禮各是其土地之物也順於鬼神者鬼神助天地為化之鬼神也祀之必順不濫逆也合於人心者中趣人事也雖合天?地順於鬼神又須與人心符合其禮乃行也是以書云謀及卿士謀及庶人謀及卜筮是也理萬物者也者若能使事事如上則行葦得所豚魚戴賴是萬物各得其理也是故天時有生也者言天四時自然各有所生若春薦韭卵夏薦麥魚是也地理有宜也者地之分理自然各有所宜若?田宜黍稷下田宜稻麥是也人官有能也者人居其官各有所能若司徒奉牛司馬奉羊及庖人治庖祝治尊?是也物曲有利也者謂萬物委曲各有所利若麴?利為酒醴絲竹利為琴笙皆自然有其性各異也皇氏云有聖人制禮得宜故致天時有生地理有宜之等非其義也故天不生者既得時財而為天地人物美功故君子行禮不為失時非財之事故此以下明之也此是不合天時也天不生謂非時<pb n="4b"/>之物若寒?夏橘及李梅冬實之屬也地不養者此是不設地財也地不養若山之魚?澤之鹿豕也君子不以為禮者此是不合人心也鬼神弗饗者此是不順鬼神也居山以魚?為禮居澤以鹿豕為禮君子謂之不知禮者此翻廣設地財也鹿豕是山養魚?是澤物今若非其地所養而設為禮此是謂為不知禮也故必至節矣者此一節以上文制禮因合天時地宜故此論隨地之所有以制禮也舉其定國之數以為禮之大經禮物必鄉之所有故有國者必書其國?所生物多少定數以為國之大法也經法也禮之大倫以地廣?者倫猶例也制禮之大例又宜隨地廣?為法謂貢賦之常差也禮之薄厚與年之上下者此廣順天時上猶豐也下猶荒也雖以地廣?為制而又皆須隨於天時也多少隨年豐荒也是故年雖大殺?不匡懼者此言得時之美也大殺謂五穀不孰也匡猶恐也雖大凶殺之年則人主隨而省歛?用故天下之?不恐懼也則上之<pb n="5a"/>制禮也節矣合結地財天時也廣?隨地而賦豐凶逐時而歛?之不恐並由君上制禮有節故也注正義曰以經云順於鬼神先王制禮所以能順鬼神者以鬼神是有德之人死乃祀為鬼神禮既合於人心故得順於鬼神也</hi>
禮時為大順次之體次之宜次之稱次之注言聖人制<lb/>
禮所先後也音義<hi>稱尺證反後皆同</hi>堯授舜舜授禹湯放桀武<lb/>
王伐紂時也注言受命改制度詩云匪革其猶聿追?<lb/>
孝注革急也猶道也聿述也言文王改作者非必欲急<lb/>
行己之道乃追述先祖之業?居此為孝音義<hi>革紀力反注同</hi>
<pb n="5b"/>
天地之祭宗廟之事父子之道君臣之義倫也注倫之<lb/>
言順也社稷山川之事鬼神之祭體也注天地人之?<lb/>
體也喪祭之用?客之交義也注義之言宜也人道之<lb/>
宜羔豚而祭百官皆足大牢而祭不必有餘此之謂稱<lb/>
也注足猶得也稱稱牲之大小而為?此指謂助祭者<lb/>
耳而云百官喻?也疏<hi>正義曰此一節明亦因上制禮得節故以下諸事皆由禮合天時今各依文解之禮時為大者揖?干戈之時於禮中最大故云時為大也順次之者雖合天時又須順序故順次之也體次之者有時有順又須小大各有體?也宜次之者大小雖有體行之又須各當其宜也稱次之<pb n="6a"/>者稱猶足也行禮又須各自足也堯授至?孝者此釋時為大也堯舜所以相授者堯舜知子不賢自能遜退而授人此時使之然也桀紂凶虐不能傳位與人湯武救民之?不可不伐亦時使之然也詩云匪革其猶聿追?孝此大雅文王有聲之篇革急也猶道也聿述也言文王改作豐邑非是急行己之道能述追先祖之業?行孝道於此豐邑時使之然不得不爾釋時之義也今詩本革作棘猶作欲聿作遹字不同者鄭答靈模云為記注之時依循舊本此文是也後得毛詩傳而為詩注更從毛本故與記不同革棘聿遹字異義同詩注?勤也言作豐邑非急成己之欲乃追述王季勤行孝之道也天地至倫也者此事皆是下之事上以順為本故云倫也以前經云時為大順次之故以倫為順也社稷至體也者以前經云體次之此覆說體也社稷山川為天地之?體鬼神是人之?體各有軀體也喪祭至義也者此釋宜次之也宜義也主人有喪祭之事應須費<pb n="6b"/>用而?客有賻賵之交是人道之宜也故後云喪禮忠之至?客用幣義之至也羔豚至稱也者此釋稱次之羔豚而祭百官皆足足猶得也夫臣助祭則各有?祭?播及胞翟雖復羔豚之小而百官一切皆悉得也大牢而祭不必有餘者假令大牢亦不使有餘也此之謂稱也者小而皆得大而不餘是各稱牲體也注正義曰革急聿述並釋言文猶道也釋詁文神是天之?體社稷山川是地之?體鬼是人之?體兼云天者社稷山川雖形屬於地精靈上連於天也此經鬼神之祭則上宗廟之事而?屬體者宗廟至尊事之須順故屬順也體是人死所為故後屬體也故云天地人之?體也案儀禮士祭用特牲大夫祭用少牢皆以成牲不用羔豚此得有羔豚祭者案王制云大夫士有田則祭無田則薦則無地大夫士薦羔豚也無地則無臣助祭故云百官喻?也</hi>
<pb n="7a"/>
諸侯以龜為?以圭為瑞家不寶龜不藏圭不臺門言<lb/>
有稱也注古者貨貝?龜大夫以下有貨耳易曰十朋<lb/>
之龜瑞信也諸侯執瑞孤卿以下執摯闍者謂之臺音<lb/>
義<hi>堵本又作闍音都又丁古反徐音常邪反</hi>疏<hi>正義曰此一節還明上經稱次之事也但禮主威儀以尊卑大小多少質文各有所宜其稱非一故從此以下更廣明為稱之事各依文解之諸侯以龜為?者諸侯有保土之重宜須占詳吉凶故得以龜為?也以圭為瑞者圭兼五等玉也諸侯之於天子如天子之於天也天子得天之物謂之瑞故諸侯受封於天子天子與之玉亦得為瑞也書云輯五瑞又云班瑞於?后是也此云圭不云璧從可知也家不?龜者家卿大夫也大夫卑輕不得?龜故臧文仲居蔡為僣也不藏圭者卿大夫<pb n="7b"/>不得執玉故不得藏圭不臺門者兩邊築闍為基基上起屋曰臺門諸侯有保捍之重故為臺門而大夫輕故不得也言有稱者結上得與不得各有所稱注正義曰言古者貨貝以貝為貨若今之用錢為貨也貝有五種案食貨志王莽作金銀龜貝錢布之品名曰?貨大貝四寸八分以上二枚為一朋直二百一十六文壯貝三寸六分以上二枚為一朋直五十文?貝二寸四分以上二枚為一朋直三十文也小貝一寸二分以上二枚為一朋直十文也不盈寸二分漏度不得為朋率枚直錢三文是為貨貝五品又以龜為?故云古者貨貝?龜云易曰十朋之龜者案損卦六五爻云或益之十朋之龜鄭注引爾雅云一曰神龜郭注此當龜以為畜在?沼者二曰靈龜注云今江東所用卜龜?靈?靈者此?與天龜靈屬一也三曰攝龜注云以腹甲翕然攝斂頭閉藏之即當周禮地與四方之龜知者以皆有奄斂之義故也四曰?龜即遺我大?龜及樂記曰青黑<pb n="8a"/>?者天子之?龜及公羊定公八年龜青純皆是也五曰文龜注甲有文采者河圖云靈龜負書丹甲青文是也言靈者直是神龜之義非天龜也六曰筮龜注云常在蓍叢下者七曰山龜八曰澤龜九曰水龜十曰火龜注此皆說龜所生處也大凡神靈?文攝唯五體而已家語臧氏家有守龜名曰蔡文仲三年為一兆武仲三年而為二兆孺子容三年而為三兆此云家不?龜案三正記白虎通天子之龜尺二寸諸侯一尺大夫八寸者彼謂卜龜士亦有龜故士喪禮卜宅是也龜出於蔡故得以為名也臣?注漢書云蔡龜名非也臧氏又有僂句故左氏昭二十五年傳云僂句不余欺是也食貨志云元龜尺二寸直二千一百六十為大貝十朋公龜九寸以上直五百為?貝十朋侯龜七寸以上直三百為?貝十朋子龜五寸以上直百為小貝十朋此等皆謂一貝有十朋與十朋之龜義同也云闍者謂之臺爾雅釋?文</hi>
<pb n="8b"/>
禮有以多為貴者天子七廟諸侯五大夫三士一天子<lb/>
之豆二十有六諸公十有六諸侯十有二上大夫八下<lb/>
大夫六諸侯七介七牢大夫五介五牢天子之席五重<lb/>
諸侯之席三重大夫再重天子崩七月而葬五重八翣<lb/>
諸侯五月而葬三重六翣大夫三月而葬再重四翣此<lb/>
以多為貴也注豆之數謂天子朔食諸侯相食及食大<lb/>
夫公食大夫禮曰宰夫自東房薦豆六設於醬東此食<lb/>
下大夫而豆六則其餘著矣聘禮致饔餼於上大夫堂<lb/>
<pb n="9a"/>
上八豆設于?西則凡致饔餼堂上之豆數亦如此周<lb/>
禮公之豆四十其東西?各十有二侯伯之豆三十有<lb/>
二其東西?各十子男之豆二十有四其東西?各六<lb/>
諸侯七介七牢者周之侯伯也大夫五介五牢者侯伯<lb/>
之卿使聘者也周禮上公九介九牢侯伯七介七牢子<lb/>
男五介五牢聘義所云上公七介侯伯五介子男三介<lb/>
乃謂其使者也天子葬五重者謂抗木與茵也葬者抗<lb/>
木在上茵在下士喪禮下篇陳器曰抗木?三縮二加<lb/>
<pb n="9b"/>
抗席三加茵用疏布緇翦有幅亦縮二?三此士之禮<lb/>
一重者以此差之上公四重音義<hi>介音界副也後皆同俗讀古賀反非也重直龍反下及注皆同翣所甲反相食音嗣下同餼許既反夾古冾反又古協反使色吏反抗木苦浪反又音剛又?剛反茵音因縮所六反</hi>疏<hi>正義曰天子七廟尊者誠深孝篤故立廟乃多世為稱也諸侯五大夫三士一者?轉薄故廟少為稱也士一廟者據下士為言若適士則二廟也天子之豆二十有六者謂天子朔食也尊者宜備味多乃稱之故多致豆二十有六也諸公十有六上公也謂更相朝時堂上之豆數也諸侯十有二者侯伯子男也亦謂相朝時堂上之豆數也上大夫八下大夫六者皆謂主國食使臣堂上之豆數諸侯七介七牢者介副也牢大牢也謂諸侯朝天子天子以大牢禮賜之也周禮公九介九牢侯伯七子男五今言七<pb n="10a"/>舉中言之也大夫五介五牢者臣為君使各降其君二等此五介五牢謂侯伯之卿亦舉中言之諸侯之席三重者謂相朝時?主皆然也尊者須?厚故多重乃稱也三重則四席也熊氏云二重則三席也大夫再重者卑於人君故也天子崩七月而?五重者五重謂抗木與茵也尊者宜堅固故多重也八翣者尊宜多鄣蔽以稱之也三重六翣者五等同也卑於王故鄣蔽少也然前介及牢不云天子者天子無介牢禮無等及為?客之事再重四翣者諸侯大夫又卑故從而少飾也此以多為貴也者都結上之文也注正義曰豆之數謂天子朔食諸侯相食者以文連下大夫六豆上大夫八豆皆食饗大禮明天子諸侯之豆數亦是大禮故為天子朔食諸侯相食也其天子齊則無文亦當與朔食同也皇氏云天子之豆二十有六者天子庶羞百二十品籩豆各六十今云二十六者說堂上數也堂下東西?各十七兩十七合三十四三十四就二十六故合六十也今<pb n="10b"/>案禮有正羞庶羞故公食大夫禮設韭菹醯醢六豆設于醬東是正羞也將食士羞庶羞設於稻南膷臐膮牛炙之等十六豆謂之庶羞又掌客云公豆四十又云食四十則豆盛正羞食謂庶羞也故鄭注掌客云食者其庶羞美可食者是庶羞與正羞?此上大夫八豆下大夫六豆皆為正羞而天子二十六豆亦為正羞故熊氏以為正羞醯醢百二十罋之等但不知堂夾若為陳列皇氏以為庶羞其義非也云公食大夫禮曰宰夫自東房薦豆六設于醬東者鄭引以證下大夫六豆之義云此食下大夫而豆六則其餘著矣者下大夫六豆設于堂上則天子之豆二十有六諸公十有六諸侯十有二亦設于堂上顯著可知故云其餘著矣云聘禮致饔餼於上大夫堂上八豆設于?西者證明此經上大夫八豆之義也案公食大夫禮亦有上大夫八豆之文必引聘禮上大夫者此以公食大夫是食禮聘禮上大夫是致饔餼禮欲見食與饔餼堂上豆數同故鄭此云凡致<pb n="11a"/>饔餼堂上豆數亦如此謂亦如此食上大夫之禮云周禮公之豆四十其東西夾各十有二侯伯之豆三十有二其東西夾各十子男之豆二十有四其東西夾各六此豆數皆周禮掌客文其陳于堂上及東西夾此鄭以意量之案聘禮致饔餼於上大夫堂上八豆西夾六豆東方亦如之此是堂上東西?各設其豆東西夾又減於堂上之數上公堂上十六豆故知東西?各十二侯伯堂上十二故知東西夾各十也子男堂上亦十二故知東西?各六也云諸侯七介七牢者周之侯伯也者大行人云上公介九人禮九牢侯伯介七人禮七牢子男介五人禮五牢此獨言侯伯者舉中言也云大夫五介五牢者侯伯之卿使聘者也者案大行人云凡卿大夫士之禮各下其君二等侯伯七介七牢其臣既降二等故卿大夫五介五牢其介數得各下其君二等若牢則以爵等五等之卿同牢今言五牢者唯據侯伯之卿降君二等也其餘牢禮則否云天子?五重者謂抗木<pb n="11b"/>與茵也者明五重之義云?者抗木在上茵在下者古者為?累木於其四邊上下不周致茵於?下所以藉棺從上下棺之後又置抗木於?之上所以抗載於土引士喪禮下篇陳器曰抗木?三縮二加抗席三加茵用疏布緇翦有幅亦縮二?三此士之禮一重者引之者證此經葬五重三重之義也皇氏云下棺之後先加折於壙上以承抗席折猶庪也方鑿連木為之?如?縮者三?者五無簀於上加抗木抗木之上加抗席三此為一重如是者五則為五重茵者藉棺外下縟用淺色緇布為之每將一幅?合縫為囊將茅秀及香草著其中如今有絮縟也而縮二?三?為一重也抗木上?三下縮二以其在上象天天數?故上三也下象地地數偶故下二也茵則上直二下?三茵既在下下法地也上數二象地下數三象天以天三合地二人中央也故鄭注士喪禮下篇云謂天三合地二人藏其中焉此皆皇氏之說也今案既夕禮抗木?三縮二茵縮二<pb n="12a"/>?三鄭注云其用之木三在上茵二在下象天三合地二人?其中如鄭此注則茵縮二在下皇氏云茵縮二在上?三在下象天裹於人與鄭注違其義非也云以此差之上公四重者案天子既五諸侯乃三案豆數及棺之重數上公與諸侯不同今諸侯既三明上公四重也熊氏於此明筵之例既是禮之通義今?載焉熊氏云天子祫祭席五重此文是也禘則宜四重也時祭三重司几筵職是也受神酢席亦然大朝覲大饗食封國命諸侯皆然知者司几筵職文其平常朝覲及燕?亦三重席知者以諸侯燕禮有加席故也其?席則亦下莞上簟則詩斯干所云是也天子待諸侯則莞筵紛純加繅席畫純待諸侯之孤亦然故公食大夫禮注云孤為?則莞筵紛純加繅席畫純是也待諸侯之卿大夫則公食大夫禮云上下大夫蒲筵常緇布純加萑席??帛純注云謂三命大夫是也公食大夫雖是諸侯之法然天子待之亦然也天子於己臣子孤卿以下?亦<pb n="12b"/>然若其燕此上等之人皆單席故燕禮?無加席注云燕私禮臣屈也然天子燕臣亦然也祭天則蒲越?鞂郊特牲云是也自天地以外日月山川五祀則郊特牲鬼神之祭單席是也及司几筵云甸役則設熊席注表貉所設席亦是也顧命席鄭注不用生時席新鬼神之事故也諸侯則司几筵云祭祀席蒲筵繢純加筦席酢席紛純加繅席是祭祀二重也諸侯相朝亦二重也相饗此經三重及郊特牲云大饗君三重席而酢焉於燕則兩重以介為?或可?亦單席也待聘卿大夫諸侯自坐?亦兩重也其聘者身則禮時及饗食孤則筦筵藻席卿大夫則蒲筵萑席故聘禮之?改筵注引公食大夫禮曰蒲筵萑席公燕則以介為?故郊特牲云三獻之介君專席而酢焉此降尊以就卑是也於己臣子則燕禮?無加席卿辭重席則司?徹之諸公亦無加席大射則?有加席以射辨尊卑故也然則饗食已卿大夫亦重席其祭社稷山川亦單席大夫士祭祀止一<pb n="13a"/>席也故特牲少牢無異席也其卿大夫依法再重席燕禮?及卿一席屈也聘?為敬徹席屈大射?雖加席餘卿一席亦屈也然則孤卿大夫再重正也故卿射注大夫再重席正也然則鄉飲酒諸公三重席者鄉人特尊之也故諸公升如?禮辭一席使人去之注謙自同於大夫是也大夫再重有諸公則辭加席委于席端主人不徹無諸公則大夫辭加席主人對不去加席注云大夫席再重也卿大夫為主人正一重席者以?鄉人之賢者故下之也公食?坐遂卷加席公不辭者注云贊者以告公公?之重?擾?也凡儀禮之例一種席皆稱重故燕禮注云重席重蒲筵是也所以鄉射大夫辭加席亦是一種稱加者以上已云公三重大夫再重故變云加耳若餘經雖異席亦稱重則此經是也几席有兩則稱二重有一則稱一重與棺重?也</hi>
有以少為貴者天子無介祭天特牲天子適諸侯諸侯<lb/>
<pb n="13b"/>
膳以犢諸侯相朝灌用鬱鬯無籩豆之薦大夫聘禮以<lb/>
脯醢天子一食諸侯再大夫士三食力無數大路繁纓<lb/>
一就次路繁纓七就圭璋特琥璜爵鬼神之祭單席諸<lb/>
侯視朝大夫特士旅之此以少為貴也注天子無介無<lb/>
客禮也灌獻也一食再食三食謂告飽也食力謂工商<lb/>
農也大路繁纓一就殷祭天之車也周禮王之五路玉<lb/>
路繁纓十有二就金路九就象路七就革路五就木路<lb/>
翦繁鵠纓圭璋特朝聘以為瑞無幣帛也琥璜爵者天<lb/>
<pb n="14a"/>
子酬諸侯諸侯相酬以此玉將幣也大夫特士旅之謂<lb/>
君揖之音義<hi>犢音獨本亦作特朝直?反下及注同灌古亂反注同鬯丑亮反脯醢上音甫下音海繁?干反下及注同琥音虎又作虎璜音?單音丹翦子淺反一音牋鵠工毒反</hi>疏<hi>正義曰此一節明以少為貴亦是稱之義也天子無介者為?用介而天子以天下為家既不為?客故無介也祭天特牲者特一也天神尊尊質故止一牲也天子適諸侯諸侯膳以犢者諸侯事天子如天子事天天子事天既用一牛故天子?守過諸侯境土諸侯奉膳亦止一牛而已也諸侯相朝灌用鬱鬯者轉卑須味轉多也諸侯相朝謂五等自相朝也灌獻也天子祭天不用鬱鬯諸侯膳天子亦無鬱鬯而自相朝朝享禮畢未饗食之前主君酌?鬯之酒以獻?示相接以芬芳之?不在殽味也何以知朝享畢而灌案司儀職云凡諸公相為?將幣畢云儐<pb n="14b"/>亦如之鄭云儐謂以?鬯禮?也上於下曰禮敵者曰儐而引禮器諸侯相朝灌用?鬯無籩豆之薦謂此朝禮畢儐?也案大行人云上公王禮再祼而酢則諸侯朝天子天子灌用鬱鬯此特云諸侯相朝者此經據以少為貴諸侯於天子無鬱鬯諸侯相朝則設?鬯欲見卑者禮多故特舉諸侯相朝也無籩豆之薦者義在少而不在味故唯有鬯而無殽也大夫聘禮以脯醢者大夫出使行聘禮畢至國禮之酌以酒而又有脯醢無芬芳之?故?味稍多也天子一食者食猶?也尊者常以?為飽不在食味故?一??告飽而待勸之乃更?故云一食也諸侯再者?降天子故致再?而?飽須勸乃又食大夫士三者?轉少告轉疏也故少牢特牲禮皆三飯而告飽也食力無數者食力謂工商農庶人之屬也以其無?不仕無?代耕故但陳力就業乃得食故呼食力也此等無?以飽為度不須告勸故?無數也庾云食力力作以得食也大路繁纓一就者大<pb n="15a"/>路殷祭天之車也殷尚質以木為車無?雕飾?以祭天謂之大路也繁謂馬腹帶也纓鞅也染絲而織之曰罽五色一?曰就就成也言五色?一成車既樸素故馬亦少飾止一就也次路繁纓七就者次路殷之第三路也供卑用故就多也然郊特牲云大路一就先路三就次路五就而此云次路七就鄭注郊特牲以此云七為誤圭璋特者圭璋玉中之貴也特謂不用他物?之也諸侯朝王以圭朝后執璋表?特?不加物也琥璜爵者琥璜是玉劣於圭璋者也天子饗諸侯或諸侯自相饗行禮至酬酒時則有幣將送酬爵又有琥璜之玉將幣故云琥璜爵也琥璜既賤不能特?故附爵乃通也崔氏云諸侯貴者以琥賤者以璜則公侯以琥伯子男以璜也鬼神之祭單席者神道異人不假多重自?故單席也諸侯視朝大夫特士旅之者視朝謂日出視諸臣之朝者也特猶獨也旅?也君行曰出路門視諸臣之朝若大夫則君人人揖之若士則不問多少而君<pb n="15b"/>?共一揖之也是大夫貴故人人得揖士賤故?共得一揖是以少為貴也此諸侯所尊者少故大夫特士旅之若天子之朝所尊者多故司士云孤卿特揖大夫以其等旅揖士旁三揖是也注正義曰此云天子無介謂無以客禮陳擯介也其實餘事亦有介副故鬯人共介鬯是天子臨鬼神使介執鬯也云一食再食三食謂告飽也者案儀禮特牲有九飯少牢十一飯鄭云諸侯十三飯天子十五飯此云一食再食與彼不同此據食畢更加飯告飽之數也云食力謂工商農也者以經既云大夫士?云食力大夫士之下唯有工商農故知食力是工商農也若對文言之則庶人食力故晉語云士食田庶人食力工商食官也云周禮王之五路玉路繁纓十有二就金路九就象路七就革路五就木路翦繁鵠纓者皆周禮巾車文案巾車云一曰玉路錫樊纓十有再就建大常十有二斿以祀二曰金路鉤樊纓九就建大旂以?三曰象路朱樊纓七就建大赤以朝四曰革<pb n="16a"/>路龍勒絛纓五就建大白以即戎五曰木路前樊鵠纓建大麾以田云圭璋特朝聘以為瑞無幣帛也者聘禮曰聘君以圭夫人以璋是聘也典瑞云公執桓圭侯執信圭伯執躬圭諸侯以相見及朝天子亦無束帛是圭璋朝聘以為瑞無幣帛案聘禮行享之時則璧以帛琮以錦是加束帛又小行人云合六幣圭以馬注云二王之後享天子璋以皮注云二王之後享后皮馬不上堂唯圭璋特升堂亦是圭璋特義也云琥璜爵者天子酬諸侯諸侯相酬以此玉將幣也者琥璜非爵名經云琥璜爵故知琥璜送爵也案聘禮禮?之幣束帛?馬又致饗以酬幣又致食以侑幣鄭云禮束帛?馬亦不是過也則諸侯於聘?唯用束帛?馬皆不用玉今琥璜送爵故知是天子酬諸侯及諸侯自相酬也</hi>
有以大為貴者?室之量器皿之度棺?之厚丘封之<lb/>
<pb n="16b"/>
大此以大為貴也音義<hi>量音亮皿命景反字林音猛</hi>
有以小為貴者宗廟之祭貴者獻以爵賤者獻以散尊<lb/>
者舉觶卑者舉角五獻之尊門外缶門?壺君尊瓦甒<lb/>
此以小為貴也注凡觴一升曰爵二升曰觚三升曰觶<lb/>
四升曰角五升曰散五獻子男之饗禮也壺大一石瓦<lb/>
甒五斗缶大小未聞也易曰尊酒簋貳用缶音義<hi>散悉旦反注同觶支豉反缶方有反甒音武觚音孤</hi>疏<hi>正義曰貴者獻以爵賤者獻以散案特牲云主人獻尸用角角受四升其器小佐食洗散以獻尸散受五升其器大是尊者小卑者大案天子諸侯及大夫皆獻尸以爵無賤<pb n="17a"/>者獻以散之文禮文散亡?不具也特牲主人獻尸用角者下大夫也尊者舉觶卑者舉角者崔氏云案特牲少牢禮尸入舉奠觶是尊者舉觶特牲主人受尸酢受角飲者是卑者舉角此是士禮耳天子諸侯祭禮亡文不具也五獻之尊者五獻子男之饗禮也凡王饗臣及其自相饗行禮獻數各隨其命子男五命故知五獻是子男其饗有酒列尊之法故云尊也門外缶者缶尊名也列尊之次缶盛酒在門外門?壺者壺亦尊也盛酒陳尊在門?君尊瓦甒者君尊子男尊也子男用瓦甒為尊故云君尊瓦甒云君尊則壺缶但飲諸臣也不云?外則陳之在堂人君面尊專惠也此以小為貴也者小尊近君大尊在門是不重味故以小為貴稱也注正義曰一升曰爵二升曰觚三升曰觶四升曰角五升曰散者皆韓詩說文案異義今韓詩說一升曰爵爵盡也足也二升曰觚觚寡也飲當寡少三升曰觶觶適也飲當自適也四升曰角角觸也不能自適觸罪過也五升<pb n="17b"/>曰散散訕也飲不能自節為人所訕謗也總名曰爵其實曰觴觴者餉也觥亦五升所以罰不敬觥廓也所以著明之貌君子有過廓然著明非所以餉不得名觴古周禮說爵一升觚二升獻以爵而酬以觚一獻而三酬則一豆矣食一豆肉飲一豆酒中人之食毛詩說觥大七升許慎謹案周禮云一獻三酬當一豆若觚二升不滿一豆又觥罰不過一一飲而七升為過多鄭駮之云周禮獻以爵而酬以觚觚寡也觶字角旁著氏是與觚相?誤為觚也南郡太守馬季長說一獻三酬則一豆豆當為斗與一爵三觶相應如鄭此言是周禮與韓詩說同一也此周禮一獻三酬案燕禮獻以觚又燕禮四舉酬熊氏云此一獻三酬是士之饗禮也若是君燕禮則行無算爵非唯三酬而已若是大夫以上饗禮則獻數又多不唯一獻也故知士之饗禮也云壺大一石瓦甒五斗者漢禮器制度文也此瓦甒即燕禮公尊瓦大也云缶大小未聞也者今以小為貴近者小則?者大<pb n="18a"/>缶在門外則大於壺矣案禮圖瓦大受五升口徑尺頸?二寸徑尺大中身銳下平瓦甒與瓦大同引易曰尊酒簋貳用缶易坎卦六四爻辭案六四尊酒簋貳用缶納約自牖終?咎鄭云六四上承九五又互體在震上天子大臣以王命出?諸侯尊於簋副設?酒而用缶也</hi>
有以?為貴者天子之堂九尺諸侯七尺大夫五尺士<lb/>
三尺天子諸侯臺門此以?為貴也疏<hi>正義曰天子之堂九尺此周法也案考工記殷人重屋堂崇三尺鄭差之云夏?一尺故知此九尺者周法也</hi>
有以下為貴者至敬不壇埽地而祭天子諸侯之尊廢<lb/>
禁大夫士棜禁此以下為貴也注廢猶去也棜斯禁也<lb/>
<pb n="18b"/>
謂之棜者無足有似於棜或因名云耳大夫用斯禁士<lb/>
用棜禁如今方案隋長局足?三寸音義<hi>壇大丹反棜於據反去起呂反斯禁如字劉昌宗音賜隋他果反?如字又古報反</hi>疏<hi>正義曰至敬不壇掃地而祭者此謂祭五方之天初則燔柴於大壇燔柴訖於壇下掃地而設正祭此周法也天子諸侯之尊廢禁者謂廢去其禁司尊??鬯之尊用舟以承之其犧象等六尊皆無用舟又燕禮諸侯之法瓦大兩有豐是無禁也是天子諸侯廢禁大夫士棜禁者謂大夫用棜士用禁注正義曰棜斯禁此文謂之棜案鄉飲酒是大夫禮謂之斯禁也棜長四尺廣二尺四寸深五寸無足赤中畫青雲氣菱苕華為飾禁長四尺廣二尺四寸通局足?三寸漆赤中畫青雲氣菱苕華為飾刻其足為褰帷之形也云謂之棜者無足有似於棜或因名云耳者棜是轝名故既夕禮云設<pb n="19a"/>棜於東堂下注云棜今之轝也又注特牲云棜之制如今大木轝矣上有四周下無足今大夫斯禁亦無足似木轝之棜故周公制禮或因名此斯禁云棜耳故少牢司?尊兩甒于房?之間同棜是周公時已名斯禁為棜也今定本無世人二字熊氏以為後世人因名云耳謂後世作記之人始名為棜其義非也云大夫用斯禁者案玉藻云大夫側尊用棜則斯禁也案鄉飲酒兩壺斯禁是大夫用斯禁也玉藻云士用禁又士冠禮士昏禮承尊皆用禁是士用禁也謂之禁者鄭注士冠禮云名之禁者因為酒戒也案鄉射是士禮而用斯禁者以禮樂賢從大夫也案特牲是士禮而云棜禁在東序士亦言棜者鄭注云棜禁者祭尚厭飫故得與大夫同也云禁如今方案隋長局足?三寸者案漢禮器制度而知今案鄭注儀禮棜今無足轝皇氏以為棜一頭足一頭無足未知有何憑據且?下不等何以承尊其義非也</hi>
<pb n="19b"/>
禮有以文為貴者天子龍?諸侯黼大夫黻士?衣纁<lb/>
裳天子之冕朱?藻十有二旒諸侯九上大夫七下大<lb/>
夫五士三此以文為貴也注此祭冕服也朱?似夏殷<lb/>
禮也周禮天子五采藻音義<hi>卷本又作?同古本反黼音甫黻音弗熏字又作纁許云反繰本又作璪亦作藻同子老反注同</hi>疏<hi>正義曰天子龍?諸侯黼大夫黻士?衣纁裳人君因天之文章以表於??多則文備故天子龍?諸侯以下文稍少也然周禮上公亦?侯伯鷩子男毳孤卿絺大夫?士爵弁?衣纁裳今言諸侯黼大夫黻雜明夏殷禮也但夏殷衣有日月星辰山龍今云龍?者舉多文為首耳日月之文不及龍也崔云然也天子之冕朱?藻十有二旒者亦是夏殷也周藻五采也十二謂旒數<pb n="20a"/>也諸侯九上大夫七下大夫五士三者言夏殷也周家旒數隨命數又士但爵弁無旒也此以文為貴也者是其稱也注正義曰此祭冕服也既漫云龍?黼黻故鄭云此是祭祀冕服也云朱?是夏殷禮也周禮天子五采藻者鄭據經非周法也而云似夏殷者夏殷無服禮文今此文非周制故云似也熊氏云朱?以下是夏殷禮其天子龍?諸侯黼大夫黻等皆周法無嫌諸侯雖九章七章以下其中有黼也孤希冕而下其中有黻特舉黼黻而言耳故詩采菽云??及黼是特言黼也詩終南?秦?公黻衣繡裳是特言黻也熊氏之義踰於皇氏耳</hi>
有以素為貴者至敬無文父黨無容大圭不琢大?不<lb/>
和大路素而越席犧尊疏布鼏樿杓此以素為貴也注<lb/>
<pb n="20b"/>
大圭長三尺杼上終葵首琢當為篆字之誤也明堂位<lb/>
曰大路殷路也鼏或作幕樿木白理也音義<hi>琢字又作瑑丈轉反徐又依字竹角反大?音泰和胡?反越席音活犧尊鄭素何反王如字幎本又作幕又作鼏莫?反樿章善反又市戰反杓市約反長直亮反杼直呂反幕音莫</hi>疏<hi>正義曰至敬無文至敬謂敬之至極謂祭天服用大裘是無文也父黨無容者謂父之族黨是親質素故事之無有折旋揖?之容大圭不琢者大圭天子朝日月之圭也尚質之義但抒上終葵首而無琢桓蒲之文也大?不和者大?肉汁也不和無鹽梅也大古初變腥但煮肉而飲其汁未知調和後人祭也既重古故但盛肉汁謂之大?不和大路素而越席者大路殷家祭天車也越席蒲席也祭天本質素故素車蒲席也犧尊者先儒云刻尊為犧牛之形用以為尊鄭云畫尊作鳳羽<pb n="21a"/>婆娑然故謂娑尊也祭天既用陶匏?以瓦為尊畫犧羽於上或可用犧為尊是夏殷禮也周用陶也皇氏以為犧尊即周禮犧象也而祭天用陶匏者謂盛牲牢及酌酒器其義非也具在郊特牲疏疏布鼏者疏麤也鼏覆也謂郊天時以麤布為巾以覆尊也故?人云祭祀以疏布巾?八尊注云以疏布者天地之神尚質也樿杓者樿白理木也貴素故用白理木為杓而鄭注周禮亦云祭天爵不用玉也注正義曰抒殺也長三尺下頭方而殺其上故云抒上終葵首者椎名也於杼上之頭又為方椎故云終葵首也</hi>
孔子曰禮不可不省也禮不同不豐不殺此之謂也?<lb/>
言稱也注省察也不同言異也音義<hi>殺所戒反又所例反下而殺注芟殺皆同</hi>疏<hi>正義曰禮不可不省記者引孔子語證上諸事也省察也禮既有諸事所趣不同不可不察不察則<pb n="21b"/>禮道無由可知也禮不同者此是可省之事也不同謂或?下大小文素之異也不豐者應少不可多是不豐也不殺者應多不可少也是不殺也此之謂也蓋言稱也者此之謂上諸事也上事各異蓋是各言其有稱故也此經總說在人稱之事也</hi>
禮之以多為貴者以其外心者也注外心用心於外其<lb/>
?在表也?發揚詡萬物注詡猶普也?也音義<hi>詡?矩反?音遍</hi>大理物博如此則得不以多為貴乎故君子樂其<lb/>
發也注發猶見也樂多其外見也音義<hi>樂五孝反注同見賢遍反下外見告見皆同</hi>疏<hi>正義曰此一節以上言稱作記之人因廣明稱之事禮之以多為貴者此說禮之所以須<pb n="22a"/>多為貴之意以其外心者也謂其用心於外也用心於外謂起自朝廷廣及九州四海也王者居四海之上宜為四海所畏服故禮須自多厚顯?於外於外亦以接物也故云以其外心者也?義云萬物在人外非己所有故以多為貴也?發揚詡萬物者此以下解心在外義也詡普也遍也言王者撫有四海宜發揚其?普遍萬物也大理物博者言王者大領理萬物之事廣博如此則得不以多為貴乎者結上也既有?發於外?萬物理博事備如此則豈得不貴多乎故貴之也故君子樂其發也者君子則天子也發見也既須外接故所行事樂得其禮?發見於外也一云君子謂民下識禮道者也庾云王功被於物君子樂其外見也</hi>
禮之以少為貴者以其?心者也注?心用心於?其<lb/>
?在???之致也精微注致致密也音義<hi>致直置反注皆同</hi>
<pb n="22b"/>
觀天下之物無可以稱其?者注萬物皆天所生孰可<lb/>
奉薦以稱也如此則得不以少為貴乎是故君子慎其<lb/>
獨也注少其牲物致誠?音義<hi>?字又作?若角反下文同</hi>疏<hi>正義曰此一節亦覆說禮之以少為貴之意以其?心者也?心謂用心於?也用心於?謂行禮不使外?彰著也??之致也精微者此以下解心在?義也?天地之?也?生也致密也言天地之?生於萬物深密唯精唯微無所遺忘者也盧云天地之?所生至精至微也觀天下之物無可以稱其?者觀猶覽視也言視天下萬物皆是天地所生若持彼所生以報於彼終非報義故云無可以稱其?者也如此則得不以少為貴乎者既無物可稱則宜少外多?也是其外?豈得不貴少乎王云欲?取萬物以祭天終不能稱其?報其功故以<pb n="23a"/>特犢貴誠?之義也是故君子慎其獨也者獨少也既外?應少故君子用少而極敬慎也前云故此云是故者慎之情深故加是也</hi>
古之聖人?之為尊外之為樂少之為貴多之為美是<lb/>
故先王之制禮也不可多也不可寡也唯其稱也音義<lb/>
<hi>樂音洛</hi>疏<hi>正義曰此一節覆說聖人制禮或?或外或少或多然後為稱也古之聖人?之為尊者解?心也天不可外報所以?極敬慎而其理為尊也外之為樂者解外心接物須廣大故外極繁富而其事可樂也?義云樂多其外見者謂衣服萬物悉外見物也己有功?故得使有此物以光輝祀先人為樂也少之為貴者極心於?故外以少為貴也多之為美者極禮?於表故以外多為美也是故先王之制禮也不可多也<pb n="23b"/>不可寡也唯其稱也者合結多少乃異而以有稱為禮也</hi>
是故君子大牢而祭謂之禮匹士大牢而祭謂之攘注<lb/>
君子謂大夫以上攘?竊也音義<hi>匹士本或作正士攘如羊反上時掌反</hi>
疏<hi>正義曰此一節說禮即須稱中則得禮僭則?竊君子大牢而祭謂之禮者君子大夫以上大夫常祭少牢遣奠及卒哭祔用大牢故祭用大牢而謂之禮也匹士大牢而祭謂之攘者匹士士也攘?也士常祭特豚遣奠卒哭?加一等少牢若用大牢則是?竊用君子之禮也然不直言士而言匹士者庾云士言其微賤不得特使為介乃行故謂之匹也白虎通云庶人稱匹夫者匹偶也與其妻偶?陽相成之義也故論語云匹夫匹婦檢於禮本時有匹字作正字者有通者云天子大夫常祭亦大牢故此文云大夫大牢謂之禮正也若諸<pb n="24a"/>侯大夫自常祭少牢加一等乃大牢耳少牢饋食是諸侯大夫禮也崔氏所用此義然盧王禮本並作匹字矣今定本及諸本並作正字熊氏依此本而為正字恐誤也</hi>
管仲鏤簋朱紘山節藻梲君子以為濫矣注濫亦?竊<lb/>
也鏤簋謂刻而飾之大夫刻為龜耳諸侯飾以象天子<lb/>
飾以玉朱紘天子冕之紘也諸侯青組紘大夫士當緇<lb/>
組紘纁邊栭謂之節梁上楹謂之梲宮室之飾士首本<lb/>
大夫達棱諸侯?而礱之天子加密石焉無畫山藻之<lb/>
禮也音義<hi>鏤簋力豆反下音軌紘音宏藻梲章?反依字當作棳梁上侏儒柱栭音而棱力登反?<pb n="24b"/>陟角反礱力工反</hi>疏<hi>正義曰此一節明奢而失禮之事管仲鏤簋朱紘者此是不稱之人也管仲齊大夫也簋黍稷器也紘冕之飾用組為之以其組從下屈而上屬之於兩旁垂餘為纓此鏤簋朱紘是天子之飾而管仲僭濫為之也山節者山節謂刻柱頭為斗栱形如山也藻梲者謂畫梁上短柱為藻文也此是天子廟飾而管仲僭為之也鄭注明堂云山節刻欂櫨為山也藻梲畫侏儒柱為藻文也君子以為濫矣者君子識禮者也謂管仲行此事是為僭濫也注正義曰鏤簋謂刻而飾之鏤謂刻鏤故知刻而飾之云大夫刻為龜耳者案少牢敦皆南首鄭注云敦有首者尊者器飾也飾器象龜周之禮飾器各以其類龜有上下甲也龜簋聲相近故知刻為龜也云諸侯飾以象者案燕禮有象觚故知飾以象也云天子飾以玉者案周禮九嬪云贊玉齍玉府云共玉闕云大夫朱紘天子冕之紘也諸侯青組紘皆祭義文也      士當緇組紘纁邊者案士冠禮緇<pb n="25a"/>組紘纁邊是士也闕上楹謂用純大夫當雜故宜與士同也云栭謂之節梁      之梲者釋?云其梁上楹謂之梲孫炎云梁上侏儒柱闕也熊氏謂之節李?本節作楶謂欂櫨一名節皆斗栱      云栭上著木鬚?謂之欂櫨即今之?木也以欂櫨與栭異物其說非也云?室之飾士首本大夫達棱諸侯?而礱之天子加密石焉者此莊二十四年穀梁傳文彼云大夫?之士?本與此異案禮緯含文嘉云大夫達棱謂?為四棱以達兩端士首本者士?去木之首本令細與尾頭相應晉語及含文嘉并穀梁傳雖其文小異大意?同也此管仲所僭皆天子之禮知者明堂位云山節藻梲天子之廟飾故也</hi>
晏平仲祀其先人豚肩不揜豆澣衣濯冠以朝君子以<lb/>
為隘矣注隘猶狹陋也祀不以少牢與無田者同不盈<lb/>
<pb n="25b"/>
禮也大夫士有田則祭無田則薦澣衣濯冠儉不務新<lb/>
音義<hi>澣又作浣?管反濯直角反朝直?反隘本又作阨於賣反</hi>是故君子之行禮<lb/>
也不可不慎也?之紀也紀散而?亂注言二大夫皆<lb/>
非也紀絲縷之數有紀疏<hi>正義曰此一節論儉而不中禮非稱之事豚肩不揜豆者晏平仲齊大夫也大夫祭用少牢士用特豚而平仲今用豚豚又過小併豚兩肩不揜豆也必言肩者周人貴肩也肩在?今云豆喻其小假豆言之其實在?不在豆也澣衣濯冠以朝者大夫須鮮華之美而晏氏澣衣濯冠以朝君是不華也君子以為隘矣者隘狹也識禮君子評其大?褊狹注正義曰與無田者謂與無田之上同不關大夫也無田大夫猶用羔羊也</hi>
<pb n="26a"/>
孔子曰我戰則克祭則受福蓋得其道矣注我我知禮<lb/>
者也克勝也疏<hi>正義曰此一節論孔子述知禮之人自稱戰克祭受福之事我戰則克祭則受福者又引郊特牲語結稱也我謂知禮者克勝也言知禮之人戰必勝祭必受福?得其道矣者解所以戰勝而祭受福也戰勝祭受福是所謂得道不多不少隨而稱當也祇為二大夫之不稱也然此無戰事祇應云祭受福而此連言戰者彼為二句相連故合引之也且彼因祭之田獵而教戰選兵祭有戰事注正義曰知非孔子自我者君子務在謙光不應自言祭祀受福之事故知述知禮者而言我也</hi>
君子曰祭祀不祈注祈求也祭祀不為求福也詩云自<lb/>
求多福福由已耳音義<hi>為于偽反下為母為父母皆同</hi>不麾蚤注麾之<lb/>
<pb n="26b"/>
言快也祭有時不以先之為快也齊人所善曰麾音義<lb/>
<hi>摩本又作麾?皮反齊人謂快為麾蚤音早</hi>不樂葆大注謂器幣也葆之言<lb/>
褒也音義<hi>葆音保又保毛反本又作保</hi>不善嘉事注嘉事之祭致夫<lb/>
人是也禮宜告見於先祖耳不善之而祭牲不及肥大<lb/>
薦不美多品注以禮之義有以小少為貴也疏<hi>正義曰此一節論祭祀之事依禮而行不樂華美祭祀不祈者祈求也凡祭祀之禮本為感踐霜露思親而宜設祭以存親耳非謂就親祈福報也不麾蚤者麾快也蚤謂先時也孝子感霜露應心而思親思親而宜祭不以霜露未至而先時早設為快也不樂葆大者葆者褒也褒崇?之稱也祭之器幣大小長短自有常宜幣通丈八尺豆盛四<pb n="27a"/>升不以貴者貪?大為之也不善嘉事者嘉事冠昏也人年二十成人自宜冠三十嗣世自宜昏若無親者昏三月祭以告廟冠畢掃地而祭禰並是有為而然非謂善之而設祭牲不及肥大者謂郊牛繭栗宗廟角握社稷尺各有所宜不必須並及肥大也薦不美多品者薦祭品味宜有其定不以多為美故郊特牲而社稷大牢是也注正義曰案鄭志答趙商問祭祀不祈商案周禮設六祈之科禱禳而祭無不祈故敢問禮記者何義也鄭答云祭祀常禮以序孝敬之心當專一其志而已禱祈有為言之主於求福豈禮之常也又鄭發墨守云孝子祭祀惟致其誠信與其忠敬而已不求其為而祝尸嘏主人曰皇尸命工祝承致多福無疆于女孝孫?女孝孫使女受?于天宜稼于田眉壽萬年勿替引之若此祭祀?盡己心外亦有祈福之義也案桓三年齊侯使仲年?聘致夫人于時公取文姜三月廟見故仲年?致夫人于時無祭而云嘉事之祭者當致夫人之時<pb n="27b"/>必告廟也故曾子問卿大夫取妻三月有廟見之禮</hi>
孔子曰臧文仲安知禮夏父弗綦逆祀而弗止也燔柴<lb/>
於?注文仲魯公子彄之?孫臧孫辰也莊文之間為<lb/>
大夫於時為賢是以非之不正禮也文二年八月丁卯<lb/>
大事於大廟躋僖公始逆祀是夏父弗綦為宗伯之為<lb/>
也?當為爨字之誤也或作?禮尸卒食而祭饎爨饔<lb/>
爨也時人以為祭火神乃燔柴音義<hi>父音甫不綦音忌不亦作弗燔音煩又芳云反?依注作爨七亂反下同彄苦侯反大廟音泰下注大平下文大廟並同躋子西反升也本又作隮<pb n="28a"/>饎爨昌志反下七亂反</hi>夫?者老婦之祭也盛於盆尊於瓶注老<lb/>
婦先炊者也盆瓶炊器也明此祭先炊非祭火神燔祭<lb/>
似失之音義<hi>盛音成缾?丁反</hi>疏<hi>正義曰此以下引仲尼證不得所宜之人也文仲魯大夫也事莊閔僖文四君時人?尊為知禮故孔子證其不知禮之事以譏時人也夏父弗綦逆祀而弗止也者此非禮之一事也魯閔公僖公俱是莊公之子閔適而少僖庶而大莊公死而立閔為君僖時為臣閔少而死後乃立僖為君僖死僖公子文公立文二年八月丁卯大事于大廟是時夏父弗綦為宗伯典禮佞文公云吾見新鬼大故鬼小使列昭穆以閔置僖下是臣在君上為逆亂昭穆時臧文仲為卿大夫見有此逆祀之事而不諫使止故云安知禮也燔柴於?者此又非禮之事?音爨爨以爨?為義也禮祭至尸食竟而祭爨神言其<pb n="28b"/>有功於人人得飲食故祭報之而夏父弗綦為禮官謂爨神是火神而遂燔柴祭之此是失禮而文仲又不能諫止之又為不知禮也夫?者老婦之祭也者既譏燔柴於爨又明祭爨不可以燔柴之義爨者是老婦之祭其祭卑唯盛食於盆盛酒於瓶卑賤若此何得燔柴祭之也注正義曰云文仲魯公子彄之?孫臧孫辰也者案世本孝公生僖伯彄彄生哀伯達達生伯氏瓶瓶生文仲辰是公子彄?孫也云莊文之間為大夫者案莊二十八年臧孫辰告糴于齊文二年縱逆祀是莊文之間為大夫云於時為賢者襄二十四年左傳云先大夫曰臧文仲既沒其言立於後世死猶不朽是於時為賢也云文二年八月丁卯大事于大廟躋僖公始逆祀者案文二年公羊傳云大事者何大祫也逆祀奈何先禰而後祖也何休云近取法春秋惠公與莊公當同南面西上隱桓與閔僖亦當同北面西上閔僖為兄弟以繼代言之有父子君臣之道此恩義逆順故云先禰後祖<pb n="29a"/>此公羊之義也案外傳云躋僖公弗綦云明為昭其次為穆以此言之終文公至惠公七世惠公為昭隱公為穆桓公為昭莊公為穆閔公為昭僖公為穆今躋僖公為昭閔公為穆自此以下昭穆皆逆故定公八年順祀先公服氏云自躋僖公以?昭穆皆逆是同國語之說與何休義異公羊董仲舒說躋僖公逆祀小惡也左氏說為大惡也許君謹案同左氏說鄭駮之云兄弟無相後之道登僖公主於閔公主上不順為小惡也如鄭此意正以僖在閔上謂之為昭非昭穆也云?當為爨字之誤也者下文云老婦之祭盛於盆尊於瓶故知非?也?者夏祀?神其禮尊以老婦配之耳故中霤禮祭?先薦於?有主有尸用特牲迎尸以下?如祭宗廟之禮是其事大也爨者宗廟祭祀尸卒食之後特祭老婦盛於盆尊於瓶是其事小也云或作?者諸禮記本有作?字故云或也云禮尸卒食而祭饎爨饔爨也者特牲記注舊說云宗婦祭饎爨烹者祭饔爨用黍肉而<pb n="29b"/>已無籩豆?云時人以為祭火神乃燔柴者依尸卒食而祭饎爨饔爨當時失禮又以此為祭火神遂乃燔柴故文云燔柴於?明失禮也皇氏云弗綦既以逆祀為是又以燔柴祭爨為是云祭火神乃燔柴者熊氏云宗伯以實柴祀日月星辰有大火之次故祭火神乃燔柴案異義?神今禮戴說引此燔柴盆瓶之事古周禮說顓頊氏有子曰黎為祝融祀以為?神許君謹案同周禮鄭駮之云祝融乃古火官之長猶后稷為堯司馬其尊如是王者祭之但就?陘一何陋也祝融乃是五祀之神祀於四郊而祭火神於?陘於禮乖也如鄭此言則祝融是五祀之神祀於郊?者正是?之神常祀在夏以老婦配之有俎及籩豆設於?陘又延尸入?爨者宗廟祭後直祭先炊老婦之神在於爨?此祝融并?及爨三者所以不同也</hi>
禮也者猶體也注若人身體體不備君子謂之不成人<lb/>
<pb n="30a"/>
設之不當猶不備也禮有大有小有顯有微大者不可<lb/>
損小者不可益顯者不可揜微者不可大也故經禮三<lb/>
百曲禮三千其致一也注致之言至也一謂誠也經禮<lb/>
謂周禮也周禮六篇其官有三百六十曲猶事也事禮<lb/>
謂今禮也禮篇多亡本數未聞其中事儀三千音義<hi>當丁浪反</hi>未有入室而不由?者注三百三千皆由誠也疏<hi>正義曰此一節論因上禮之有稱故此以下廣明三代之禮皆由誠信乃合亦各依文解之禮也者猶體也者猶若人身體也體不備君子謂之不成人釋體也人身體髮膚骨肉筋?備足乃為成人若片許不備便不為成人<pb n="30b"/>也設之不當猶不備也者合譬也禮既猶如人之有體體雖備但設之不當則不成人則設禮不當亦不成禮猶人體之不當也所以已祭天地復祭山川社稷己事生人復祭宗廟是備祭之義也禮有大者謂有大及多為貴也有小者謂有小及少為貴也有顯者謂有?及文為貴也有微者謂有素及下為貴也大者不可損小者不可益顯者不可揜微者不可大也者各隨其體而設禮不得不當也故經禮三百曲禮三千者既設禮大小隨闕致闕多也其</hi>　　　　<hi>故周公制禮遂有三千三百之      也雖三千三百之多而行之者皆須至闕政闕失至誠也周公攝</hi>　　　　　　　<hi>揜顯大微皆    職之法亦名周官有六卿?卿下闕時闕經秦焚燒之後至漢孝文帝</hi>
　　　<hi>博士作考工記補之非上之闕猶闕    未有入室而不由?者室<pb n="31a"/>室而不由?者</hi>　<hi>禮必由誠故云未有入</hi>
君子之於禮也有所竭情盡慎致其敬而誠若注謂以<lb/>
少小下素為貴也若順也有美而文而誠若注謂以多<lb/>
大?文為貴也疏<hi>正義曰此經闕慎致其敬而誠闕義有所竭情盡闕</hi>　　　　　　　　<hi>者當求諸於?有所求竭己情    誠和順故以少小下素為貴也闕而闕義有美</hi>　　　　　<hi>此一經明多大?文為貴之  美而文章顯著而行至誠和順者章之於闕少小下素闕</hi>　　　　<hi>順則也言?行誠順則以    以多大?文章之外也</hi>
<pb n="31b"/>
君子之於禮也有直而行也注謂若始死哭踊無節也<lb/>
有曲而殺也注謂若父在為母期也音義<hi>期音基</hi>有經而<lb/>
等也注謂若天子以下至士庶人為父母三年有順而<lb/>
討也注討猶去也謂若天子以十二公以九侯伯以七<lb/>
子男以五為節也音義<hi>去起呂反下去之同</hi>有摲而播也注摲之<lb/>
言芟也謂芟殺有所與也若祭者貴賤皆有所得不使<lb/>
?也音義<hi>摲所監反又所覽反芟所咸反</hi>有推而進也注謂若王者之<lb/>
後得用天子之禮有放而文也注謂若天子之服服日<lb/>
<pb n="32a"/>
月以至黼黻音義<hi>放方往反下有放必放同</hi>有放而不致也注謂若<lb/>
諸侯自山龍以下音義<hi>不致本或作不至</hi>有順而摭也注謂若<lb/>
君沐粱大夫沐稷士沐粱音義<hi>摭之石反</hi>疏<hi>正義曰此經廣明禮意不同有直而行也者君子之於禮一事也直而行謂親始死孝子哀慼哭踊無節直率已天性而行也有曲而殺也者二事也曲殺謂服父斬衰三年為母齊衰期是曲殺也有經而等也者三事也經常也常而等謂上自天子下至庶人雖尊卑有異而服其父母則貴賤同等也有順而討也者四事也順猶順序討猶去也謂天子至尊每十二為節自此以下轉相降差公九侯伯七子男五是順序而稍去之也有摲而播也者五事也摲芟也播布也謂君祭而?臣助祭得?而下至胞翟一切悉有所得是芟上貴之分以布?於下也有推而進也者六事<pb n="32b"/>也謂二王之後已?天位而天子必推而進之使用王禮也有放而文也者七事也放法也謂天子畫日月星辰於衣服是法天以為文有放而不致也者八事也致極也謂諸侯以下亦有放法而不得極也有順而摭也者九事也摭猶拾取也謂若君沐粱大夫用稷士用粱士卑不嫌是拾君之禮而用之也</hi>
三代之禮一也民共由之或素或青夏造殷因注一也<lb/>
俱趨誠也由用也素尚白青尚?者也言所尚雖異禮<lb/>
則相因耳孔子曰殷因於夏禮所損益可知也周因於<lb/>
殷禮所損益可知也變白?言素青者秦二世時趙?<lb/>
欲作亂或以青為??為?民言從之至今語猶存也<lb/>
<pb n="33a"/>
疏<hi>正義曰此一節廣明三代損益不同三代之禮一也者謂三代所行之禮雖各?一皆趨於至誠故云一也民共由之者由用也非唯君行禮用誠如一也民亦共用誠如一也或素者前明三代雖異而俱用誠是同此述其?異也或素尚白也尚白殷世之禮也或青者尚?夏世之禮也然夏先殷後今先云或素者記是周時今欲見周因於殷殷因於夏禮也夏造者往?之禮雖同而先從夏始故云夏造也殷因者因於夏禮而用之故云殷因也注正義曰一也俱趨誠也文承上經禮三百曲禮三千其致一也一謂至誠故知此一亦至誠也云青尚?者也者夏以十三月為正於時草之萌牙變白而闕    正尚?故知青謂?也云秦二世時趙?欲作亂或以青為??為?民言從之至今語猶存也者案史記秦二世名胡亥於時丞相趙?欲殺二世未知人從已否乃指鹿為馬人畏趙?皆稱鹿為馬是其事也其以青為?以?為?鹿為馬之類也鄭去胡<pb n="33b"/>亥既近相傳知之此作記之人在闕夏后後故或素或青若王肅之說則異於此故家語云    以水?而王色尚?周以木?王色尚?舜以土?王色尚白闕論王肅以為夏同堯皆尚其紫色舜土?王尚白闕闕</hi>　<hi>土以生為功東方生物之始故尚青土既尚青水    而用白也故殷是水?而尚白王肅此說與檀弓緯候文乖不可用也</hi>
　<lb/>
　<lb/>
　<lb/>
　禮記注疏卷二十三<lb/>
<pb n="34a"/>
　禮記注疏卷二十三考證<lb/>
禮器詩云匪革其猶聿追?孝疏革棘聿遹字異義同<lb/>
　詩主?勤也○詩主當作詩注舊本誤脫偏旁<lb/>
諸侯以龜為?注古者貨貝?龜云云○<hi>臣召南</hi>按鄭<lb/>
　注非謂是泉貨龜貝之龜乃以貝解龜之可貴重耳<lb/>
　前疏謂諸侯有保土之重宜須占詳吉凶故得以龜<lb/>
　為?此經意也此疏特以注言貨貝而詳引食貨志<lb/>
　以明之非正解也<lb/>
<pb n="34b"/>
大路繁纓一就次路繁纓七就注木路剪繁鵠纓○<hi>臣</hi>
　<hi>召南</hi>按翦巾車本文作前注讀為緇翦之翦翦淺?<lb/>
　也木路無龍勒以淺?飾韋為樊鵠色飾韋為纓不<lb/>
　言就數與革路同也此疏但引巾車本文證之而未<lb/>
　?明翦繁鵠纓之義<lb/>
此以大為貴也○此自為一節舊本誤連下文今分斷<lb/>
貴者獻以爵賤者獻以散注五升曰散○<hi>臣召南</hi>按鬯<lb/>
　人?事用散注謂漆尊也無飾曰散則形制亦異於<lb/>
<pb n="35a"/>
　爵之飾以玉矣<lb/>
此以?為貴也疏○舊本疏誤脫下節之下今移正<lb/>
禮有以文為貴者注疏○舊本與下節相連而疏脫在<lb/>
　後又孔子曰節總論前文亦接以文為貴以素為貴<lb/>
　二節之下今並提行<lb/>
天子龍?注疏孤希冕而下○孤下脫卿字希當作絺<lb/>
管仲鏤簋朱紘注疏案周禮九嬪云贊玉齍玉府云共<lb/>
　玉<hi>闕</hi>○<hi>臣召南</hi>按疏闕四字汲古閣本作共王之服<lb/>
<pb n="35b"/>
　玉非也玉府掌王之服玉佩玉珠玉指服飾言與本<lb/>
　文言飾簋無?以文義推之當作玉府云共玉敦是<lb/>
　也而下文朱紘上當有云字又士冠禮緇組紘纁邊<lb/>
　是士也下闕四字當是天子諸侯四字又孫炎云梁<lb/>
　上侏儒柱下闕四字<lb/>
故經禮三百曲禮三千其致一也注經禮謂周禮也云<lb/>
　云○<hi>臣召南</hi>按周禮為禮之經儀禮為禮之曲康成<lb/>
　說也朱子則謂禮儀三百如儀禮中士冠諸侯冠天<lb/>
<pb n="36a"/>
　子冠之類此其大節也其中如始加再加三加之目<lb/>
　是其小目則有三千說異於鄭<lb/>
未有入室而不由?者疏○此疏闕文八處又君子之<lb/>
　於禮也節闕文七處又或素或青夏造殷因疏闕文<lb/>
　五處<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記卷二十三考證<lb/>
</p>
<p>
</p>
  </div>
</body>
</text>
</TEI>