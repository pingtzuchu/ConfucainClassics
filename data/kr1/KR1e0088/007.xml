<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋孔義卷七</head>
    <p>
<pb n="1a"/>
欽定四庫全書<lb/>
　春秋孔義卷七　　　　明　?攀龍　撰<lb/>
　　宣公<lb/>
元年春王正月公即位<lb/>
　繼故而言即位與聞乎故也<lb/>
公子遂如齊逆女<lb/>
　喪未?年遣卿逆女何亟乎結齊以自安敬嬴襄仲<lb/>
　?君篡國之本謀也<lb/>
<pb n="1b"/>
三月遂以夫人婦姜至自齊<lb/>
　書以罪遂也書婦姜?于上文夫人姜氏也<lb/>
　敬嬴欲結齊惠懼為出姜所謀故喪娶其女如是之<lb/>
　亟也<lb/>
夏季孫行父如齊<lb/>
　納賂以請?也<lb/>
晉放其大夫胥甲父于衛<lb/>
　河曲之戰撓臾駢之謀者趙穿也軍門之呼穿與甲<lb/>
<pb n="2a"/>
　父共也而獨放甲父者趙盾之私也<lb/>
公?齊侯于平州<lb/>
　定公位也<lb/>
公子遂如齊<lb/>
　拜成也<lb/>
六月齊人取濟西田<lb/>
　?子赤之賂也魯人致賂而書齊人取著齊罪也<lb/>
秋邾子來朝<lb/>
<pb n="2b"/>
　邾子貜且齊出也雖魯附庸而常屬於齊視齊為向<lb/>
　背今齊魯通好故邾子來朝<lb/>
楚子鄭人侵陳遂侵宋<lb/>
　南北之勢於是始矣後十五年而楚宋平後五十年<lb/>
　而晉楚同盟於宋諸夏之君分晉楚之從矣書楚子<lb/>
　傷楚人之欲執伯權鄭伯稱人貶鄭伯之從楚以亟<lb/>
　病中國<lb/>
晉趙盾帥師救陳<lb/>
<pb n="3a"/>
　趙盾救陳而後宋陳四國?晉師伐鄭也楚蒍賈救<lb/>
　鄭遇於北林囚晉解揚晉人乃還<lb/>
宋公陳侯衛侯曹伯?晉師于棐林伐鄭<lb/>
　不言趙盾之師君不?大夫之辭也<lb/>
冬晉趙穿帥師侵崇<lb/>
　趙穿欲握兵托於伐崇以求秦成也<lb/>
晉人宋人伐鄭<lb/>
　報北林之役也合四國伐鄭而無功至于再伐不復<lb/>
<pb n="3b"/>
　可致三國者為宋也故獨與宋連兵<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　宋人兩報鄭伐甚矣鄭人受命於楚而報宋非義也<lb/>
　華元不能反已息爭輕與之戰至於喪師辱身而不<lb/>
　能效死春秋所深責也<lb/>
秦師伐晉<lb/>
　秦晉自河曲之戰七年不交兵矣趙穿無釁而侵崇<lb/>
<pb n="4a"/>
　以致秦師宋方敗於鄭而晉復病於秦皆自致也<lb/>
夏晉人宋人衛人陳人侵鄭<lb/>
　是役也趙盾避楚師而還?塞宋之請姑為黽勉之<lb/>
　行而已夫晉惟取賂釋宋不討至以中國之大不能<lb/>
　服鄭不競於楚本之不正末流遂至於此可不慎乎<lb/>
秋九月乙丑晉趙盾?其君夷?<lb/>
　靈公之立本非盾意及專國政國不知君靈公不堪<lb/>
　故欲殺盾觀靈輒?叛提明格?無復臣禮矣堂上<lb/>
<pb n="4b"/>
　之甲方興桃園之攻隨至及其反國非獨置賊不討<lb/>
　反使往逆新君則盾之為?又誰掩乎<lb/>
冬十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
望<lb/>
葬匡王<lb/>
　四月而葬王室不君其禮?也微者往?魯侯不臣<lb/>
　其情慢也<lb/>
<pb n="5a"/>
楚子伐陸渾之戎<lb/>
　夷狄相攻不志此其志何也窺周室也<lb/>
夏楚人侵鄭<lb/>
　楚人侵鄭則鄭及晉平可知矣與鄭之能反正也<lb/>
秋赤狄侵齊<lb/>
　赤狄俗尚赤衣者也<lb/>
宋師圍曹<lb/>
　宋文即位盡逐武穆之族二族以曹師伐宋宋師圍<lb/>
<pb n="5b"/>
　曹報武氏之亂也二族雖非討罪之師而宋負不報<lb/>
　之罪徒事報復春秋所惡也<lb/>
冬十月丙戌鄭伯蘭卒<lb/>
葬鄭穆公<lb/>
　葬速禮不備也<lb/>
四年春王正月公及齊侯平莒及郯莒人不肯公伐莒<lb/>
取向<lb/>
　郯乃魯昏姻之國公欲為郯平莒而挾齊以為重義<lb/>
<pb n="6a"/>
　不足以服莒矣不知自反又伐取其邑抑又甚焉<lb/>
秦伯稻卒<lb/>
夏六月乙酉鄭公子歸生?其君夷<lb/>
　按左氏謀?者公子宋也歸生懼譖而從之聖人以<lb/>
　歸生為首惡似非人情豈以歸生同執政握兵權歸<lb/>
　生不從而子宋必不能行事乎不然必左氏記事之<lb/>
　或謬也<lb/>
赤狄侵齊<lb/>
<pb n="6b"/>
秋公如齊公至自齊<lb/>
　如齊而皆致者危之也<lb/>
冬楚子伐鄭<lb/>
　爭中國耳非討罪也<lb/>
五年春公如齊<lb/>
夏公至自齊<lb/>
秋九月齊?固來逆子叔姬<lb/>
　公如齊?固使齊侯止公請叔姬秋來逆焉曰來者<lb/>
<pb n="7a"/>
　公自為主也諸侯嫁女於大夫主大夫以與之為體<lb/>
　敵也而公自為之主卑朝廷辱宗廟甚矣負篡國之<lb/>
　罪倚齊以安是以屈於人下如此<lb/>
　當是文公少女宣公娶即位之後至是纔五年安得<lb/>
　有及笄稱字之女乎<lb/>
　不曰逆女?於逆君夫人者也<lb/>
叔孫得臣卒<lb/>
　?大夫卒而不日者季氏以卒不於位也未知是否<lb/>
<pb n="7b"/>
冬齊?固及子叔姬來<lb/>
　以反馬則親來非禮也以歸寧則未易?非禮也大<lb/>
　夫非公事與妻出境非禮也固恣行甚而魯辱甚矣<lb/>
楚人伐鄭<lb/>
六年春晉趙盾衛孫免侵陳<lb/>
　陳即楚故也晉楚爭陳自此始矣書侵無詞可稱之<lb/>
　詞也<lb/>
夏四月<lb/>
<pb n="8a"/>
秋八月螽<lb/>
　蝗也貪虐取民則螽<lb/>
冬十月<lb/>
七年春衛侯使孫良夫來盟<lb/>
　謀?晉也魯專事齊未嘗與晉通衛久睦於晉故為<lb/>
　晉致魯來為此盟不日者前定也<lb/>
夏公?齊侯伐萊<lb/>
秋公至自伐萊大旱<lb/>
<pb n="8b"/>
　及者?為志?者外為主伐萊齊志也故書?以大<lb/>
　旱書者不雩也言雩則旱見言旱則雩不見宣王遇<lb/>
　災靡神不舉此見其無恤民憂國之心矣<lb/>
冬公?晉侯宋公衛侯鄭伯曹伯于?壤<lb/>
　晉侯之立公不朝又不使大夫聘而每?適齊晉人<lb/>
　止公於?盟於?父公不與盟以賂免故??不書<lb/>
　盟諱之也諱之者不直在我也直則不諱矣若夫舍<lb/>
　其篡立之大惡止以不朝而責賂晉之不伯又可見<lb/>
<pb n="9a"/>
　也<lb/>
八年春公至自?<lb/>
　逾年而至其故可知矣自是遂不敢如晉<lb/>
夏六月公子遂如齊至?乃復<lb/>
　疾而復非禮也大夫以君命出聞喪徐行而不返未<lb/>
　致事而死以尸將事<lb/>
辛巳有事于太廟仲遂卒于垂<lb/>
　遂之卒計與祭同日不言公子蒙上文仲死而賜氏<lb/>
<pb n="9b"/>
　也垂齊地仲遂?君不當書卒與公子翬同此書卒<lb/>
　因事之變以明卿卒不繹之禮也<lb/>
壬午猶繹萬入去籥<lb/>
　非禮也禮大夫卒當祭則不告終事而聞則不繹<lb/>
戊子夫人嬴氏薨<lb/>
　此敬嬴也文公之妾僣自成風始也<lb/>
晉師白狄伐秦<lb/>
　侵崇之曲在晉至此七年而未巳復昏狄而伐秦其<lb/>
<pb n="10a"/>
　罪大矣不書及偶晉於狄也晉成秦桓之交兵又始<lb/>
　於此<lb/>
楚人滅舒蓼<lb/>
　舒地逼近中國滅舒蓼中國無南藩矣<lb/>
秋七月甲子日有食之既<lb/>
冬十月己丑葬我小君敬嬴<lb/>
　襄仲死於道路後八日而敬嬴亦死與哀姜慶父先<lb/>
　後即誅相類矣<lb/>
<pb n="10b"/>
雨不克葬庚寅日中而克葬<lb/>
　譏無備也<lb/>
城平陽<lb/>
　季氏曰平陽在魯北鄙近根牟城以偪根牟也<lb/>
楚師伐陳<lb/>
　陳以晉衛之侵棄楚從晉楚之伐晉不能救復即楚<lb/>
　焉<lb/>
九年春王正月公如齊公至自齊<lb/>
<pb n="11a"/>
夏仲孫蔑如京師<lb/>
　君朝齊而臣聘周?首朝齊夏乃聘周於周僅一往<lb/>
　聘於齊則又再朝比事而觀不待貶?而惡自見矣<lb/>
齊侯伐萊<lb/>
秋取根牟<lb/>
八月滕子卒<lb/>
九月晉侯宋公衛侯鄭伯曹伯?于扈晉荀林父帥師<lb/>
伐陳<lb/>
<pb n="11b"/>
　?於扈討不睦也陳侯不?是背盟主而即楚又背<lb/>
　晉救陳之施罪可伐矣<lb/>
辛酉晉侯?臀卒于扈<lb/>
　晉自靈公不能繼文襄之業盟?皆出大夫至成公<lb/>
　方?諸侯中國賴之<lb/>
冬十月癸酉衛侯鄭卒<lb/>
　衛成公自復國以來帝丘再造抑狄事晉自伐沈之<lb/>
　後諸侯之事無役不從國?以安皆用?俞之效也<lb/>
<pb n="12a"/>
宋人圍滕<lb/>
　文十二年滕昭公背宋朝魯宋人?有國亂外有楚<lb/>
　兵故不暇討今乃因喪而圍之曰圍非師少可知直<lb/>
　書宋人而罪見矣<lb/>
楚子伐鄭晉郤缺帥師救鄭<lb/>
　晉成方卒楚?隙而伐鄭晉景方立郤缺救而不能<lb/>
　定十一年辰陵之盟鄭子良曰晉楚不務德而兵爭<lb/>
　與其來者可也乃從楚<lb/>
<pb n="12b"/>
陳殺其大夫洩冶<lb/>
　殺無罪也稱國者君與用事大臣同殺之也<lb/>
　王氏經世云必欲皆為子哀叔盻則亂世何賴於有<lb/>
　君子乎<lb/>
十年春公如齊公至自齊<lb/>
齊人歸我濟西田<lb/>
　程子曰齊魯修好故歸魯田田魯有也齊非義取之<lb/>
　故云歸我不足為善也<lb/>
<pb n="13a"/>
夏四月丙辰日有食之<lb/>
己巳齊侯元卒<lb/>
齊崔氏出奔衛<lb/>
　曰崔氏者以族奔也崔氏出而能反反而能?者以<lb/>
　其宗強於此舉氏辨之早也按左氏崔杼有寵於惠<lb/>
　公?國畏其逼而逐之自此至崔杼??公凡五十<lb/>
　一年必非杼也<lb/>
公如齊<lb/>
<pb n="13b"/>
五月公至自齊<lb/>
　禮諸侯卒有服者奔喪無服者?葬親奔喪非禮也<lb/>
癸巳陳夏?舒?其君平國<lb/>
　君無道稱國以?陳靈朋淫殺諫而?者以氏名書<lb/>
　所以著禍亂所從生討?舒亦以治平國也<lb/>
六月宋師伐滕<lb/>
　稱師譏用?也滕自宋人執嬰齊之後遂為宋私屬<lb/>
　故宋之盟叔孫豹曰滕宋私也成周之城仲幾曰滕<lb/>
<pb n="14a"/>
　宋役也今不事宋故屢虐之<lb/>
公孫歸父如齊葬齊惠公<lb/>
　親往奔喪貴卿?葬事齊甚謹矣而不顧天王之禮<lb/>
　闕然莫之供也歸父仲遂之子字子家其後為子家<lb/>
　氏<lb/>
晉人宋人衛人曹人伐鄭<lb/>
　鄭介大國之間從於強令豈得已乎晉不能以德鎮<lb/>
　撫侯國之賊其君者不能討而汲汲於爭鄭庸何愈<lb/>
<pb n="14b"/>
　於楚<lb/>
秋天王使王季子來聘<lb/>
　王季子王之母弟也宣公享國十年不朝周而比年<lb/>
　如齊不奔王喪而奔齊喪微者?匡王葬而歸父?<lb/>
　齊侯葬無王甚矣而王季子來聘自是王靈益亡王<lb/>
　聘益輕春秋不復錄矣<lb/>
公孫歸父帥師伐邾取繹<lb/>
　宣公篡立其不能討陳宜矣而奪地於邾以晉伯不<lb/>
<pb n="15a"/>
　振強齊為援故也不猶碩鼠欺人不見竊食於盆盎<lb/>
　之間乎<lb/>
大水<lb/>
　六年螽七年大旱今復大水矣<lb/>
季孫行父如齊<lb/>
冬公孫歸父如齊<lb/>
　行父如齊初聘也歸父如齊伐邾故也<lb/>
齊侯使國佐來聘<lb/>
<pb n="15b"/>
　葬之速也太不?也未逾年而以君命使聘當?行<lb/>
　吉忘哀結好書曰齊侯著其惡也<lb/>
饑<lb/>
　前此水旱?災不以饑書今大水之後書饑著宣公<lb/>
　煩於事大國用無節上下用竭故也<lb/>
楚子伐鄭<lb/>
　傳書晉士?救鄭逐楚師於潁北諸侯之師戍鄭而<lb/>
　經不書者不足為輕重也<lb/>
<pb n="16a"/>
十有一年春王正月<lb/>
夏楚子陳侯鄭伯盟于辰陵<lb/>
　陳鄭殆以晉為不足恃乎<lb/>
公孫歸父?齊人伐莒<lb/>
　四年平郯之故為齊魯所憾此則齊人之志而歸父<lb/>
　助之也伐邾伐莒皆以歸父將兵?齊?楚皆以歸<lb/>
　父特?以見宣公之德仲遂而寵其子也至笙之逐<lb/>
　非肇端於此與<lb/>
<pb n="16b"/>
秋晉侯?狄于?函<lb/>
　往?狄也圖赤狄而離其黨也不致力於諸侯之事<lb/>
　而區區圖狄?彊狄土闢而伯業益衰矣上則辰陵<lb/>
　之盟成乎伯主下則徵舒之殺行乎伯討而齊魯方<lb/>
　且伐莒晉方且?狄比事而義見矣<lb/>
冬十月楚人殺陳夏徵舒<lb/>
　人?詞大惡人人所欲誅也書楚人殺而諸夏之罪<lb/>
　自見矣<lb/>
<pb n="17a"/>
丁亥楚子入陳<lb/>
　討其賊義也取其國惡也先書殺後書入此春秋之<lb/>
　義也<lb/>
納公孫寧儀行父于陳<lb/>
　致亂之臣國所不容故書納<lb/>
十有二年春葬陳靈公<lb/>
　討賊者非臣子也何以書葬天下之惡一也則天下<lb/>
　之討同楚討亦討也<lb/>
<pb n="17b"/>
楚子圍鄭<lb/>
　鄭既受盟于辰陵又徼事晉故楚子圍之按左氏楚<lb/>
　子縣陳?滅之矣而止書入其於鄭也入自皇門至<lb/>
　於逵道?即其國都矣經止書圍一則以聽申叔時<lb/>
　之言而反之一則以鄭伯肉袒之逆而遽許之平與<lb/>
　其悔過也<lb/>
夏六月乙?晉荀林父帥師及楚子戰于邲晉師敗績<lb/>
　救鄭不書者無及於鄭也以晉主是戰而罪歸林父<lb/>
<pb n="18a"/>
　者林父身為元帥不能治先縠違命濟師之罪乃妄<lb/>
　從韓厥分惡之言楚師既?又不能力戰鼓於軍中<lb/>
　以先退為賞邲之敗實林父之所為也<lb/>
秋七月<lb/>
冬十有二月戊寅楚子滅蕭<lb/>
　蕭宋附庸國楚滅之不能有其地觀定十一年辰佗<lb/>
　彄地入蕭以叛猶為宋地可知矣楚?滅蕭所以逼<lb/>
　宋而恐中國諸侯也<lb/>
<pb n="18b"/>
晉人宋人衛人曹人同盟于清丘<lb/>
　楚?甚矣今又滅蕭以脅宋宋與曹衛皆唇齒之國<lb/>
　猶欲推晉以禦楚晉實不能而徒為此盟以塞責竟<lb/>
　何益於事乎列卿稱人譏也原縠違命喪師晉之罪<lb/>
　人而主是盟人之宜矣<lb/>
宋師伐陳衛人救陳<lb/>
　楚討陳亂而定其國陳之即楚未足責也宋不知自<lb/>
　反而伐之書衛人救陳意在責宋也衛之背盟義自<lb/>
<pb n="19a"/>
　著矣<lb/>
十有三年春齊師伐莒<lb/>
夏楚子伐宋<lb/>
　陳鄭宋皆在河南為中國要樞鄭?其西宋?其東<lb/>
　陳介其間陳鄭既皆歸楚得宋則可?天下矣故楚<lb/>
　有事中國皆自鄭及宋至又明年之平而南北之勢<lb/>
　成矣<lb/>
秋螽<lb/>
<pb n="19b"/>
冬晉殺其大夫先縠<lb/>
　先縠以違命敗邲之師又召狄為清之?殺之宜矣<lb/>
　稱國以殺而不去其官者罪累上也用非其人而棄<lb/>
　其師君之罪也<lb/>
十有四年春衛殺其大夫孔達<lb/>
　救陳者孔達也晉討而達自殺曷為稱國而不去其<lb/>
　官其君意也君用其言以干盟主而殺達以說于晉<lb/>
　以是為君之過矣<lb/>
<pb n="20a"/>
夏五月壬申曹伯?卒<lb/>
晉侯伐鄭<lb/>
　晉景不能反身修德安夏攘夷而欲雪敗邲之恥區<lb/>
　區伐鄭又何為乎<lb/>
秋九月楚子圍宋<lb/>
　輕舉陳師以見伐今復輕殺其使以見圍宋之幾亡<lb/>
　其國自取之也<lb/>
葬曹文公<lb/>
<pb n="20b"/>
冬公孫歸父?齊侯于穀<lb/>
　宋之東北界即魯地也豈以楚師圍宋而謀之乎<lb/>
十有五年春公孫歸父?楚子于宋<lb/>
　楚所以未遽得志于中國者賴宋為之支縱不能救<lb/>
　嚴兵固圉以為聲援可也乃以周公之後千?之國<lb/>
　謀其不免至于薦賄不亦鄙乎<lb/>
夏五月宋人及楚人平<lb/>
　楚人圍宋九月於此宋之憊至易子而食析骸以炊<lb/>
<pb n="21a"/>
　楚軍亦止有七日之糧耳而晉聽伯宗之言不出一<lb/>
　師以撼之待其威單力盡徐自解罷書曰宋人及楚<lb/>
　人平傷中國之失道也外平不書關於天下之故而<lb/>
　書楚人得宋天下將有南北之勢春秋特致意焉<lb/>
六月癸?晉師滅赤狄潞氏以潞子嬰兒歸<lb/>
　據左氏則潞之當討者酆舒耳執其君滅其國何為<lb/>
　乎書晉師見其勞民動?縱大敵棄諸夏而施侮奪<lb/>
　於微弱為可恥也<lb/>
<pb n="21b"/>
　季氏曰稱日者謀定於先出其不意不待崇朝也<lb/>
秦人伐晉<lb/>
　?晉之?狄土也故貶而人之<lb/>
王札子殺召伯毛伯<lb/>
　以兩下相殺之詞書則王札子擅殺可知矣王之不<lb/>
　王又可知矣<lb/>
秋螽<lb/>
仲孫蔑?齊?固于無婁<lb/>
<pb n="22a"/>
　必謀晉楚之故也於是往斷道之盟矣<lb/>
初稅?<lb/>
　宣公??事外調度不給兼以水旱螽災公田之入<lb/>
　薄矣乃復稅?稅?者稅其私田履?十取其一也<lb/>
　其公田仍在非廢助用稅也初者志變法之始其後<lb/>
　作丘甲用田賦至于二猶不足皆宣公?之也<lb/>
冬蝝生<lb/>
　始生曰蝝既大曰螽秋螽未息冬又生子也<lb/>
<pb n="22b"/>
饑<lb/>
　春秋書饑三而宣公獨有其二一書大水之後一書<lb/>
　螽蝝之後甚言國無儲備民無以生也<lb/>
十有六年春王正月晉人滅赤狄甲氏及留吁<lb/>
　帥師者士?而稱人貶也畏避強楚威加赤狄謂諸<lb/>
　侯何<lb/>
夏成周宣榭火<lb/>
　爾雅室有東西廂曰廟無東西廂有室曰寢無室曰<lb/>
<pb n="23a"/>
　榭楚語云榭以講軍實此宣王復?諸侯於東都講<lb/>
　武大射之?而非廟也宣王中興之主宣榭火周之<lb/>
　不復中興見矣<lb/>
秋郯伯姬來歸<lb/>
　出也父母訓育弗至致?女婦道之虧郯君失齊家<lb/>
　之道而棄其伉儷交見之矣<lb/>
冬大有年<lb/>
十有七年春王正月庚子許男錫我卒<lb/>
<pb n="23b"/>
丁未蔡侯申卒<lb/>
夏葬許昭公葬蔡文公<lb/>
六月癸?日有食之<lb/>
己未公?晉侯衛侯曹伯邾子同盟于斷道<lb/>
　同盟者志同欲也同外楚也魯衛曹邾相?之國宋<lb/>
　被楚圍懼而推晉晉亦恐四國之即楚盟而固之卻<lb/>
　克未見笑之先固徵?於齊則此?非為謀齊可知<lb/>
　矣<lb/>
<pb n="24a"/>
秋公至自?<lb/>
冬十有一月壬午公弟叔肸卒<lb/>
　公母弟也不稱公子不為卿也稱字賢也其賢之何<lb/>
　宣?而非之也與之財則曰我足矣織屨而食終身<lb/>
　不食宣公之食非之而不去也兄弟無?道也情可<lb/>
　以明親親義可以厲不軌以取貴乎春秋<lb/>
十有八年春晉侯衛世子臧伐齊<lb/>
　此則以不與斷道之盟故也齊自恃伯國未嘗服晉<lb/>
<pb n="24b"/>
　文公之伯嘗懼而從之晉?四世齊未嘗從也<lb/>
公伐杞<lb/>
　杞世婚於魯僖文之世各一來朝宣公殺惡及視而<lb/>
　杞不來故伐之不自反之甚矣<lb/>
夏四月<lb/>
秋七月邾人戕鄫子于鄫<lb/>
　戕殘賊而殺之也于鄫刺其臣子不能救君難也<lb/>
甲戌楚子旅卒<lb/>
<pb n="25a"/>
　楚僣稱王降而稱子仲尼之筆也吳楚之君不書葬<lb/>
　辟其號也恐民之惑也<lb/>
公孫歸父如晉<lb/>
　魯謹事齊斷道之盟始改事晉故始聘晉左氏謂歸<lb/>
　父謀之於公欲以晉人去三桓則何以不謀於素厚<lb/>
　之齊而遽請於新交之晉及為行父所逐又何以不<lb/>
　奔請去三桓之晉而又奔齊耶恐不然<lb/>
冬十月壬戌公薨于路寢<lb/>
<pb n="25b"/>
歸父還自晉至笙遂奔齊<lb/>
　行父自文預聞?赤之罪故逐歸父歸父奔齊則以<lb/>
　父素謹事齊也歸父逐而三家之張甚矣穀梁曰捐<lb/>
　殯而奔其父之使是亦奔父也<lb/>
　<lb/>
　<lb/>
　<lb/>
　春秋孔義卷七<lb/>
</p>
<p>
</p>
  </div>
</body>
</text>
</TEI>