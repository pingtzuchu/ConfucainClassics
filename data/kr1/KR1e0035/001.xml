<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集解卷一</head> <lb/>
    <p>
<pb n="1a"/>
欽定四庫全書<lb/>
　春秋集解卷一<lb/>
　　　　　　　　　　　　宋　?本中　撰<lb/>
　　　隱公<hi>名息姑惠公之子諡法不尸其位曰隱杜預釋例諡法隱拂不成曰?</hi>
　左氏傳惠公元妃孟子孟子卒繼室以聲子生?公<lb/>
　　宋武公生仲子仲子生而有文在其手曰為魯夫<lb/>
　　人故仲子歸於我生桓公而惠公薨是以隱公立<lb/>
　　而奉之<lb/>
<pb n="1b"/>
　榖梁傳春秋貴義而不貴惠信道而不信邪孝子揚<lb/>
　　父之美不揚父之惡先君之欲與桓非正也邪也<lb/>
　　雖然既勝其邪心以與隱矣已探先君之邪志而<lb/>
　　遂以與桓則是成父之惡也兄弟天倫也為子受<lb/>
　　之父為諸侯受之君已廢天倫而忘君父以行小<lb/>
　　惠曰小道也若隱者可謂輕千?之國蹈道則未<lb/>
　　也<lb/>
　伊川先生解春秋魯史記之名也夫子之道既不行<lb/>
<pb n="2a"/>
　　於天下於是因魯春秋立百王不易之大法平王<lb/>
　　東遷在位五十一年卒不能復興先王之業王道<lb/>
　　?矣孟子曰王者之?熄而詩亡詩亡然後春秋<lb/>
　　作適當隱公之初故始於隱公<lb/>
　泰山孫氏曰春秋之始於隱公者非他以平王之所<lb/>
　　終也平王東遷?孝逾惠莫能中興播蕩凌遲逮<lb/>
　　隱而死夫生猶有可待也死則何所為哉故詩自<lb/>
　　黍離而降書自文侯之命而?春秋自隱公而始<lb/>
<pb n="2b"/>
　　也<lb/>
元年春王正月<lb/>
　左氏傳元年春王周正月<hi>杜氏注言周以?夏殷</hi>
　公羊傳元年春王正月元年者何君之始年也何言<lb/>
　　乎王正月大一統也<lb/>
　榖梁傳雖無事必舉正月謹始也<lb/>
　伊川先生解隱公之始年春天時正月王正書春王<lb/>
　　正月示人君當上奉天時下承王正明此義則知<lb/>
<pb n="3a"/>
　　王與天同大而人道立矣周正月非春也假天時<lb/>
　　以立義耳平王之時王道?矣春秋假周以正王<lb/>
　　法隱不書即位明大法於始也諸侯之立必由王<lb/>
　　命隱公自立故不書即位不與其為君也法既立<lb/>
　　矣諸公或書或不書義各不同既不受命於天子<lb/>
　　以先君之命而繼世者則正其始文成昭襄哀是<lb/>
　　也繼世者既非王命又非先君之命不書即位不<lb/>
　　正其始隱莊閔僖是也桓宣定之書即位桓?君<lb/>
<pb n="3b"/>
　　而立宣受?賊之立定為逐君者所立皆無王無<lb/>
　　君何命之受故書其自即位也定之比宣則又有<lb/>
　　間矣<lb/>
　陸氏纂例曰啖子曰凡天子崩諸侯薨既殯而嗣子<lb/>
　　為君康王之誥是也未就阼階之位來年正月朔<lb/>
　　日乃就位南面而改元春秋所書是也<lb/>
　劉氏權衡曰大凡元年春正月公即位此八字者文<lb/>
　　理相須苟載事者必皆庸焉非聖人新意也惟王<lb/>
<pb n="4a"/>
　　一字在春正之間為聖人新意耳<lb/>
　常山劉氏曰平王以降天子之命不行於諸侯諸侯<lb/>
　　之嗣皆專立而無所謂命如隱文成襄昭哀皆受<lb/>
　　國於先君而不請命於天子者也隱公獨不書即<lb/>
　　位者入春秋之始聖人即以王法奪之而大義舉<lb/>
　　矣若文成襄昭哀亦不書乎則與夫?復不受於<lb/>
　　先君者無以為?故五公書之言猶繼正而有所<lb/>
　　受之矣如莊閔僖皆?無所受上無所承爾至桓<lb/>
<pb n="4b"/>
　　宣定三公則著其自立也<lb/>
　武夷胡氏傳人君嗣立逾年必改元此重事也當國<lb/>
　　大臣冢宰必以其事告於廟秉筆史官必以其事<lb/>
　　書於策?始終之義一年不二君故不改於柩前<lb/>
　　定位之初?臣民之心不可曠年無君故不待於<lb/>
　　三年畢喪之後逾年春正月乃謹始之時得理之<lb/>
　　中者也於是改元著新君即位之始?矣即位而<lb/>
　　謹始本不可以不正為子受之父為諸侯受之王<lb/>
<pb n="5a"/>
　　此大本也咸無焉則不書即位隱莊閔僖四公是<lb/>
　　也聖人恐此義未明又於衛侯晉發之書曰衛人<lb/>
　　立晉以見?無所承上不請命者雖國人欲立之<lb/>
　　其立之非也在春秋時諸侯皆不請王命矣然承<lb/>
　　國於先君者則得書即位以?於?復無所承者<lb/>
　　文成襄昭哀五公是也聖人恐此義未明又於齊<lb/>
　　孺子荼發之荼幼固不當立然既有先君景公之<lb/>
　　命矣陳乞雖流涕欲立長君其如景公之命何以<lb/>
<pb n="5b"/>
　　乞君荼不死先君之命也命雖不敢死以?於?<lb/>
　　復無所承者可也然亂倫失正則天王所當治聖<lb/>
　　人恐此義未明又於衛侯朔發之朔殺伋壽受其<lb/>
　　父宣公之命?有國矣然四國納之則貶王人拒<lb/>
　　之則?於以見雖有父命而亂倫失正者王法所<lb/>
　　??也由是推之王命重矣雖重天王之命若非<lb/>
　　制命以義亦將壅而不行故魯武公以括與戲見<lb/>
　　宣王王欲立戲仲山甫不可王卒立之魯人殺戲<lb/>
<pb n="6a"/>
　　立括之子諸侯由是不睦聖人以此義非盡倫者<lb/>
　　不能斷也又特於首止之盟發之夫以王世子而<lb/>
　　出會諸侯以列國諸侯而上與王世子會此例之<lb/>
　　變也而春秋許之鄭伯奉承王命不與是盟此禮<lb/>
　　之常也而春秋逃之所以然者王將以變易儲貳<lb/>
　　桓公糾合諸侯仗正道以翼世子使國本不?而<lb/>
　　天下之為父子者定所謂一匡天下民到於今受<lb/>
　　其賜者也至是變而之正以大義為主而崇?之<lb/>
<pb n="6b"/>
　　勢不與焉然後即位謹始之義終矣萬世之大倫<lb/>
　　正矣故曰春秋之法大居正非聖人莫能修之謂<lb/>
　　此類爾<lb/>
　　又曰謂正月為王正則知天下之定於一也天無<lb/>
　　二日土無二王家無二主尊無二上道無二致政<lb/>
　　無二門故議常經者黜百家尊孔氏諸不在六藝<lb/>
　　之科者勿使並進此道術之歸於一也言致理者<lb/>
　　欲令政事皆出中書而變禮樂革制度則流放竄<lb/>
<pb n="7a"/>
　　殛之刑隨其後此國政之歸於一也若乃闢私門<lb/>
　　廢公道各以便宜行事是人自為政謬於春秋大<lb/>
　　一統之義矣<lb/>
三月公及邾<hi>公作邾婁</hi>儀父盟於蔑<hi>公榖作眛</hi>
　左氏傳邾子克也未王命故不書爵公攝位而欲求<lb/>
　　好於邾故為蔑之盟<lb/>
　公羊傳及者何與也會及暨皆與也曷為或言會或<lb/>
　　言及或言暨?猶最也及猶汲汲也暨猶暨暨也<lb/>
<pb n="7b"/>
　　及我欲之暨不得已也儀父者何字也<hi>劉氏權衡曰案公?</hi>
　　<hi>齊侯盟于柯當是時曹子手?劫齊侯以復汶陽之田可謂我欲之矣而反書?則及者非我欲之</hi>
　　<hi>也案春秋有相與及者此是也有相次及者及其大夫孔父是也有逮及者公追齊師弗及是也文</hi>
　　<hi>為事出不?汲汲而已</hi>
　榖梁傳及者何?為志焉爾<hi>劉氏權衡曰及齊高傒盟及晉處父盟豈復?</hi>
　　<hi>為志者邪</hi>
　伊川先生解盟誓以結信出於人情先王所不禁也<lb/>
　　後世屢盟而不信則罪也諸侯交相盟誓亂世之<lb/>
<pb n="8a"/>
　　事也凡盟?為主稱及外為主稱?在魯地雖外<lb/>
　　為主亦稱及彼來而及之也兩國以上則稱?彼<lb/>
　　盟而往?之也邾附庸國邾子克字儀父附庸之<lb/>
　　君稱字<hi>劉氏傳泰山孫氏同</hi>同王臣也夷狄則稱名降中國<lb/>
　　也<lb/>
　杜氏注邾今魯國鄒縣也蔑姑蔑魯地魯國卞縣南<lb/>
　　有姑城<lb/>
　孔氏正義曰凡盟禮殺牲歃血告誓神明若有背違<lb/>
<pb n="8b"/>
　　欲令神加殃咎使如此牲也曲禮曰?牲曰盟秋<lb/>
　　官司盟職曰邦國有疑?同則掌其盟約之載<lb/>
　劉氏傳何如則謂之附庸公侯百里伯七十里子男<lb/>
　　五十里不及五十里附於諸侯曰附庸公九命侯<lb/>
　　伯七命子男五命附庸四命<lb/>
　?郵孫氏曰凡?盟侵伐重其為首者其事善則首<lb/>
　　者之善重其事惡則首者之惡亦重是故盟?則<lb/>
　　以主?為首侵伐則以主兵為首所以輕重之也<lb/>
<pb n="9a"/>
　　然而於?之主則可言公及某於外之主則不言<lb/>
　　某及公故聖人變其文曰及曰?也及者以?而<lb/>
　　及外因此而及彼?者以此從彼彼處某而我往<lb/>
　　?之也<lb/>
　蘇氏曰或曰古者禮樂征伐自天子出諸侯專之非<lb/>
　　禮也凡書皆以譏之予以為不然春秋之際王室<lb/>
　　衰矣然而周禮猶在天命未改雖有湯武未能取<lb/>
　　而代之也諸侯之亂舍此何以治之要之以盟?<lb/>
<pb n="9b"/>
　　威之以征伐小國恃焉大國畏焉猶可以少安也<lb/>
　武夷胡氏傳王朝大夫例稱字列國之命大夫例稱<lb/>
　　字諸侯之兄弟例稱字中國之附庸例稱字其常<lb/>
　　也聖人案是非定?貶則有例當稱字或黜而書<lb/>
　　名例當稱人或進而書字其變也常者道之正變<lb/>
　　者道之中<lb/>
夏五月鄭伯克段于鄢<lb/>
　左氏傳初鄭武公娶于申曰武姜生莊公及共叔段<lb/>
<pb n="10a"/>
　　莊公寤生驚姜氏故名曰寤生遂惡之愛共叔段<lb/>
　　欲立之亟請於武公公弗許及莊公即位為之請<lb/>
　　制公曰制巖邑也虢叔死焉他邑唯命請京使居<lb/>
　　之謂之京城大叔祭仲曰都城過百雉國之害也<lb/>
　　公曰姜氏欲之焉辟害對曰姜氏何厭之有不如<lb/>
　　早為之所公曰多行不義必自斃子姑待之既而<lb/>
　　大叔命西鄙北鄙貳於己公子?曰國不堪貳君<lb/>
　　將若之何公曰無庸將自及大叔又收貳以為己<lb/>
<pb n="10b"/>
　　邑子封曰可矣厚將得?公曰不義不暱厚將崩<lb/>
　　大叔完聚繕甲兵具卒?將襲鄭夫人將?之公<lb/>
　　聞其期曰可矣命子封帥車二百?以伐京京叛<lb/>
　　大叔段段入于鄢公伐諸鄢五月辛丑太叔出奔<lb/>
　　共書曰鄭伯克段于鄢段不弟故不言弟如二君<lb/>
　　故曰克稱鄭伯譏失教也謂之鄭志不言出奔難<lb/>
　　之也<lb/>
　榖梁傳段鄭伯弟也何以知其為弟也殺世子母弟<lb/>
<pb n="11a"/>
　　目君以其目君知其為弟也段弟也而弗謂弟公<lb/>
　　子也而弗謂公子貶之也段失子弟之道矣賤段<lb/>
　　而甚鄭伯也何甚乎鄭伯甚鄭伯之處心積慮成<lb/>
　　於殺也于鄢?也猶曰取之其母之懷中而殺之<lb/>
　　云爾甚之也然則為鄭伯者?奈何緩追逸賊親<lb/>
　　親之道也<lb/>
　伊川先生解鄭伯失為君之道無兄弟之義故稱鄭<lb/>
　　伯而不言弟克勝也言勝見段之強使之強所以<lb/>
<pb n="11b"/>
　　致其惡也不書奔義不繫於奔也<lb/>
　杜氏注鄭在滎陽宛陵縣西南鄢今潁川鄢陵縣<lb/>
　陸氏微?曰段雖不弟乃是鄭伯養成其惡故特稱<lb/>
　　鄭伯以譏失教<lb/>
　蘇氏曰不稱段之奔而稱鄭伯之克何也段之亂鄭<lb/>
　　伯成之也凡諸侯之事告則書不然則否雖及滅<lb/>
　　國滅不告敗勝不告克不書於策公羊榖梁以為<lb/>
　　諸侯之事盡於春秋也而事為之?則過矣<lb/>
<pb n="12a"/>
　武夷胡氏傳用兵大事也必君臣合謀而後動則當<lb/>
　　稱國命公子?為主帥則當稱將出車二百?則<lb/>
　　當稱師三者咸無稱焉而專目鄭伯是罪之在鄭<lb/>
　　伯也猶以為未足又書曰克段于鄢克者力勝之<lb/>
　　辭不稱弟路人也于鄢操之為己蹙矣夫君親無<lb/>
　　將段將以弟篡兄以臣伐君必誅之罪也而莊公<lb/>
　　特不勝其母焉爾曷為縱釋叔段移於莊公舉法<lb/>
　　若是失輕重哉曰姜氏當武公存之時常欲立段<lb/>
<pb n="12b"/>
　　矣及公既?姜以國君嫡母主乎?段以寵弟多<lb/>
　　才居乎外國人又?而歸之恐其終將軋己為後<lb/>
　　患也故授之大邑而不為之所縱使失道以至於<lb/>
　　亂然後以叛逆討之則國人不敢從姜氏不敢主<lb/>
　　而大叔屬籍當?不可復居父母之邦此鄭伯之<lb/>
　　志也王政以善養人推其所為使百姓興於仁而<lb/>
　　不偷也況以惡養天倫使陷於罪因以翦之乎春<lb/>
　　秋推見至隱首誅其意以正人心示天下為公不<lb/>
<pb n="13a"/>
　　可以私亂也垂訓之義大矣<lb/>
秋七月天王使宰咺來歸惠公仲子之賵<lb/>
　公羊傳賵者?以馬以?馬束帛<hi>何休注此周制也以馬者謂士不備</hi>
　　<hi>四也禮既夕曰公賵?纁束帛兩馬是也?馬者謂大夫以上備四也束帛謂?三纁二</hi>車馬<lb/>
　　曰賵貨財曰賻衣被曰襚<lb/>
　榖梁傳賵者何也?馬曰賵衣衾曰襚貝玉曰含財<lb/>
　　錢曰賻<lb/>
　伊川先生解王者奉若天道故稱天王其命曰天命<lb/>
<pb n="13b"/>
　　其討曰天討盡此道者王道也後世以智力把持<lb/>
　　天下者霸道也春秋因王命以正王法稱天王以<lb/>
　　奉天命夫婦人倫之本最當先正春秋之時嫡妾<lb/>
　　僭亂聖人尤謹其名分男女之配終身不變者也<lb/>
　　故無再娶之禮大夫而下?無主則家道不立故<lb/>
　　不得已有再娶之禮天子諸侯?職具備后夫人<lb/>
　　亡可以攝治無再娶之禮春秋之始尚有疑焉故<lb/>
　　仲子羽數特異僖公而後無復辨矣春秋因其竊<lb/>
<pb n="14a"/>
　　號而書之以志僭亂仲子繫惠公而言故正其名<lb/>
　　不曰夫人曰惠公仲子謂惠公之仲子妾稱也以<lb/>
　　夫人禮賵人之妾不天亂倫之甚也然春秋之始<lb/>
　　天王之義未見故不可去天而名咺以見其不王<lb/>
　　王臣雖微不名況於宰乎<lb/>
　陸氏纂例趙子曰天子而賵妾母是啟僭也<lb/>
　高郵孫氏曰惠公仲子一人也仲子者惠公再娶之<lb/>
　　夫人不曰夫人而繫之惠公者不正其為夫人故<lb/>
<pb n="14b"/>
　　從夫以?之也?仲子卒於春秋之前天王至是<lb/>
　　而來賵之耳仲子繫之夫失禮者夫也成風繫之<lb/>
　　子失禮者子也<lb/>
　常山劉氏曰以天王之尊而下賵諸侯之妾壞法亂<lb/>
　　紀莫斯為甚王朝公卿有爵者例書爵無爵者例<lb/>
　　書字咺者王之宰書而名之所以著其貶也成風<lb/>
　　之喪亦妾母也王使榮叔歸含且賵又王使召伯<lb/>
　　來?葬俱不稱天者以明其無天道也一則名其<lb/>
<pb n="15a"/>
　　宰而見貶一則去其天以示譏<lb/>
　武夷胡氏傳王朝公卿書官大夫書字上士中士書<lb/>
　　名下士書人咺位六卿之長而名之何也仲子惠<lb/>
　　公之妾爾以天王之尊下賵諸侯之妾是加冠於<lb/>
　　屨人道之大經拂矣天王紀法之宗也六卿紀法<lb/>
　　之守也議紀法而修諸朝廷之上則與聞其謀頒<lb/>
　　紀法而行諸邦國之間則?掌其事而承命以賵<lb/>
　　諸侯之妾是壞法亂紀自王朝始也春秋重嫡妾<lb/>
<pb n="15b"/>
　　之分故特貶而書名以見宰之非宰也<lb/>
九月及宋人盟于宿<lb/>
　左氏傳始通也<lb/>
　公羊傳孰及之?之微者也<hi>劉氏權衡曰盟者國之大事豈兩微者所定乎</hi>
　　<hi>苟有兩微者盟春秋固不書之然則此自公也諱之?公矣</hi>
　榖梁傳及者何?卑者也宋人外卑者也<lb/>
　伊川先生解惠公之季年敗宋師于黃公立而求成<lb/>
　　焉盟于宿魯志也稱及稱人皆非卿也<lb/>
<pb n="16a"/>
　杜氏注宿小國東平無鹽縣是也凡盟以國地者國<lb/>
　　主亦與盟<lb/>
　陸氏纂例趙子曰不書公諱與大夫盟示恥也<lb/>
　劉氏傳孰及之卑者之盟不志及之者公也公則曷<lb/>
　　為不言公恥與宋人盟也曷為恥與宋人盟大國<lb/>
　　之卿可以?小國之君小國之卿不可以會次國<lb/>
　　之君<lb/>
　武夷胡氏傳?稱及外稱人皆微者其地以國宿亦<lb/>
<pb n="16b"/>
　　與焉微者盟?不志於春秋此其志者有宿國之<lb/>
　　君也<lb/>
　?氏曰隱公以諸侯之尊而下與他國大夫盟苟徇<lb/>
　　目前之利無?恥之節此固聖人所宜貶也<lb/>
冬十有二月祭伯來<lb/>
　左氏傳非王命也<lb/>
　榖梁傳來者來朝也其弗謂朝何也寰?諸侯非有<lb/>
　　天子之命不得出?諸侯不正其外交故弗與朝<lb/>
<pb n="17a"/>
　　也聘弓鍭矢不出竟埸束修之肉不行竟中有至<lb/>
　　尊者不貳之也<lb/>
　伊川先生解祭伯畿?諸侯為王卿士來朝魯不言<lb/>
　　朝不與其朝也當時諸侯不修朝覲之禮失人臣<lb/>
　　之義王所當治也祭伯為王臣不能輔王正典刑<lb/>
　　而反與之交又來朝之故不與其朝以明其罪先<lb/>
　　儒有王臣無外交之說甚非也若天下有道諸侯<lb/>
　　順軌豈有?外之限其相交好乃常禮也然委官<lb/>
<pb n="17b"/>
　　守而?相朝無是道也周禮所謂世相朝謂鄰國<lb/>
　　耳<lb/>
　武夷胡氏傳案左氏曰非王命也祭伯畿?諸侯為<lb/>
　　王卿士來朝於魯而直書曰來不與其朝也人臣<lb/>
　　義無私交大夫非君命不越境所以然者杜朋黨<lb/>
　　之原為後世事君而有貳心者之明戒也惟此義<lb/>
　　不行然後有藉外權如繆留之語韓宣惠者交私<lb/>
　　議論如莊助之結淮南者倚彊藩為援以脅制朝<lb/>
<pb n="18a"/>
　　廷如唐盧攜之於?駢崔?之於宣武昭緯之於<lb/>
　　邠岐者矣經於?臣朝聘告赴皆貶而不與正其<lb/>
　　本也豈有誣上行私自植其黨之患哉<lb/>
公子益師卒<lb/>
　伊川先生解諸侯之卿必受命於天子當時不復請<lb/>
　　命故諸侯之卿皆不書官不與其為卿也稱公子<lb/>
　　以公子故使為卿也惟宋王者後得命官故獨宋<lb/>
　　卿書官卿者佐君以治國其卒國之大事故書於<lb/>
<pb n="18b"/>
　　此見君臣之義矣或日或不日舊史也古之史記<lb/>
　　事簡略日月或不備春秋因舊史有可損而不能<lb/>
　　益也<lb/>
　劉氏傳公子曰公子公子之子曰公孫公孫之子以<lb/>
　　王父字為氏公子之尊視大夫<lb/>
　?郵孫氏曰古者遇臣之禮來朝則改容當坐則為<lb/>
　　起疾病則臨問死喪則哭之哀君之遇之也重則<lb/>
　　其報之也亦重君之遇之也輕則其報之也亦輕<lb/>
<pb n="19a"/>
　　春秋之時君遇臣之禮不止於薄也或?殺之臣<lb/>
　　事君之道不止於欺也而或?之聖人痛君臣之<lb/>
　　交失道也則於?大夫之卒少見其意焉?大夫<lb/>
　　見於經者四十有七卒者三十不書卒者十有七<lb/>
　　所以見君之薄厚且記臣道之始終也書卒者或<lb/>
　　君臨之或賻贈之恩及之則卒也其不書卒者或<lb/>
　　?賊或出奔或君不親臨或賻贈不加恩不及則<lb/>
　　不卒也亦或卒於春秋之後也<lb/>
<pb n="19b"/>
二年春公?戎于?<lb/>
　左氏傳修惠公之好也戎請盟公辭<lb/>
　榖梁傳?者外為主焉爾知者慮義者行仁者守有<lb/>
　　此三者然後可以出??戎危公也<hi>劉氏權衡曰?者外為主</hi>
　　<hi>焉爾非也若令?為志者可曰公及戎于?乎</hi>
　伊川先生解周室既衰?方殊族有散居中國者方<lb/>
　　伯大國明大義而攘斥之義也其餘列國慎固封<lb/>
　　守可也若與之和好以免侵暴非所謂以固吾圉<lb/>
<pb n="20a"/>
　　所以啟其亂源也故春秋中外之辨尤謹居其地<lb/>
　　而親中國與盟會者則與之會戎非義也<lb/>
　杜氏注陳留濟陽縣東南有戎城?魯地<lb/>
　泰山孫氏曰諸侯非天子之事不得出?諸侯況會<lb/>
　　戎哉<lb/>
　武夷胡氏傳外裔舉號外之也天無所不覆地無所<lb/>
　　不載天子與天地參者也春秋天子之事何獨外<lb/>
　　戎狄乎曰中國之有外裔猶晝之有夜?之有陽<lb/>
<pb n="20b"/>
　　晝短則夜長?盛則陽衰此自然之理聖人于此<lb/>
　　加之區?為之分制所以使之各安其所也無不<lb/>
　　覆載者王道之體?中國外外裔者王道之用是<lb/>
　　故以諸夏而親外裔致金繒之奉于義不順其策<lb/>
　　不可施也以外裔而朝諸夏位侯王之上亂常失<lb/>
　　序其禮不可行也以允姓姜戎陸渾之?而居?<lb/>
　　非我族類其心必異萌?亂之階其禍不可長也<lb/>
　　為此說者其知?外之?而明於馭戎之道正朔<lb/>
<pb n="21a"/>
　　所不加也奚?同之有書?戎譏之也<lb/>
夏五月莒人入向<lb/>
　左氏傳莒子娶于向向姜不安莒而歸夏莒人入向<lb/>
　　以姜氏還<lb/>
　公羊傳入者何得而不居也<lb/>
　榖梁傳入者?弗受也<hi>劉氏權衡榖梁曰入者?弗受也此義?矣凡將兵攻人</hi>
　　<hi>之國而能勝之入焉者斯謂之入矣非必以?弗受解也有入人之國而可受之者乎然則榖梁今</hi>
　　<hi>所言者歸入之例也妄并之矣</hi>
<pb n="21b"/>
　伊川先生解莒子娶于向向姜不安莒而歸莒人入<lb/>
　　向以姜氏還天下有道禮樂征伐自天子出春秋<lb/>
　　之時諸侯擅相侵伐興兵以侵伐人其罪著矣春<lb/>
　　秋直書其事而責常在被侵伐者?彼加兵於己<lb/>
　　則當引咎或自辨諭之以禮義不得免焉則固其<lb/>
　　封疆告於天子方伯若忿而與之戰則以與戰者<lb/>
　　為主處已?亂之道也書莒人微者也凡將尊師<lb/>
　　?曰某帥師將尊師少曰某伐某將卑師?曰某<lb/>
<pb n="22a"/>
　　師將卑師少曰某人不知?寡將帥名氏亦曰某<lb/>
　　人書入入其國也侵人之境且為暴況入人之國<lb/>
　　乎<lb/>
　杜氏注向小國也譙國龍亢縣東南有向城莒國今<lb/>
　　城陽莒縣是也<lb/>
　劉氏傳入者何入其國也<lb/>
　泰山孫氏曰莒小國以兵入向者隱桓之際征伐用<lb/>
　　師國無大小皆專而行之<lb/>
<pb n="22b"/>
　襄陵許氏曰春秋外卿帥師稱人外書卿帥師自晉<lb/>
　　襄之季始也故中世以後卿而人之者貶矣<lb/>
無駭<hi>公作侅</hi>帥師入極<lb/>
　左氏傳司空無駭入極<lb/>
　伊川先生解古者卿皆受命于天子春秋之時諸侯<lb/>
　　自命已賜族者則書族不書族者未賜也賜族者<lb/>
　　皆命之世為卿也<lb/>
　杜氏注無駭魯卿極附庸小國無駭不書氏未賜族<lb/>
<pb n="23a"/>
　　<hi>劉氏權衡公子稱公子公子之子稱公孫公孫之子以王父字為氏乃常禮也若此無駭者繼公孫</hi>
　　<hi>者也則其賜氐久矣豈及其死而未賜氏乎如其公孫也則公孫乃其氏矣又何賜乎若以謂公子</hi>
　　<hi>公孫亦必賜然後稱也是不?於禮矣夫禮所以賜氏者非以為榮也乃以為公孫之子其族無稱</hi>
　　<hi>也其族無稱故請之於君君賜之氏而後稱之也則族者固公子公孫之類也公子公孫不待賜而</hi>
　　<hi>稱之也以親屬為氏也公孫之子必待賜而立氏者公孫不敢以親屬為氏也</hi>
　孔氏正義賈逵云極戎邑也<lb/>
　劉氏傳曰無駭者何吾大夫也何以不氏再命也諸<lb/>
　　侯大國三卿皆命於天子次國三卿二卿命於天<lb/>
<pb n="23b"/>
　　子小國三卿一卿命於天子大國之卿三命次國<lb/>
　　再命小國一命禮也<lb/>
　蘇氏曰無駭之不氏未賜族也或曰未王命也古者<lb/>
　　天子賜姓諸侯賜族楚未嘗通於周而其大夫曰<lb/>
　　屈完故氏非王命<lb/>
　襄陵許氏曰凡大夫未爵命於天子不氏春秋之初<lb/>
　　尚謹此也無駭翬挾柔溺及宛之見隱桓莊篇是<lb/>
　　也自齊桓以後列國皆命大夫非外裔無不族稱<lb/>
<pb n="24a"/>
　　者矣蓋不復請命於周也<lb/>
秋八月庚辰公及戎盟于唐<hi>桓二年亦公及戎盟于唐</hi>
　左氏傳戎請盟秋盟于唐復修戎好也<lb/>
　伊川先生解魯列侯而與戎盟非義也<lb/>
　杜氏注?平方與縣北有武唐亭八月無庚辰庚辰<lb/>
　　七月九日也日月必有誤<lb/>
　陸氏纂例啖子曰凡外裔皆不分其爵號而君臣同<lb/>
　　辭<lb/>
<pb n="24b"/>
　泰山孫氏曰邾儀父附庸也公與附庸盟猶曰不可<lb/>
　　與戎盟于唐甚矣<lb/>
九月紀裂繻來逆女<hi>裂繻公榖並作履緰</hi>
　左氏傳卿為君逆也<lb/>
　公羊傳女曷為或稱女或稱婦或稱夫人女在其國<lb/>
　　稱女在塗稱婦入國稱夫人<lb/>
　伊川先生解非命卿皆書名以君命來逆夫人也在<lb/>
　　魯故稱女?女嫁為諸侯夫人則書逆書歸明重<lb/>
<pb n="25a"/>
　　事也來逆非卿則書歸而已見其禮之薄也先儒<lb/>
　　皆謂諸侯當親迎親迎者迎於其所館有親御授<lb/>
　　綏之禮豈有委宗廟社稷而?適他國以逆婦者<lb/>
　　乎非惟諸侯即卿大夫而下莫不然也詩稱文王<lb/>
　　親迎于渭未嘗出疆也<lb/>
　杜氏注裂繻紀大夫紀國在東莞劇縣<lb/>
　何休注春秋正夫婦之始也<lb/>
　常山劉氏曰文王之迎太姒惟曰于渭不云于莘且<lb/>
<pb n="25b"/>
　　文王當是時未知其已為諸侯否也至詩云韓侯<lb/>
　　迎止于蹶之里則蹶父為王卿士若韓侯因朝覲<lb/>
　　至周而迎不亦宜乎<lb/>
　?氏曰?姻之禮男女之?見矣王政以此為本故<lb/>
　　春秋?女之歸其禮不備者必謹書之所以使天<lb/>
　　下後世知?姻之禮為重古聖人之意也否則淫<lb/>
　　慝邪僻生焉裂繻不氏未命也而使來逆女其非<lb/>
　　禮可知<lb/>
<pb n="26a"/>
冬十月伯姬歸于紀<lb/>
　公羊傳婦人謂嫁曰歸<hi>榖梁傳同</hi>
　伊川先生解送之者雖公子公孫非卿則不書<lb/>
　劉氏傳?女嫁於諸侯則尊同尊同則志<lb/>
紀子帛<hi>公榖作伯</hi>莒子盟于密<lb/>
　左氏傳魯故也<lb/>
　公羊傳紀子伯者何無聞焉爾<hi>何休注春秋口授相傳至漢公羊氏及弟</hi>
　　<hi>子胡母生等乃始記於竹帛故有所失也</hi>
<pb n="26b"/>
　伊川先生解闕文也<hi>泰山孫氏同</hi>當云紀侯某伯莒子盟<lb/>
　　于密左氏附?作帛杜預以為裂繻之字春秋無<lb/>
　　大夫在諸侯上者公羊榖梁皆作伯<lb/>
　杜氏注子帛裂繻字也莒魯有怨紀侯既?於魯使<lb/>
　　大夫盟莒以和解之密莒邑城陽淳于縣東北有<lb/>
　　密?<lb/>
十有二月乙卯夫人子氏薨<lb/>
　榖梁傳夫人薨不地<hi>夫人無出境之?薨冇常處</hi>夫人者隱之妻<lb/>
<pb n="27a"/>
　　也卒而不書葬夫人之義從君者也<lb/>
　伊川先生解隱公夫人也薨上墜之聲諸侯國?稱<lb/>
　　之小君同婦人從夫者也公在故不書葬於此見<lb/>
　　夫婦之義矣<lb/>
　劉氏傳何以不書葬不以夫人葬也何為不以夫人<lb/>
　　葬公欲不終為君亦不以子氏為夫人也<lb/>
　泰山孫氏曰不言葬者五月而葬也<lb/>
鄭人伐衛<lb/>
<pb n="27b"/>
　左氏傳元年鄭共叔之亂公孫滑出奔衛衛人為之<lb/>
　　伐鄭取廩延鄭人以王師虢師伐衛南鄙二年鄭<lb/>
　　人伐衛討公孫滑之亂也<lb/>
　伊川先生解聲其罪曰伐衛服故不戰?服可免矣<lb/>
　　鄭之擅興戎王法所不容也<lb/>
　陸氏纂例曰成公已前侵伐稱人者多不必盡是君<lb/>
　　命之卿蓋?事難詳從舊史書人耳又凡師稱罪<lb/>
　　致討曰伐無名行師曰侵<lb/>
<pb n="28a"/>
　武夷胡氏傳征伐天子之大權今鄭無王命雖有言<lb/>
　　可執亦王法所禁況於修怨乎<lb/>
三年春王二月己巳日有食之<lb/>
　公羊傳日食則曷為或日或不日或言朔或不言朔<lb/>
　　曰某月某日朔日有食之者食正朔也其或日或<lb/>
　　不日或失之前或失之後失之前者朔在前也失<lb/>
　　之後者朔在後也<hi>泰山孫氏曰凡日食言日言朔食正朔也言日不言朔失其朔</hi>
　　<hi>也言朔不言日失其日也不言日不言朔日朔俱失也皆?象錯亂太史廢職或失之前或失之後</hi>
<pb n="28b"/>
　　<hi>故春秋詳而?之以正其罪也</hi>
　榖梁傳其不言食之者何也知其不可知知也<lb/>
　伊川先生解月王月也事在二月則書王二月在三<lb/>
　　月則書王三月無事則書時書首月蓋有事則道<lb/>
　　在事無事則存天時王朔天時備則?功成王朔<lb/>
　　存則人理立春秋之大義也日有食之有食之者<lb/>
　　矣更不推求者何也太陽君也而被侵食君道所<lb/>
　　忌然有常度災而非異也星辰陵?亦然<lb/>
<pb n="29a"/>
　杜氏注日行遲一?一周天月行速一月一周天一<lb/>
　　?凡十二交?然日月動物雖行度有大量不能<lb/>
　　不小有盈縮故有雖交?而不食者或有頻交而<lb/>
　　食者以長?推經傳明此是食二月朔也<lb/>
　劉氏傳曷為或日或不日或言朔或不言朔史之記<lb/>
　　失也非史之記失則日有食之不得其正<lb/>
　武夷胡氏傳凡經所書者或妾婦?其夫或臣子背<lb/>
　　君父或政權在臣下或外裔侵中國皆陽微陰盛<lb/>
<pb n="29b"/>
　　之證也<lb/>
三月庚戌天王崩<lb/>
　左氏傳三月壬戌平王崩赴以庚戌故書之<hi>劉氏權衡曰左</hi>
　　<hi>氏曰壬戌平王崩赴以庚戌故書之杜云欲諸侯速至故?日以赴春秋不書實崩日書?日者即</hi>
　　<hi>傳其偽以懲臣子之過也非也王實以壬戌崩而赴以庚戌崩則天下皆謂真以庚戌崩也此史自</hi>
　　<hi>當書庚戌聖人雖欲遷正亦不可得豈故傳其偽者乎且非春秋又何以見平王非庚戌崩乎</hi>
　榖梁傳?曰崩厚曰崩尊曰崩天子之崩以尊也<lb/>
　伊川先生解崩上墜之形四海之?皆當奔赴魯君<lb/>
<pb n="30a"/>
　　不往惡極罪大不可勝誅不書而自見也<lb/>
　杜氏注不書葬魯不?<lb/>
　?郵孫氏曰春秋之王一十有三崩葬皆書者五周<lb/>
　　告之崩魯?之葬也崩而不葬者四周告之而魯<lb/>
　　不?也崩葬不見者三周不告魯不?也其一則<lb/>
　　崩在春秋之後也春秋之書葬者皆我葬之也<lb/>
　武夷胡氏傳平王崩周人來訃而隱公不往是無君<lb/>
　　也或曰萬國至?也封疆至重也天王之喪不得<lb/>
<pb n="30b"/>
　　越境以奔而修服於國卿供弔送之禮訖葬卒哭<lb/>
　　而除喪禮乎案周書康王之誥太保率西方諸侯<lb/>
　　入應門左畢公率東方諸侯入應門右再拜趨出<lb/>
　　王反喪服此奔成王之喪者安得以為修服於國<lb/>
　　而可乎諸侯?時或朝覲於京師或?同於方岳<lb/>
　　或從兵革征討之事越境踰時不以為難何獨難<lb/>
　　於奔喪而薄君臣始終存?之義哉大非先王之<lb/>
　　禮失春秋之義矣<lb/>
<pb n="31a"/>
夏四月辛卯君<hi>公榖並作尹</hi>氏卒<lb/>
　左氏傳君氏卒聲子也<hi>劉氏權衡曰妾母不得稱夫人自常禮也假令實為聲子</hi>
　　<hi>雖不稱夫人猶應比定十五年姒氏卒及葬定姒之例書之何忽稱君氏又不葬乎又曰不書姓為</hi>
　　<hi>公故曰君氏春秋以昭公娶吳故諱其姓謂之孟子則諱姓者避同姓也今聲子非魯同姓諱姓無</hi>
　　<hi>義也</hi>
　公羊傳尹氏者何天子之大夫也其稱尹氏何貶曷<lb/>
　　為貶譏世卿世卿非禮也外大夫不卒此何以卒<lb/>
　　天王崩諸侯之主也<lb/>
<pb n="31b"/>
　伊川先生解尹氏王之世卿古者使以?爵以功世<lb/>
　　?而不世官是以俊傑在位庶績咸熙及周之衰<lb/>
　　士皆世官政由是敗尹氏世為王官故於其卒書<lb/>
　　曰尹氏見其世繼也<lb/>
　陸氏纂例臣無外交之禮今死而赴故書以譏<lb/>
　武夷胡氏傳功臣之世世其?世卿之官嗣其位?<lb/>
　　以報功也故其世可延位以尊賢也故其官當擇<lb/>
　　官不擇人世授之柄黨與既?威福下移大姦根<lb/>
<pb n="32a"/>
　　據而莫除人主孤立而無助國不亡幸爾春秋於<lb/>
　　周書尹氏武氏仍叔之子於魯書季友仲遂皆志<lb/>
　　其非禮也<lb/>
秋武氏子來求賻<lb/>
　左氏傳王未葬也<lb/>
　公羊傳武氏子者何天子之大夫也其稱武氏子者<lb/>
　　何譏何譏爾父卒子未命也何以不稱使當喪未<lb/>
　　君也<hi>劉氏傳嗣子定位於初喪則其曰未君何百官?已以聽於冢宰三年</hi>
<pb n="32b"/>
　榖梁傳歸死者曰賵歸生者曰賻曰歸之者正也求<lb/>
　　之者非正也周雖不求魯不可以不歸魯雖不歸<lb/>
　　周不可以求之求之為言得不得未可知之辭也<lb/>
　　交譏之<lb/>
　伊川先生解武氏王之卿士稱武氏見世官天王崩<lb/>
　　諸侯不供其喪故武氏遣其子?求於四國書之<lb/>
　　以見天子失道諸侯不臣之甚也<lb/>
　武夷胡氏傳武氏天子之大夫何以不稱使當喪未<lb/>
<pb n="33a"/>
　　君非王命也嗣子定位於初喪其曰未君何也古<lb/>
　　者君薨諒?百官?已以聽於冢宰三年夫百官<lb/>
　　?已以聽則是攝行軍國之事也以非王命而不<lb/>
　　稱使春秋之?微矣於以謹天下之通喪而嚴君<lb/>
　　臣之名分也<lb/>
八月庚辰宋公和卒<lb/>
　伊川先生解吉凶慶弔講信修睦鄰國之常禮人情<lb/>
　　所當然諸侯之卒與國之大故來告則書<lb/>
<pb n="33b"/>
　杜氏注稱卒者略外以??也<lb/>
　陸氏纂例趙子曰春秋記諸侯卒著易代也不曰薨<lb/>
　　異外?也名之降於天子也<lb/>
　?郵孫氏曰左氏記楚公子圍已?君而使赴於鄭<lb/>
　　伍舉問應為後之辭焉對曰寡大夫圍伍舉更之<lb/>
　　曰共王之子圍為長是當君卒而赴諸侯則已言<lb/>
　　嗣君之名矣故凡往來之國皆得記其名也然則<lb/>
　　不待於同盟朝?聘告而嗣君之名已見於常所<lb/>
<pb n="34a"/>
　　?來之諸侯矣故春秋記外諸侯之卒百三十有<lb/>
　　三無名者十或即位之初不以名赴或史失之未<lb/>
　　可知也必若以盟?求之則未常與者五十有二<lb/>
　　而不名者九耳此未可通也<lb/>
　武夷胡氏傳外諸侯卒國史承告而後書聖人皆存<lb/>
　　而弗削曷為弗削春秋天子之事也古者諸侯之<lb/>
　　邦交間問殷聘而世相朝蓋王事相從則有和好<lb/>
　　之情及告終易代則有弔恤之禮是諸侯所以睦<lb/>
<pb n="34b"/>
　　鄰國也周制王哭諸侯則大宗伯為上相司服為<lb/>
　　王制緦麻宰夫掌邦之弔事戒令與其幣器財用<lb/>
　　是王者所以懷諸侯也凡諸侯卒皆存弗削而交<lb/>
　　鄰國待諸侯之義見矣<lb/>
冬十有二月齊侯鄭伯盟于石門<lb/>
　左氏傳尋盧之盟也<hi>杜氏注盧盟在春秋之前</hi>
　伊川先生解天下無王諸侯不守信義數相盟誓所<lb/>
　　以長亂也故外諸侯盟來告者則書之<lb/>
<pb n="35a"/>
　杜氏注石門齊地或曰濟北盧縣故城西南濟水之<lb/>
　　門<lb/>
　劉氏傳何以書盟?之事告則書盟?之事曷為告<lb/>
　　則書常事不書非常則書盟?於諸侯常也於王<lb/>
　　者非常也<lb/>
癸未葬宋穆<hi>公榖並作繆</hi>公<lb/>
　左氏傳天子七月而葬同軌畢至<hi>言同軌以?四夷之國</hi>諸侯<lb/>
　　五月同盟至<hi>同在方岳之盟</hi>大夫三月同位至<hi>古者行役不踰時</hi>
<pb n="35b"/>
　　士踰月外?至<lb/>
　伊川先生解諸侯告喪魯往?葬則書<hi>啖趙同</hi>春秋之<lb/>
　　時皆不請而私諡稱私諡所以罪其臣子<lb/>
　陸氏纂例啖子曰吳楚之君不書葬者不可言葬某<lb/>
　　王也五等諸侯本國臣子皆稱之曰公葬既不請<lb/>
　　王命而私諡為公<hi>正禮諸侯皆合請王諡</hi>從而書之以見非<lb/>
　　禮<lb/>
　武夷胡氏傳卒而或葬或不葬者何有怠於禮而不<lb/>
<pb n="36a"/>
　　葬者有弱其君而不葬者有討其賊而不葬者有<lb/>
　　諱其辱而不葬者有治其罪而不葬者有避其號<lb/>
　　而不葬者宋殤齊昭告亂書?矣而經不書葬是<lb/>
　　討其賊而不葬者也晉主夏盟在景公時告喪書<lb/>
　　日矣而經不書葬是諱其辱而不葬者也魯宋盟<lb/>
　　?未嘗不同而三世不葬是治其罪而不葬者也<lb/>
　　吳楚之君書卒者十亦有親送於西門之外者矣<lb/>
　　而經不書葬是避其號而不葬者也怠於禮而不<lb/>
<pb n="36b"/>
　　往弱其君而不?無其事闕其文魯史之舊也討<lb/>
　　其賊而不葬諱其辱而不葬治其罪而不葬避其<lb/>
　　號而不葬聖人所削春秋之法也<lb/>
　<lb/>
　<lb/>
　<lb/>
　<lb/>
　春秋集解卷一<lb/>
</p>
<p>
</p>
  </div>
</body>
</text>
</TEI>