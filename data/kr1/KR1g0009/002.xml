<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>融堂四書管見卷二</head> <lb/>
    <p>
<pb n="1a"/>
欽定四庫全書<lb/>
　融堂四書管見卷二<lb/>
　　　　　　　　　　　　　宋　錢時　撰<lb/>
　論語<lb/>
　　八佾第三<lb/>
孔子謂季氏八佾<hi>音逸</hi>舞於庭是可忍也孰不可忍也<hi>季氏魯大夫季孫氏也佾舞列也天子八諸侯六大夫四士二每佾八人</hi>
不忍者人心之大閑禮義?恥之守也舞八佾於大夫<lb/>
<pb n="1b"/>
之庭而忍矣則凡力之所可為者何所不為哉夫子斯<lb/>
言所以誅季氏不臣之心<lb/>
三家者以雍徹<hi>直列切</hi>子曰相<hi>去聲</hi>維辟公天子穆穆奚取<lb/>
於三家之堂<hi>三家魯大夫孟孫叔孫季孫之家也雍周頌篇名徹祭畢而收其俎也相助也辟公諸侯也穆穆和敬之容也二語雍詩之辭</hi>
歌雍而徹三家但知僣魯耳不知魯君本非所宜有也<lb/>
相維辟公天子穆穆此何等語亦且習聞而安焉夫子<lb/>
斷之以奚取豈獨為三家者發哉<lb/>
<pb n="2a"/>
子曰人而不仁如禮何人而不仁如樂何<lb/>
仁人心也禮者履此而已樂者樂此而已非徒玉帛鐘<lb/>
鼓之云也不仁則何以為禮樂此為前二者發<lb/>
林放問禮之本子曰大哉問禮與其奢也寧儉喪與其<lb/>
易也寧戚<hi>林放魯人易和易也</hi>
夫子大林放之問而以?儉答之辭?若有未盡焉者<lb/>
蓋禮之本以奢而亡儉雖非中質猶在也不既庶幾乎<lb/>
味與其及?字深見傷時之意然必求其所謂本者則<lb/>
<pb n="2b"/>
非仁不可故曰克己復禮為仁豈林放學未進此姑本<lb/>
世俗之弊以告之歟喪是禮中一事<lb/>
子曰夷狄之有君不如諸夏之亡也<lb/>
夫子感傷諸夏而羨夷狄之有君焉可哀也已<lb/>
季氏旅於泰山子謂冉有曰女<hi>音汝</hi>弗能救與對曰不能<lb/>
子曰嗚呼曾謂泰山不如林放乎<hi>旅祭名泰山魯國之山冉有名求孔子弟子時為季氏宰救救止也</hi>
諸侯祭封?山川禮也林放能問禮之本而求也不能<lb/>
<pb n="3a"/>
救季氏之僣有媿多矣曾謂泰山之神亦不如林放乎<lb/>
所以深罪冉有也在禮則僭在神則瀆?誰欺哉<lb/>
子曰君子無所?必也射乎揖讓而升下而飲<hi>去聲</hi>其?<lb/>
也君子<hi>揖遜而升者大射之禮耦進三揖而後升堂也下而飲謂射畢揖降以俟?耦皆降勝者乃揖不勝者升取?立飲也</hi>
?者血氣之事清明無我自然無?射有勝有負疑不<lb/>
免矣而揖遜升降乃如許是其?也所以為君子也然<lb/>
則君子果何所?乎<lb/>
<pb n="3b"/>
子夏問曰巧笑倩<hi>七練切</hi>兮美目盼<hi>普莧/切</hi>兮素以為絢<hi>呼縣切</hi>兮何謂也子曰繪<hi>胡對切</hi>事後素曰禮後乎子曰起予<lb/>
者商也始可與言詩已矣<hi>所問三句先儒謂逸詩今衛碩人篇有上二句倩口輔之美也盼白黑分明也絢采色畫之?也繪事繪畫之事也後素後於素也</hi>
忠信之人可以學禮有質而後有文也子夏一聞繪事<lb/>
後素之語而遽答之以禮後可謂善觸類者矣故曰起<lb/>
予起予者彊人意之義也<lb/>
子曰夏禮吾能言之杞不足徵也殷禮吾能言之宋不<lb/>
<pb n="4a"/>
足徵也文獻不足故也足則吾能徵之矣<hi>杞夏之後宋商之後徵証也文典籍也獻賢也</hi>
夫子能言二代之禮復以文獻不足為憾然則所能言<lb/>
者豈直文物制度之謂哉<lb/>
子曰禘<hi>大計切</hi>自既灌而往者吾不欲觀之矣<hi>禘王者之大祭也王者既立始祖之廟又推始祖所自出之帝而以始祖配成王賜魯重祭故禘於周公之廟以文王為所出之帝而周公配之灌者方祭之始用鬱鬯灌地以降神也</hi>
灌以降神祭之始皆然也既灌而往吾不欲觀則禘無<lb/>
<pb n="4b"/>
一之足觀也明矣不欲觀三字有忠厚不忍之意<lb/>
或問禘之?子曰不知也知其?者之於天下也其如<lb/>
示諸斯乎指其掌<hi>之於天下猶言達之天下也示視也也示諸斯即指其掌而言蓋謂甚易曉</hi>
答禘之問既曰不知所謂之於天下與所以示諸斯者<lb/>
又何以然也明得此義則上下有辨大分昭昭而三綱<lb/>
五常正矣故中庸又曰明乎禘嘗之禮治國其如指諸<lb/>
掌乎謂不知者不敢顯言國惡也學者當就指掌處領<lb/>
?<lb/>
<pb n="5a"/>
祭如在祭神如神在子曰吾不與<hi>去聲</hi>祭如不祭<hi>祭祭先祖也祭神祭外神也</hi>
人且死形質既無有矣所謂鬼神者何物哉知所以為<lb/>
鬼神則知人之所以為人如在之?可以?喻<lb/>
王孫賈問曰與其媚於??媚於?何謂也子曰不然<lb/>
獲罪於天無所禱也<hi>王孫賈衛大夫媚悅之也室西南隅為?尊上之所居喻君?者老婦之祭雖卑而飲食萃焉賈自喻諷夫子使媚已也</hi>
王孫賈但知事於用衛而不知夫子所事者天欲以區<lb/>
<pb n="5b"/>
區媚?諷之可憐矣哉無所禱之言不特窒幸者之門<lb/>
足以破萬世弄權之膽<lb/>
子曰周監於二代郁郁<hi>於六切</hi>乎文哉吾從周<hi>監視也二代夏商也郁郁文盛?</hi>
春秋之未諸夏無君魯號秉周禮而且僭亂不可言矣<lb/>
何?其他夫子所以感念先王之舊發從周之歎歟<lb/>
子入大<hi>音泰</hi>廟每事問或曰孰謂鄹<hi>側留切</hi>人之子知禮乎<lb/>
入大廟每事問子聞之曰是禮也<hi>大廟魯周公廟鄹魯邑名也孔子父叔梁<pb n="6a"/>紇嘗為其邑大夫</hi>
講之於平時問之於臨事敬而無失所謂禮也動容周<lb/>
旋皆盛?之至豈以一物不知為恥者哉謂鄹人之子<lb/>
必是初年入大廟之始<lb/>
子曰射不主皮為<hi>去聲</hi>力不同科古之道也<hi>皮革也布侯而棲革於其中以為的所謂鵠也科等也</hi>
射貴於中耳古之道乃不主皮其所主者何事<lb/>
子貢欲去<hi>起?切</hi>告<hi>古篤/切</hi>朔之餼<hi>許氣切</hi>羊子曰賜也爾愛<lb/>
<pb n="6b"/>
其羊我愛其禮<hi>古者天子常以季冬頒來?十二月之朔於諸侯諸侯受而藏之祖廟月朔則以特羊告廟請而行之魯自文公始不視朔而猶供羊餼生牲也</hi>
魯不視朔慢上甚矣猶幸餼羊可髣?也子貢乃欲併<lb/>
去之嗚呼愛一羊也哉<lb/>
子曰事君盡禮人以為諂也<lb/>
禮即天則之不可踰者無?毫欠闕方謂之盡到處方<lb/>
是了臣子分職耳故曰明此以北面舜之所以為臣未<lb/>
至聖人皆未可以言盡也孟子自謂齊人莫如我敬王<lb/>
<pb n="7a"/>
氣象便不同<lb/>
定公問君使臣臣事君如之何孔子對曰君使臣以禮<lb/>
臣事君以忠<hi>定公魯君名宋</hi>
君臣之間非徒勢位君以禮臣以忠各盡其分耳此與<lb/>
孟子犬馬寇仇之義不同先儒把禮與忠對說恐於<lb/>
臣節有所未安屈原遭讒放逐至死而此心皎皎如秋<lb/>
霜夏日安可一日忘哉<lb/>
子曰?雎<hi>七余切</hi>樂<hi>音/洛</hi>而不?哀而不傷<hi>?雎周南首篇?者樂之過傷<pb n="7b"/>者哀之過也</hi>
樂則易?哀則易傷發乎情性之正自然中節所謂和<lb/>
也所以不?不傷者誰實為之慈湖先師謂此論?雎<lb/>
之音<lb/>
哀公問社於宰我宰我對曰夏后氏以松殷人以?周<lb/>
人以栗曰使民戰栗子聞之曰成事不說遂事不諫既<lb/>
往不咎<hi>宰我名子孔子弟子以松以?以栗者古者立社各樹其土之所宜木以為主也戰栗恐懼?</hi>
社之置?國體繫民命其義重矣宰我不能發揮止<lb/>
<pb n="8a"/>
以主木為對而使民戰栗之說又復不能正救其謬夫<lb/>
子所以深責之<lb/>
子曰管仲之器小哉或曰管仲儉乎曰管氏有三歸官<lb/>
事不攝焉<hi>於?切</hi>得儉然則管仲知禮乎曰邦君樹塞門<lb/>
管氏亦樹塞門邦君為兩君之好<hi>去聲</hi>有反坫<hi>丁念切</hi>管氏<lb/>
亦有反坫管氏而知禮孰不知禮<hi>管仲名夷吾齊大夫相桓公以霸者器即君子不器之器三歸臺名攝兼也家臣不能具官故兼攝之不攝侈也?屏謂之樹塞蔽也所以蔽?外也好謂好?坫在兩楹之間獻酬飲畢則反爵於其上皆諸侯之禮管氏僭之</hi>
<pb n="8b"/>
先儒論奢與犯禮其器之小可知愚謂管仲以其君霸<lb/>
正是器之小處奢與犯禮特其中一事耳未至於道未<lb/>
離於器?假之乎或者之問與公孫丑猶不足為之見<lb/>
?相似<lb/>
子語<hi>去聲</hi>魯太師樂曰樂其可知也始作翕如也從<hi>音縱</hi>之<lb/>
純如也皦如也繹如也以成<hi>語告也太師樂官名翕合也從放也純諧和不雜也皦明也八音??無相奪也繹相續不?也成樂之一終也</hi>
樂其可知非夫子自謂也?以樂語魯太師言其?亦<lb/>
<pb n="9a"/>
易曉云耳曰始作曰從曰成始終之備也曰翕曰純<lb/>
曰皦曰繹音節之美也所謂可知者如此夫子自衛<lb/>
反魯之時乎<lb/>
儀封人請見<hi>賢遍切</hi>曰君子之至於斯也吾未嘗不<lb/>
得見也從<hi>去聲</hi>者見<hi>賢遍切</hi>之出曰二三子何患於喪<lb/>
<hi>去聲</hi>乎天下之無道也久矣天將以夫子為木鐸<hi>儀衛邑封人掌封疆之官君子謂當時賢者木鐸金口木舌施政教則振之</hi>
儀封人一見夫子便知斯文未喪天意有在賢於晨門<lb/>
<pb n="9b"/>
荷蕢?矣木鐸一振萬古遺音<lb/>
子謂韶盡美矣又盡善也謂武盡美矣未盡善也<hi>韶舜樂武武王樂</hi>
武未盡善武王之心有不得已焉夫子非不滿於武王<lb/>
也韶居聖人之盛武處聖人之變夫子明聖人之心嚴<lb/>
萬世之大法也<lb/>
子曰居上不?為禮不敬臨喪不哀吾何以觀之哉<lb/>
不?則猛固無足觀不敬不哀皆文具耳<lb/>
<pb n="10a"/>
　　里仁第四<lb/>
子曰里仁為美擇不處仁焉<hi>於?切</hi>得知<hi>去聲</hi>
心不明於是非則視仁人若?炭矣雖曰與之處而對<lb/>
面千萬里矣安知所擇也苟知所擇定不背馳<lb/>
子曰不仁者不可以久處約不可以長處樂<hi>音洛</hi>仁者安<lb/>
仁知<hi>去聲</hi>者利仁<hi>約窮困也利者知之而喜進也</hi>
熟後自然不違故安知後自然不已故利利而行之者<lb/>
用力於仁也安而行之者無用乎力純乎天也<lb/>
<pb n="10b"/>
子曰唯仁者能好<hi>去聲</hi>人能惡<hi>去/聲</hi>人<hi>唯言獨也</hi>
無一點私意斯之謂仁是是非非皆天理也<lb/>
子曰苟志於仁矣無惡<hi>如字</hi>也<lb/>
人之趨向全在立志苟志於仁即念念在仁矣自然無惡<lb/>
子曰富與貴是人之所欲也不以其道得之不處也貧<lb/>
與賤是人之所惡<hi>去聲</hi>也不以其道得之不去也君子去<lb/>
仁惡<hi>平聲</hi>乎成名君子無終食之間違仁造<hi>七到切</hi>次必於<lb/>
是顛沛<hi>音貝</hi>必於是<hi>終食者一飯之頃也造次急遽也顛沛偃仆也</hi>
<pb n="11a"/>
素富貴行乎富貴素貧賤行乎貧賤何謂素行道是也<lb/>
故無入而不自得安得苟?欲惡而為去處哉仁故謂<lb/>
之君子去仁則安所名乎終食不違以至顛沛造次必<lb/>
於是皆不去之實也畢竟仁在何處如何是不違如何<lb/>
是必於是知乎此則知所用力而道不可須臾離矣<lb/>
子曰我未見好<hi>去聲</hi>仁者惡<hi>去聲</hi>不仁者好仁者無以尚之<lb/>
惡不仁者其為仁矣不使不仁者加乎其身有能一日<lb/>
用其力於仁矣乎我未見力不足者蓋有之矣我未之<lb/>
<pb n="11b"/>
見也<hi>?有者不敢謂無用力於仁之人也我未之見所以深歎其難得也</hi>
仁為己任若甚重矣然此事在我非有險阻之難越也<lb/>
非有荒?之難到也非有百鈞九鼎之難舉也不疾而<lb/>
速不行而至安在有力不足者哉好仁則自然用力惡<lb/>
不仁則終能用力<lb/>
子曰人之過也各於其黨觀過斯知仁矣<hi>黨即偏黨之黨</hi>
黨是人心偏私處所以過也仁者大公無我何偏私之<lb/>
有知所以為過即知所以為仁<lb/>
<pb n="12a"/>
子曰朝聞道夕死可矣<lb/>
到脫然無疑礙處生亦可死亦可蠢蠢逐逐醉生夢死<lb/>
烏可與言哉<lb/>
子曰士志於道而恥惡衣惡食者未足與議也<lb/>
一念外馳便非志道<lb/>
子曰君子之於天下也無適<hi>丁?切</hi>也無莫也義之與比<lb/>
<hi>毗志切適?主也莫不肯也比從也</hi>
明得義後自然無所適莫不然即膠矣故曰君子而時<lb/>
<pb n="12b"/>
中<lb/>
子曰君子??小人?土君子?刑小人?惠<lb/>
有?有刑則君子?有土有惠則小人??者中心不<lb/>
忘之謂也君子隱遁小人離散誰實任其咎哉刑罰不<lb/>
中則無以懲惡而君子病矣<lb/>
子曰放於利而行多怨<hi>放者放縱之放</hi>
利欲之心如水滔滔窒之猶恐其弗止?放而行之乎<lb/>
利之行怨之歸也<lb/>
<pb n="13a"/>
子曰能以禮讓為國乎何有不能以禮讓為國如禮何<lb/>
<hi>何有言不難也</hi>
辭遜成風自然順治不然則陵奪之習勝矣如禮何<lb/>
子曰不患無位患所以立不患莫已知求為可知也<lb/>
立與可知指君子自治之實耳非為外也無位為患則<lb/>
所謂立者必荒患莫已知則所以可知者必?立者確<lb/>
乎不可?之名是所學實事即所謂可知者也<lb/>
子曰參乎吾道一以貫之曾子曰唯<hi>上聲</hi>子出門人問曰<lb/>
<pb n="13b"/>
何謂也曾子曰夫子之道忠恕而已矣<hi>參乎者呼曾子名而語之也貫通也唯者?喻而深領之辭門人者?子之門人也</hi>
這箇不是事事物物上?合得來?得後自然光明洞<lb/>
徹無所不通本一貫也非貫之而後一也夫子以一貫<lb/>
語曾子直是指得清切曾子以忠恕答門人直是斷得<lb/>
清切不清切後一唯字如何撰得出後學不悟本一之<lb/>
?直向事物上逐項尋討安得曾子者而論忠恕哉<lb/>
子曰君子喻於義小人喻於利<lb/>
<pb n="14a"/>
喻者深明其?深知其味者也不幸志趣一差到喻後<lb/>
如何住得桑?羊之徒筭析秋毫至死不悔可憐也已<lb/>
子曰見賢思齊焉見不賢而?自省<hi>悉井切</hi>也<lb/>
思齊則遷善?省則改過賢不賢皆吾師也<lb/>
子曰事父母幾諫見志不從又敬不違勞而不怨<hi>幾?也</hi>
迎其未形便當救止既形則過已顯無及矣?察其不<lb/>
然便不敢拂纔拂則意已傷難再進矣既能如此委曲<lb/>
又須勞而不怨所謂怨者非必形之辭色也心之隱?<lb/>
<pb n="14b"/>
稍有不足便不可為人子者所宜深體<lb/>
子曰父母在不?遊遊必有方<lb/>
朝往暮未還已重倚門之望?遊與不知方所父母之<lb/>
心何如哉又?事親之道種種未便<lb/>
子曰三年無改於父之道可謂孝矣<lb/>
己見首篇<lb/>
子曰父母之年不可不知也一則以喜一則以懼<lb/>
父母之年安有不知所貴於知者欲其以喜懼為心也<lb/>
<pb n="15a"/>
不然則知猶不知耳徒記得某甲某乙濟甚事<lb/>
子曰古者言之不出恥躬之不逮也<hi>逮及也</hi>
以躬行不逮為恥敢易言乎玩不出二字隱然有為之<lb/>
?鍵者<lb/>
子曰以約失之者鮮<hi>上聲</hi>矣<hi>約不放逸也</hi>
約則有守自然寡過纔放逸便失了<lb/>
子曰君子欲訥於言而敏於行<hi>去聲</hi>
實見實履不在言語上<lb/>
<pb n="15b"/>
子曰?不孤必有鄰<lb/>
易曰敬義立而?不孤不孤者此?之盛也有鄰者同<lb/>
?之應也?不孤則必有鄰矣<lb/>
子游曰事君數<hi>色角切下同</hi>斯辱矣朋友數斯?矣<lb/>
數者屑屑不憚煩之謂也朝夕訥誨方謂之忠切切偲<lb/>
偲方謂之益則何者謂之數乎<lb/>
　<lb/>
　融堂四書管見卷二<lb/>
</p>
<p>
</p>
  </div>
</body>
</text>
</TEI>