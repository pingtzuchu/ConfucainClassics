<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩類釋卷一</head> <lb/>
    <p>
<pb n="1a"/>
欽定四庫全書<lb/>
　毛詩類釋卷一<lb/>
　　　　　　　　　　國子監祭酒顧棟?撰<lb/>
　釋天文<lb/>
　　心宿　即大火<lb/>
召南嘒彼小星三五在東毛云三心五噣四時更見鄭<lb/>
　云?無名之星隨心噣在天猶諸妾隨夫人以次序進<lb/>
　御於君也心在東方三月時也噣在東方正月時也<lb/>
<pb n="1b"/>
　綢繆詩曰三星在天苕之華曰三星在罶鄭皆指為<lb/>
　心以心為列宿之尊元命苞云心為天王公羊亦曰<lb/>
　心為大辰故鄭言三星皆以心言之毛以綢繆之三<lb/>
　星為參者以刺昏姻不得其時特舉正時以刺之冬<lb/>
　日之昏在大在?惟參為然故知非心也　心亦為<lb/>
　大火豳風七月流火鄭曰大火者寒暑之候季冬十<lb/>
　二月平旦正中在南方大寒退季夏六月黃昏火星<lb/>
　中大暑退故將言寒先著火所在以六月之昏加於<lb/>
<pb n="2a"/>
　地之南方至七月之昏則下而西流矣劉氏瑾曰此<lb/>
　特據周初而言堯典日永星火以正仲夏則大火昏<lb/>
　中在五月至周公攝政時凡一千二百四十餘年?<lb/>
　差當退十六七度故六月而後火星中七月西流於<lb/>
　地之未位此詩上述豳俗當夏商時而言七月流火<lb/>
　者周公特據當時所見而言耳　孔疏曰房心連體<lb/>
　火統其名左傳火中火見詩七月流火皆指房心為<lb/>
　言此說專主心未知孰是<lb/>
<pb n="2b"/>
　孔疏又曰書傳曰古者后夫人將侍君前息燭後舉<lb/>
　燭至於房中釋朝服襲燕服然後入御於君雞鳴太<lb/>
　師奏雞鳴於階下夫人鳴佩玉於房中告去由此言<lb/>
　之夫人?來舒而有儀諸妾則肅肅然夜而疾?是<lb/>
　其異也又須夜晚始?及早來寔命不同言此不同<lb/>
　於夫人非妾中自不同也<lb/>
　　<hi>臣</hi>謹案天子所居六寢路寢一燕寢五直北為后<lb/>
　　之六?由?而達於寢為永巷所謂壼也閽寺守<lb/>
<pb n="3a"/>
　　之男不入女不出諸侯則三?三寢凡進御天子<lb/>
　　諸侯無?就之理雖后夫人亦由永巷入御於君<lb/>
　　但早晚之時異耳周禮女御掌御?於王之燕寢<lb/>
　　無以色升以愛選三千寵愛獨在一身之事觀此<lb/>
　　詩可?見矣<lb/>
　　柳宿<lb/>
孔疏曰毛云三心五噣四時更見知五是噣者元命苞<lb/>
　云柳五星釋天云咮謂之柳天文志曰柳謂鳥喙則<lb/>
<pb n="3b"/>
　喙者柳星也以其為鳥星之口故謂之喙心東方之<lb/>
　宿柳南方之宿著明者故以比夫人也言四時更見<lb/>
　者見連言在東恐其一時俱在東方故云四時之中<lb/>
　更迭見之心在東方三月時噣在東方正月時是不<lb/>
　同時見也二者同在春見但異月耳<lb/>
　　參宿<lb/>
第二章曰嘒彼小星維參與昴毛云參伐也昴留也鄭<lb/>
　云此言?無名之星亦隨伐留在天孔疏曰天文志<lb/>
<pb n="4a"/>
　云參白虎宿三星直下有三星?曰伐其外四星左<lb/>
　右肩股也則參實三星故綢繆傳曰三星參也以伐<lb/>
　與參連體參為列宿統名之若同一宿然但伐亦為<lb/>
　大星與參互見皆得相統故周禮熊旂六旒以象伐<lb/>
　注云伐屬白虎宿與參連體而六星言六旒以象伐<lb/>
　亦得統參故此言參伐也<lb/>
　　昴宿<lb/>
孔疏曰元命苞云昴六星昴之為言留也言物成就?<lb/>
<pb n="4b"/>
　留彼昴留為一則參伐明亦為一也<lb/>
　　<hi>臣</hi>謹案朱子不取毛鄭三星五噣之?第云三五<lb/>
　　言其稀蓋初昏或將旦時意以三五即所見之小<lb/>
　　星以釋首章猶可至次章維參與昴則?不通矣<lb/>
　　參昴是列宿之尊者朱子於此便無?上下文不<lb/>
　　相?貫毛鄭謂小星賤妾自?三五及參昴以比<lb/>
　　夫人即下寔命不猶意自朱子謂其於義無所取<lb/>
　　而詩緝及補傳遂謂夫人一而已豈可比以三五<lb/>
<pb n="5a"/>
　　參昴雖大星亦止可喻娣媵寔命不猶謂與娣媵<lb/>
　　不相若泥滯特甚逮下當首及娣媵此詩當即娣<lb/>
　　媵所作而云?妾不敢望如娣媵殊無謂不如從<lb/>
　　古注為妥<lb/>
　　女宿<lb/>
大東云跂彼織女終日七襄鄭云襄駕也每辰一移駕<lb/>
　從旦至莫為辰有七因謂之七襄疏曰織女三星鼎<lb/>
　足望之跂然而成三角晝夜各六辰舉其終始故言<lb/>
<pb n="5b"/>
　七謂自卯至酉也又織女之駕有西無東不如人之<lb/>
　織相報而成章是有空名無實用也自此至箕斗皆<lb/>
　言其有名無實喻王之官司?設而無所用<lb/>
　　牛宿<lb/>
第六章云睆彼牽牛不以服箱毛云睆明星貌河鼓謂<lb/>
　之牽牛箱大車之箱鄭云牽牛不可以為駕車之用<lb/>
　　畢宿<lb/>
有捄天畢載施之行毛云畢所以掩兔鄭云祭器有畢<lb/>
<pb n="6a"/>
　所以助載鼎實今但施於行列而已何嘗見其可用<lb/>
　乎　畢又為?星漸漸之石曰月離于畢俾滂沱矣<lb/>
　毛云月離?星則雨洪範星有好雨是也<lb/>
　　箕宿　斗宿<lb/>
末章曰維南有箕不可以簸揚維北有斗不可以挹酒<lb/>
　漿疏曰二十八宿連四方為名者惟箕斗井壁四星<lb/>
　而已壁在室東故稱東壁井在參東故稱東井推此<lb/>
　則箕斗並在南方之時箕在南而斗在北故言南箕<lb/>
<pb n="6b"/>
　北斗也<lb/>
　劉氏瑾曰此謂南斗夏秋之間見南方者也<lb/>
　　<hi>臣</hi>謹案箕四星二為踵二為舌其踵狹而舌廣天<lb/>
　　文箕主口舌故亦以喻?人巷伯之詩哆兮侈兮<lb/>
　　成是南箕是也詩緝曰箕東方之宿考星者多驗<lb/>
　　於南方故曰南箕<lb/>
　　室宿<lb/>
鄘風曰定之方中作于楚?晉天文志營室二星一曰<lb/>
<pb n="7a"/>
　??一曰清廟又為土功事疏曰釋天云營室謂之<lb/>
　定定正也天下作?室者皆以營室中為正定星昏<lb/>
　而正中謂小雪時夏正十月之中氣春秋時十二月<lb/>
　也農事已畢可以興作<lb/>
　劉氏瑾曰此蓋成周以後之制上考唐虞之時定星<lb/>
　以戌月昏中歲久而差至周時定星始以亥月昏中<lb/>
　下逮今日此星又以子月昏中矣<lb/>
　　房宿<lb/>
<pb n="7b"/>
吉日云吉日維戊既伯既禱毛云伯馬祖也鄭云馬祖<lb/>
　天駟晉天文志房四星亦曰天駟為天馬主車駕南<lb/>
　星曰左驂次左服次右服次右驂亦曰天?爾雅注<lb/>
　龍為天馬故房謂之天駟<lb/>
　許氏謙曰馬祖常祭在春而將用馬力則又用彼禮<lb/>
　以禱之通典隋制仲春用少牢祭馬祖於大澤積柴<lb/>
　於燎壇禮畢就燎以剛日<lb/>
　　<hi>臣</hi>謹案此雖隋禮其初必有所考想三代之禮大<lb/>
<pb n="8a"/>
　　?如此<lb/>
　　氐宿<lb/>
節南山云尹氏太師維周之氐毛云氐本也太師為周<lb/>
　根本之臣詩緝解?新語曰爾雅云氐星名天根也<lb/>
　說者謂亢下?於氐如木之有根不必改字作柢<lb/>
　　雲漢<lb/>
雲漢天河也河精上為天漢似雲而非雲故曰雲漢也<lb/>
　詩言雲漢者三而取義各?棫樸之詩曰倬彼雲漢<lb/>
<pb n="8b"/>
　為章于天言雲漢之在天其為文章猶天子為法度<lb/>
　於天下喜而幸之之詞也雲漢之詩曰倬彼雲漢昭<lb/>
　回于天天將雨其兆先見於漢今水氣精光轉運於<lb/>
　天未有雨徵怨而訴之之詞也大東之詩曰維天有<lb/>
　漢監亦有光言天河雖則有光不能照物是有明而<lb/>
　無所用以下諸星皆取有名無實為義又是一種怨<lb/>
　訴立言之妙越到怨咨越有味故曰愁苦之辭易好<lb/>
　　?明　長庚<lb/>
<pb n="9a"/>
大東之六章曰東有?明西有長庚毛云日旦出謂明<lb/>
　星為?明日既入謂明星為長庚庚續也鄭云二星<lb/>
　皆有助日之名而無實光疏曰或一星或二星未能<lb/>
　審也<lb/>
　李氏樗曰?明即太白也爾雅曰明星謂之?明孫<lb/>
　炎曰太白也出東方?三舍長庚不知是何星毛氏<lb/>
　云只是一星故後世亦以長庚為太白李白之母夢<lb/>
　長庚星而生白因字太白韓氏愈詩曰太白配殘月<lb/>
<pb n="9b"/>
　蘇軾詩亦云長庚至曉猶陪月則是以長庚為太白<lb/>
　也鄭氏樵乃謂?明金星長庚水星金在日西故日<lb/>
　將出則東見水在日東故日將?則西見此詩曰東<lb/>
　有?明西有長庚則又似是二星不得混而為一也<lb/>
　不如待知天文者而問之<lb/>
　　蝃蝀<lb/>
鄘風曰蝃蝀在東莫之敢指毛云蝃蝀虹也疏曰俗呼<lb/>
　為美人虹雙出色鮮盛者為雄雄曰虹闇者為雌雌<lb/>
<pb n="10a"/>
　曰蜺<lb/>
　　<hi>臣</hi>謹案朝隮于西朱傳據周禮十煇九曰隮即虹<lb/>
　　也崇朝其雨謂其雨終朝而止蓋淫慝之氣有害<lb/>
　　於?陽之和與上章刺譏一例詩緝乃從補傳?<lb/>
　　謂陽方之氣來交於?得理之正故能?陽和而<lb/>
　　雨今亦無從置辨但下二句立文不異何所據以<lb/>
　　為首章戒其淫奔次章則陳昏姻之正禮乎其誤<lb/>
　　蓋自程子以東西二字立義耳南軒謂蝃蝀見則<lb/>
<pb n="10b"/>
　　雨止初無東西之分足正此說之謬李氏樗曰虹<lb/>
　　朝陽射之則在西夕陽射之則在東總為不正之<lb/>
　　氣以喻?奔耳豈有得正之理乎宜一從朱傳<lb/>
　　日食　月食<lb/>
小雅十月之交朔日辛卯日有食之亦孔之醜疏曰日<lb/>
　食者月掩之也為?侵陽臣侵君之象其日又是辛<lb/>
　卯辛是金卯是木金常勝木今木反侵金亦臣侵君<lb/>
　之象一食而有二象故為亦甚惡也<lb/>
<pb n="11a"/>
　朱傳曰日一歲而一周天月二十九日有?而一周<lb/>
　天又逐及于日而與之?一歲凡十二?方?則月<lb/>
　光都盡而為晦已?則月光復蘇而為朔朔後晦前<lb/>
　凡十五日日月相對則月光正滿而為望晦朔而日<lb/>
　月之合東西同度南北同道則月掩日而日為之食<lb/>
　望而日月之對同度同道則月亢日而月為之食是<lb/>
　皆有常度矣然王者脩德行政用賢去姦能使陽盛<lb/>
　足以勝?則日月之行雖或當食而月常避日合朔<lb/>
<pb n="11b"/>
　之時日月之東西雖同在一度而月道之南北或差<lb/>
　?於日則不食或南北雖亦相近而日在?月在外<lb/>
　則亦不食若其反是則?盛陽微當食必食雖曰行<lb/>
　有常度而實為非常之變矣<lb/>
　陳氏埴曰日月交?日為月掩則日食日月相望月<lb/>
　與日亢則月食自是行度分道到此交加去處本不<lb/>
　足為變異但天文纔遇此際亦為?陽厄會於人事<lb/>
　上必有災戾故聖人畏之<lb/>
<pb n="12a"/>
　歐陽修唐書?志?曰以戊寅麟德?推春秋日蝕<lb/>
　大?皆入蝕限於?應蝕而春秋不書者尚多則日<lb/>
　蝕必在交限其入限者不必盡蝕也或過至未分月<lb/>
　變行而避之或五星潛在日下禦侮而救之或涉交<lb/>
　數淺或在陽?陽盛?微則不蝕或德之休明而有<lb/>
　小?焉則天為之隱雖交而不蝕此四者皆德教之<lb/>
　所由生也開元十二年七月戊午朔於?當蝕半疆<lb/>
　候之不蝕十三年十二月庚戌朔於?當蝕大半時<lb/>
<pb n="12b"/>
　東封泰山還次梁宋間日亦不蝕時?臣與八荒君<lb/>
　長之來助祭者皆奉壽稱慶肅然神服然後知德之<lb/>
　動天不俟終日矣<lb/>
　　<hi>臣</hi>謹案歐陽此條論極精春秋二百四十二年不<lb/>
　　應止有三十六食則知應食而不書者尚多或疑<lb/>
　　春秋時無德以當此然則開元十二十三年亦未<lb/>
　　必有德之動天又何疑於春秋之世乎麟德?係<lb/>
　　唐李淳風所造推算極精若因開元二蝕曲變交<lb/>
<pb n="13a"/>
　　限而從之則差者益多<lb/>
　　風　雨<lb/>
邶風凱風自南吹彼棘心<lb/>
　爾雅南風謂之凱風李?曰南風長養萬物喜樂故<lb/>
　曰凱風凱樂也疏曰風性樂養萬物又從南方而來<lb/>
　棘難長養者言母性?仁似凱風七子難長養似棘<lb/>
　也<lb/>
邶風習習谷風以?以雨<lb/>
<pb n="13b"/>
　爾雅東風謂之谷風孫炎曰谷之為言穀榖生也谷<lb/>
　風者生長之風也疏曰?陽和乃谷風至此喻夫婦<lb/>
　故主於生物小雅谷風以喻朋友故直云潤澤行恩<lb/>
　愛成而已<lb/>
邶風北風其?雨雪其雱<lb/>
　爾雅北風謂之?風北方寒?之風也月令孟秋之<lb/>
　月?風至疏曰風雪並喻君虐箋獨言?風者風非<lb/>
　所以害物但北風寒?故害萬物與常風異<lb/>
<pb n="14a"/>
大雅桑柔曰大風有隧有空大谷<lb/>
　爾雅西風謂之泰風泰同大孫炎曰西風成物物豐<lb/>
　泰也疏曰惡有本性不可變改言大風所從來自有<lb/>
　其道乃從彼有空大谷而來以喻賢愚所為各由其<lb/>
　性<lb/>
小雅谷風維風及?<lb/>
　爾雅焚輪謂之?孫炎曰迴風從上下曰??下也<lb/>
　迴風從下上曰猋猋上也疏曰迴風從上而下力薄<lb/>
<pb n="14b"/>
　不能更升谷風與相遇二風迸力乃相扶而上以喻<lb/>
　朋友二人同心乃相率而成也既與相扶而上則於<lb/>
　爾雅為猋不復為?矣<lb/>
小雅蓼莪飄風發發<lb/>
　爾雅迴風為飄郭云旋風也<lb/>
邶風終風且暴<lb/>
　爾雅日出而風為暴孫炎曰?雨不興而大風暴起<lb/>
　則為風之暴疾<lb/>
<pb n="15a"/>
又終風且霾<lb/>
　爾雅風而雨土曰霾孫炎曰大風揚塵土從上下也<lb/>
又終風且曀<lb/>
　爾雅?而風為曀孫炎曰雲風曀日光<lb/>
豳風東山零雨其濛<lb/>
　爾雅天氣下地不應曰雺雺聲近蒙郭云言蒙昧洪<lb/>
　範言曰雺鄭注云雺者氣澤鬱鬱??也詩云零雨<lb/>
　其濛則雺是天氣下降地氣不應蒙暗之象<lb/>
<pb n="15b"/>
小雅信南山益之以?霂<lb/>
　爾雅小雨謂之?霂李?云?雪俱下按此文上有<lb/>
　暴雨下云久雨於中間無雪事而云?雪俱下妄矣<lb/>
小雅頍弁如彼雨雪先集維霰<lb/>
　爾雅雨?謂之霄雪?與霰音義同?雪雜下也因<lb/>
　名霄雪霄即消也疏曰天將大雨雪其始必微溫雪<lb/>
　自上下遇溫氣消釋集聚而摶謂之霰積久而雪之<lb/>
　寒氣勝則大雪矣喻王之惡自微至甚如先霰後雪<lb/>
<pb n="16a"/>
　也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩類釋卷一<lb/>
</p>
<p>
</p>
  </div>
</body>
</text>
</TEI>