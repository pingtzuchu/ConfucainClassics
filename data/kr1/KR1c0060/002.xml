<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩類釋卷二</head> <lb/>
    <p>
<pb n="1a"/>
欽定四庫全書<lb/>
　毛詩類釋卷二<lb/>
　　　　　　　　　國子監祭酒顧棟?撰<lb/>
　釋地理<lb/>
　　周南　召南<lb/>
周在今陜西?翔府岐山縣太王避狄難自豳始遷於<lb/>
　此因改國號曰周商王帝乙初命其子王季為西伯<lb/>
　至紂又命文王典治南國之諸侯文王作邑于豐因<lb/>
<pb n="1b"/>
　以岐邦之地為周公旦召公奭之采邑南言化自北<lb/>
　而南也豐在今西安府鄠縣西去岐山縣三百餘里<lb/>
　王應麟曰召亭在岐山縣西南<lb/>
　　<hi>臣</hi>謹案周公封魯召公封燕此二公所封之國也<lb/>
　　春秋時周召則平王東遷以後?賜周召之采地<lb/>
　　也周召分陜則武王克商後以周召分主天下之<lb/>
　　諸侯也均與周南召南無涉此在紂之世文王遷<lb/>
　　豐令周召攝治此時岐周只百里耳周召只如今<lb/>
<pb n="2a"/>
　　藩臬同城理事不可劃定某處為周某處為召孔<lb/>
　　疏曰周召之地共方百里而皆名曰周其召則周<lb/>
　　?之?名也蘇氏轍曰文王治周所以為其國者<lb/>
　　屬之周公所以交於諸侯者屬之召公其說是矣<lb/>
　　若說分陜而治則文王時尚未有陜安得周召分<lb/>
　　之<lb/>
　許氏謙曰文王四十九年甲子遷豐是時年已九十<lb/>
　六歲逾一年而薨然則二南之詩正作於都岐之日<lb/>
<pb n="2b"/>
　而分周召之治亦在都岐之時以岐為周召采邑則<lb/>
　在遷豐之後歟<lb/>
　傅氏曰二南之國始於文王之分岐成於武王之分<lb/>
　陜而其詩定於周公之作樂朱子曰公羊分陜之?<lb/>
　可疑蓋陜東地廣陜西只是?中雍州之地恐不應<lb/>
　分得如此不均又曰分岐之說無據而召公所分之<lb/>
　地愈狹蓋僅得隴西天水數郡之地耳恐無此理<lb/>
　　<hi>臣</hi>謹案尚書康王之誥太保率西方諸侯入應門<lb/>
<pb n="3a"/>
　　左畢公率東方諸侯入應門右王肅云畢公代周<lb/>
　　公為東伯故率東方諸侯此時猶循周召分陜舊<lb/>
　　規矩其為今日某某地界則先儒從來無明文竊<lb/>
　　以東方西方俱主王畿之東西而言鎬京本偏在<lb/>
　　西則分陜或當如公羊?蓋三代時萬國諸侯各<lb/>
　　自行政不?白於方伯只是掌其黜陟耳事簡故<lb/>
　　得如此若後世則斷無此事矣<lb/>
　李氏曰江漢汝墳即陜之東也江沱即陜之西也曹<lb/>
<pb n="3b"/>
　氏曰繫之周公則由岐山以至梁益西南之域也蓋<lb/>
　武王伐紂有庸蜀羌髳微盧彭濮八國為助其服周<lb/>
　之化久矣召伯能以先王之教推明於其國是以見<lb/>
　美<lb/>
　　邶　鄘　衛<lb/>
衛本紂都今衛輝府淇縣東北有朝歌城張洽傳以為<lb/>
　在淇縣北關西社是也邶城在府治汲縣東北鄘城<lb/>
　在新鄉縣西南三十二里<lb/>
<pb n="4a"/>
　　<hi>臣</hi>謹案邶鄘衛三地名非三國也詩分為三者顧<lb/>
　　炎武謂此漢儒以此詩之簡獨多故分三名以各<lb/>
　　冠之非夫子之舊季札觀樂為之歌邶鄘衛曰吾<lb/>
　　聞衛康叔武公之德如是是其衛風乎北?文子<lb/>
　　引衛詩曰威儀棣棣不可選也俱不曰邶而曰衛<lb/>
　　是知累言之則曰邶鄘衛專言之則曰衛猶之言<lb/>
　　殷商言?楚云爾　案晉滅魏而存魏風鄭滅檜<lb/>
　　而存檜風者聖人不與晉鄭之滅國而檜君好潔<lb/>
<pb n="4b"/>
　　衣服魏俗儉嗇狹隘亦可以為鑒戒故並存之若<lb/>
　　邶鄘所?皆衛事自非與此一例炎武又云其地<lb/>
　　相距不過百餘里何得於百里之?立此三監班<lb/>
　　謂邶鄘俱有封國至周公盡以其地封康叔則立<lb/>
　　國不滿十年聖人何為存之<lb/>
　　漕　楚丘<lb/>
漕今衛輝府滑縣治　楚丘在縣東六十里<lb/>
　　<hi>臣</hi>謹案衛都淇縣在河北至東徙渡河野處漕邑<lb/>
<pb n="5a"/>
　　則在河南矣漕杜注云衛下邑疏云當在河東不<lb/>
　　注里數詩云升漕虛以望楚丘可以一望而得疑<lb/>
　　未必有六十里之?<lb/>
　　春秋時有兩楚丘隱七年戎伐凡伯於楚丘在山<lb/>
　　東曹縣東南四十里本戎州已氏之邑凡伯過其<lb/>
　　地因?略之杜注所謂濟?成武縣西南者是也<lb/>
　　成武與漕縣連境其一為僖四年衛遷於楚丘在<lb/>
　　滑縣東六十里漢為白馬縣水經注曰白馬濟有<lb/>
<pb n="5b"/>
　　白馬城衛文公東徙渡河都之隋開皇十六年同<lb/>
　　時置兩楚丘縣一在漢已氏縣以戎伐凡伯之楚<lb/>
　　丘為名為南楚丘一在漢白馬縣即桓公封衛者<lb/>
　　為北楚丘後以曹縣有楚丘因改名衛南縣杜佑<lb/>
　　通典曰白馬春秋衛漕邑衛南衛文公所徙之楚<lb/>
　　丘也元和郡縣志及舊唐書所載並同朱子詩集<lb/>
　　傳亦云漕楚丘皆在滑州尤顯然較著乃班固地<lb/>
　　理志於成武下則曰齊桓公所城遷衛文公於此<lb/>
<pb n="6a"/>
　　既混滑縣之楚丘於成武而文定?春秋於凡伯<lb/>
　　傳則云罪衛不救王臣之難又混成武之楚丘於<lb/>
　　滑縣蓋兩失之孔穎達疏定之方中胸無定見兩<lb/>
　　岐其說曰漢之郡境已不同故鄭疑在東郡杜云<lb/>
　　濟?也不知杜云濟?成武縣者乃是凡伯傳之<lb/>
　　楚丘與衛無涉鄭疑在東郡東郡今之東昌府亦<lb/>
　　與滑縣??傅寅又曰堂當是今博州堂邑博濮<lb/>
　　二州連境案東昌府之堂邑縣與?州府之成武<lb/>
<pb n="6b"/>
　　縣相去四百五十里如何云望楚與堂乎<hi>堂只是楚丘之</hi>
　　<hi>旁邑但今不可考耳</hi>總因兩楚丘相混致班固一誤孔穎達<lb/>
　　再誤傅寅三誤而近日　皇輿表於?州府成武<lb/>
　　縣亦注云衛楚丘邑沿?襲謬千載同病?因考<lb/>
　　詩地理而附識於此<lb/>
　　沬　桑中　頓丘　浚<lb/>
沬即書所云沬邦是紂都朝歌之地今為衛輝府淇縣<lb/>
　春秋時在大河之北邶風曰亦流于淇鄘風曰送我<lb/>
<pb n="7a"/>
　淇上衛風曰瞻彼淇?故今日猶以淇名縣曰古朝<lb/>
　歌自文公遷河南楚丘而河?殷墟更屬於晉桑中<lb/>
　在淇縣境頓丘漢東郡有頓丘縣案東郡今山東東<lb/>
　昌府疑此女未必如此之?送只當在淇水之北浚<lb/>
　亦衛邑自漢以下並為浚儀縣至宋真宗改浚儀為<lb/>
　祥符縣為開封府治今因之<lb/>
　　淇園<lb/>
戴凱之曰淇園衛地殷紂竹箭園也<lb/>
<pb n="7b"/>
　閻氏若璩曰朱子於淇?篇集傳謂淇上多竹漢世<lb/>
　猶然此自據漢武帝下淇園之竹以塞決河?恂伐<lb/>
　淇園之竹為矢以給軍耳酈道元云今通望淇川無<lb/>
　復此物又可證朱子止及漢之故晉戴凱之言淇園<lb/>
　衛地殷紂竹箭園也見班彪志毛詩所詠瞻彼淇?<lb/>
　綠竹猗猗是北土寒冰至冬地凍竹根類淺故不能<lb/>
　植惟?<hi>音夬</hi>竹根深故能晚生故曰根深耐寒茂被淇<lb/>
　苑然則毛詩之所謂菉竹者乃?竹非常竹也亦可<lb/>
<pb n="8a"/>
　以備異聞<lb/>
　　<hi>臣</hi>猶記少時湯?縣令楊銘敦謂<hi>臣</hi>曰今世淇上<lb/>
　　無竹詩所?菉竹正以其難得而言耳<hi>臣</hi>初亦未<lb/>
　　之信謂下淇園之竹以為揵是淇竹明證及?酈<lb/>
　　道元之言則知晉世已無有竹不自今時矣因思<lb/>
　　毛傳解綠竹曰綠王芻竹篇竹明係二物不是今<lb/>
　　時之竹正義曰詩有終朝采綠則綠與竹?草故<lb/>
　　傳依爾雅以為王芻與篇竹異也郭璞注綠為綠<lb/>
<pb n="8b"/>
　　縟草今呼鴟?莎篇竹似小藜赤莖節好生道旁<lb/>
　　可食又殺蟲草木疏云有草似竹?五六尺淇水<lb/>
　　側人謂之綠竹其說支離又物不經見且以為二<lb/>
　　物則與下青青如簀俱不合?閻氏此條知是竹<lb/>
　　之?一種且唯淇園有竹非淇上?有竹也意殷<lb/>
　　紂之竹箭園至二漢之初猶存故漢武?恂得而<lb/>
　　用之非淇川上遍植此物且以為竹則與下二章<lb/>
　　義俱不礙較注疏似更得情<lb/>
<pb n="9a"/>
　　黎<lb/>
通典潞州上黨縣古黎侯國西伯戡黎即此漢為壺關<lb/>
　縣蘇氏曰是時衛猶在河北黎衛壤地相接故狄之<lb/>
　為患黎衛共被之<lb/>
　　<hi>臣</hi>謹案黎國在上黨壺關縣是在衛之西詩文匪<lb/>
　　車不東政自明白易曉而毛鄭解特謬言衛之諸<lb/>
　　臣形貌蒙戎然但為昏亂之行何不來東迎我君<lb/>
　　而復之乎鄭又曲為之?曰黎在衛西今所寓在<lb/>
<pb n="9b"/>
　　衛東是屬鑿空添出且與下二句意一直無餘味<lb/>
　　其解蒙戎語尤拙此只言裘之敝是久客之?總<lb/>
　　之此與下第四章上二句是?黎下二句是責衛<lb/>
　　言客久而裘敝矣非我之車不來東告於汝但衛<lb/>
　　之臣子莫與同憂耳且流離瑣尾若此其可憐而<lb/>
　　竟塞耳不聞何哉語曲折而意極自然此為定解<lb/>
　　東萊解亦費力朱傳及嚴緝得之矣<lb/>
　　泲　禰　干　言　須<lb/>
<pb n="10a"/>
泲禰毛第云地名不詳何地鄭於干言第云猶泲禰未<lb/>
　聞?近同異而王應麟云泲同濟禹貢導沇水東流<lb/>
　為泲東郡臨邑有泲廟寰宇記大禰溝在曹州冤句<lb/>
　縣北七十里隋志邢州?邱縣有干言山李公緒曰<lb/>
　柏人縣有干山言山柏人邢州堯山縣陸奎?因謂<lb/>
　此衛女嫁邢者所作<hi>臣</hi>謂邢衛同姓衛女無嫁邢之<lb/>
　理若下嫁邢之大夫則衛大邢小邢安敢以大夫而<lb/>
　伉諸侯詳見訂詁中竊意毛鄭已不詳處所不必?<lb/>
<pb n="10b"/>
　為之?也須孔疏云須與漕相連明亦在滑縣界<lb/>
　　王<lb/>
今河南府洛陽縣城?西偏即周王城故址洛誥所謂<lb/>
　澗水東瀍水西周公所營洛邑為朝?之地成周在<lb/>
　今洛陽縣城東二十里周公處殷頑民之地在瀍水<lb/>
　之東亦曰下都與王城相去十八里平王東遷居王<lb/>
　城至景王凡十一世敬王畏子朝餘黨徙都成周以<lb/>
　其狹小請諸侯城之而王城廢至赧王復居之<lb/>
<pb n="11a"/>
　顧氏炎武曰周初太師陳詩以觀民風其采於商之<lb/>
　故都者則繫之邶鄘衛其采於東都者則繫之王<hi>王亦</hi>
　<hi>周初太師之本名劉元城曰邶鄘衛本商之畿?故序王之上</hi>其采於列國者則各<lb/>
　繫之其國至驪山之禍先王之詩率已闕軼而孔子<lb/>
　所錄者皆平王以後之詩此變風之所由名也然詩<lb/>
　雖變而太師之本名則不敢變此十二國之所以猶<lb/>
　存其舊也乃范甯以王之名不當儕於列國而為之<lb/>
　說曰列黍離於國風齊王德於邦君誤矣<lb/>
<pb n="11b"/>
　又曰自幽王以上太師所陳之詩亡矣春秋時君卿<lb/>
　大夫之賦詩無及之者此孔子之所不得見也是故<lb/>
　詩無正風<lb/>
　　<hi>臣</hi>謹案炎武謂今十二國之風見存者悉東遷以<lb/>
　　後之詩其盛世之詩則燬於驪山之禍孔子之所<lb/>
　　不得見足為千古未發但猶以正變立?不免錮<lb/>
　　於習見東遷以後何嘗無正風如唐之蟋蟀齊之<lb/>
　　雞鳴秦之無衣小戎鄭之緇衣衛之淇?自難以<lb/>
<pb n="12a"/>
　　變名之蓋當時賢侯如晉文侯秦襄公鄭衛二武<lb/>
　　俱能宣力王室與西周之詩何異乃拘於正變者<lb/>
　　則謂蟋蟀為刺晉僖公儉不中禮雞鳴為刺齊哀<lb/>
　　公荒淫怠慢無衣為刺其君好攻戰至淄衣淇?<lb/>
　　難以言刺只得云美既曰美又如何云變乎至豳<lb/>
　　風七月亦以為變而王氏通有君臣相疑之言嗚<lb/>
　　呼詩之本?於是乎亡矣<lb/>
　　鄭<lb/>
<pb n="12b"/>
鄭今為河南許州府之新鄭縣初宣王封弟友於鄭居<lb/>
　咸林為今陜西同州府之華州幽王時桓公寄帑於<lb/>
　虢檜子武公與平王東遷卒定其地號曰新鄭以?<lb/>
　於初封之鄭也故城在今縣治西北<lb/>
　　齊<lb/>
齊今為山東青州府之臨淄縣班固曰臨淄名營邱師<lb/>
　尚父所封以地臨淄水而名齊世世都此故城在今<lb/>
　縣治北<lb/>
<pb n="13a"/>
　　魏<lb/>
魏今山西解州芮城縣東北七里有古魏城不知其始<lb/>
　封姬姓春秋閔元年滅於晉賜大夫畢萬為邑因姓<lb/>
　魏氏<lb/>
　　唐<lb/>
成王封叔虞於唐在河汾之東今為山西太原府之太<lb/>
　原縣子燮父改國號曰晉地名晉陽以在晉水之北<lb/>
　也四世至成侯南徙曲沃又五世至穆侯遷於絳亦<lb/>
<pb n="13b"/>
　曰翼今為平陽府之翼城縣<lb/>
　　沃　鵠<lb/>
昭侯封桓叔於曲沃子莊伯浸?至孫武公遂滅翼自<lb/>
　曲沃徙都之?三世凡六十七年晉分入魏魏亡入<lb/>
　秦秦謂之左邑水經注左邑故曲沃詩所謂從子于<lb/>
　鵠者也漢武帝分置聞喜縣左邑故城在今聞喜縣<lb/>
　治東涑水自城西注水流急濬故詩人以為激揚之<lb/>
　水<lb/>
<pb n="14a"/>
　　秦<lb/>
孝王封非子於秦今陜西秦州清水縣莊公徙西故犬<lb/>
　邱秦州西南百二十里西縣故城是寧公遷平陽在<lb/>
　今鳳翔府郿縣西四十六里德公遷雍今為鳳翔府<lb/>
　治自車鄰美秦仲駟驖小戎蒹葭終南皆襄公時詩<lb/>
　此時居秦州穆公為德公子以下則居鳳翔矣<lb/>
　　<hi>臣</hi>謹案史記秦文公收地至岐岐以東獻之周岐<lb/>
　　為今陜西鳳翔府岐山縣則豐鎬故京在岐之東<lb/>
<pb n="14b"/>
　　秦未嘗有也可見平桓之世晉未滅虢東西周猶<lb/>
　　通封畿號令猶行於西土虢鄭遺地之在畿?者<lb/>
　　尚無恙黍離詩人過故宗廟?室盡為禾黍破瓦<lb/>
　　?垣依然故物使秦有其地當更營建無復此景<lb/>
　　象矣所以莊二十一年莊王與虢酒泉猶在同州<lb/>
　　府澄城縣而虢公敗犬戎於渭汭猶在西周之封<lb/>
　　?也自晉滅虢斷桃林之隘而秦穆亦東竟至河<lb/>
　　築壘為王城以塞其路而故京遂判若異域僖十<lb/>
<pb n="15a"/>
　　五年獲晉侯舍諸靈臺靈臺在西安府鄠縣豐鎬<lb/>
　　之側自是周之遺地盡入於秦西歸之好音?矣<lb/>
　　自晉獻秦繆始也乃知鄭詩譜謂秦襄公逐戎橫<lb/>
　　有西都八百里之地者其?誠?謬當以史記為<lb/>
　　正<lb/>
　　陳<lb/>
武王封舜後媯滿於陳是為胡公今為河南陳州府治<lb/>
　淮寧縣<lb/>
<pb n="15b"/>
　　宛丘　東門之池<lb/>
毛傳曰四方?中央下曰宛丘又城?東北隅有池即<lb/>
　詩所謂東門之池也<lb/>
　　檜<lb/>
祝融後妘姓今河南許州府密縣東北五十里有古檜<lb/>
　城平王東遷為鄭武公所滅僖三十三年文夫人葬<lb/>
　公子瑕於檜城之下<hi>檜與鄶通</hi>
　　曹<lb/>
<pb n="16a"/>
武王封弟叔振鐸於曹今為山東曹州府定陶縣春秋<lb/>
　哀八年為宋所滅<lb/>
　　豳<lb/>
許氏謙曰豳即邠州唐開元時改豳字為邠今為陜西<lb/>
　西安府邠州三水縣郡縣志古豳城在縣西二十里<lb/>
　公劉所遷前后稷封邰在今西安府武功縣西南二<lb/>
　十二里詩所謂即有邰家室是也又百泉溥原流泉<lb/>
　俱在今三水縣界<lb/>
<pb n="16b"/>
　顧氏炎武曰周世之國無豳此非太師所采周公追<lb/>
　王業之始作為七月之詩兼雅頌之聲而用之祈報<lb/>
　之事鴟鴞以下或周公之作或為周公而作則皆附<lb/>
　於豳焉雖不以合樂然與二南同為有周盛時之詩<lb/>
　非東周以後列國之風也謂自周南至豳統謂之國<lb/>
　風者此先儒之誤程泰之辨之詳矣<lb/>
　　鎬京<lb/>
玉海曰今京兆長安縣昆明池北鎬陂郡縣志周武王<lb/>
<pb n="17a"/>
　?即鎬京也在長安縣西北十八里自漢武帝穿昆<lb/>
　明池於此鎬京遺址淪陷焉　鎬與滈同括地志滈<lb/>
　水源出長安縣西北滈池水經注滈水承滈池北流<lb/>
　入渭秦始皇本紀有人持璧遮使者曰為我遺滈池<lb/>
　君服?曰水神也江神以璧遺滈池之神告始皇之<lb/>
　將終也亦曰鎬池古史考武王遷鎬長安豐亭滈池<lb/>
　也是鎬京因鎬池而得名自漢武穿池於此以習舟<lb/>
　師侈大其制水盡入昆明池而鎬京遺蹟不可復問<lb/>
<pb n="17b"/>
　矣<lb/>
　　摯<lb/>
毛氏曰摯國名任姓仲虺之後唐世系表仲虺居薛臣<lb/>
　扈祖已皆其胄裔祖已七世孫曰成徙國於摯太任<lb/>
　母家也傅氏曰詩云自彼殷商來嫁于周則摯為殷<lb/>
　畿?國<lb/>
　　莘<lb/>
世本莘國名姒姓禹後唐世系表?封支子於莘水經<lb/>
<pb n="18a"/>
　注郃陽城故有莘邑太姒母家也水經注郃陽城南<lb/>
　有瀵<hi>音糞</hi>水東流注於河水南猶有文母廟前有碑去<lb/>
　城十五里水即郃水也縣取名焉閻氏若璩云太姒<lb/>
　所?之莘國在今西安府郃陽縣南二十里若伊尹<lb/>
　耕莘之莘則在今汴州陳留縣東北三十五里距湯<lb/>
　都商邱不過四百里殷時原有兩莘國<lb/>
　　牧野<lb/>
通典衛州汲縣牧野之地皇甫謐曰在朝歌南七十里<lb/>
<pb n="18b"/>
　朝歌今為衛輝府淇縣牧野今為衛輝府治汲縣地<lb/>
　水經注自朝歌以南暨清水土地乎衍據?跨澤悉<lb/>
　牧野之地故詩稱牧野洋洋今新鄉縣亦有牧村即<lb/>
　古牧野蓋其地極廣<lb/>
　　虞芮<lb/>
郡縣志故虞城在陜州平陸縣東北五十里虞山之上<lb/>
　古虞國芮城在陜州芮城縣西二十里古芮國<hi>晉太康地</hi>
　<hi>紀虞西百四十里有芮城</hi>閒原在平陸縣西六十五里即虞芮?<lb/>
<pb n="19a"/>
　田讓為閒田之所<lb/>
　　<hi>臣</hi>謹案春秋時有虞國公爵仲雍之後虞仲所封<lb/>
　　在今山西解州平陸縣東北四十里僖五年滅於<lb/>
　　晉顧命有芮伯亦姬姓國在陜西同州府城南僖<lb/>
　　二十年滅於秦其殷時之虞芮已?不復封虞即<lb/>
　　前時之虞地芮則在河以西同州府與秦接界今<lb/>
　　山西芮城縣乃殷時芮國非春秋之芮也<lb/>
　　阮　共　鮮原<lb/>
<pb n="19b"/>
張氏曰阮國名共阮國之地皆在今涇州今有共池即<lb/>
　共也　孔氏曰鮮原亦在岐山之南去太王舊都不<lb/>
　?文王徙宅於程即此朱子曰今在京兆府咸陽縣<lb/>
　豐在今鄠縣東三十五里文王又自程遷豐豐在岐<lb/>
　山東南三百餘里周地西迫戎狄自岐遷程自程遷<lb/>
　豐自豐遷鎬西?戎而東即華也<lb/>
　　靈臺　靈囿　靈沼　辟廱<lb/>
三輔黃圖靈臺在長安西北四十里?二十丈周四百<lb/>
<pb n="20a"/>
　二十步文王之辟廱在焉囿在縣西四十二里沼在<lb/>
　縣西三十里又鎬京辟廱武王之學戴氏曰武王都<lb/>
　鎬為四方來朝者?豐不足以容之先作辟廱以養<lb/>
　人才閻氏若璩曰三輔黃圖云靈囿在長安縣西四<lb/>
　十二里王應麟以文王之囿方七十里注於下余謂<lb/>
　在今鄠縣東三十里正漢地理志所謂文王作酆有<lb/>
　鄠杜竹林南山檀柘號稱九州膏腴者文王當日弛<lb/>
　以予民恣其芻獵以?但有物以蕃界之遂名之曰<lb/>
<pb n="20b"/>
　囿此實作邑于豐時事非初岐山事也論者徒執岐<lb/>
　山國僅百里囿安得有如許大不知文王由方百里<lb/>
　起耳豈終於是者哉又案括地志辟廱靈沼今悉無<lb/>
　復處惟靈臺孤立至唐太宗時猶存<lb/>
　　焦穫　鎬　方<lb/>
爾雅十藪周有焦穫郭璞注今扶風池陽縣瓠中朱傳<lb/>
　曰今在耀州三原縣案耀州三原今屬陜西西安府<lb/>
　鎬?師古以為非豐鎬之鎬但不能名其所在方即<lb/>
<pb n="21a"/>
　南仲所城之朔方朱傳以為今靈夏等州之地今為<lb/>
　陜西寧夏衛蓋此時玁狁自西北來也<lb/>
　　涇陽　太原<lb/>
顧氏炎武曰薄伐玁狁至于太原毛鄭俱不詳其地朱<lb/>
　子謂今太原陽曲縣殆未然豈有?從西來兵乃東<lb/>
　出者宣王料民太原亦以其地近邊為禦戎之備必<lb/>
　不料之於晉國也愚意此詩必求涇陽所在而後太<lb/>
　原可得而明漢書地理志安定郡有涇陽縣禹貢涇<lb/>
<pb n="21b"/>
　水所出後漢書靈帝紀段熲破先零羌於涇陽注涇<lb/>
　陽縣屬安定在原州元和郡縣志原州平?縣本漢<lb/>
　涇陽縣地今縣西四十里涇陽故城是也然則太原<lb/>
　當即今之平?而後魏立為原州亦是取古太原之<lb/>
　名耳據炎武?則太原與涇陽本是一地在漢為涇<lb/>
　陽縣在後魏曰原州今圖志亦曰平?府平?縣涇<lb/>
　水出縣西南三十里至?陵縣入渭水以北為陽玁<lb/>
　狁從朔方今寧夏衛入侵正當平?涇水之北而吉<lb/>
<pb n="22a"/>
　甫薄伐即於其地也<lb/>
　胡渭朏明曰漢安定郡治?平縣後廢元魏改置曰<lb/>
　平?唐為原州治廣德元年?吐蕃節度使馬璘表<lb/>
　置行原州於靈臺縣之百里城貞元十九年徙治平<lb/>
　?縣西去故州一百六十里故州即今固原州小爾<lb/>
　雅云?平謂之太原則太原當在州界非平?縣縣<lb/>
　乃古涇陽在固原之東玁狁侵及涇陽而薄伐之以<lb/>
　至于太原蓋自平?逐之出塞至固原而止不窮追<lb/>
<pb n="22b"/>
　也案此?更勝至于二字纔有?落得不窮追之意<lb/>
　若?涇陽即太原玁狁侵於此地而伐即於此地至<lb/>
　于之義終不出<lb/>
　　<hi>臣</hi>謹案涇陽非今日之涇陽縣太原非今日之太<lb/>
　　原府蓋玁狁從西北來而二地皆在東也朱子以<lb/>
　　朔方為今寧夏衛此?得之但以焦穫為今耀州<lb/>
　　三原縣亦未合耀州在今平?之東五百里三原<lb/>
　　與今之涇陽縣接壤且去周之京師亦太近既已<lb/>
<pb n="23a"/>
　　整居耀州必不迂道而西侵平?也餘詳訂詁中<lb/>
　　申　謝<lb/>
申在今南陽府南陽縣曹氏曰地理志南陽宛縣有申<lb/>
　伯國棘陽縣東北百里有謝城其地蓋相近案棘陽<lb/>
　縣今為新野縣<lb/>
　　郿<lb/>
在今鳳翔府郿縣朱傳曰郿在鎬京之西岐周之東而<lb/>
　申在鎬京之東南時王在岐周故餞于郿也<lb/>
<pb n="23b"/>
　　江漢　常武<lb/>
朱傳以江漢為宣王命召虎平淮南之夷常武是宣王<lb/>
　自將伐淮北之夷舊說以淮南今淮安府之山陽鹽<lb/>
　城等縣淮北今安東清河等縣毛西河非之曰常武<lb/>
　明言徐方既來徐方既同與淮夷何涉徐戎在徐地<lb/>
　但欲伐徐戎則必循淮浦故詩曰率彼淮浦省此徐<lb/>
　土是宣王特經?淮北夷非伐淮北夷也<hi>臣</hi>案徐戎<lb/>
　係今徐州春秋時彭城屬宋而戰國?樂毅曰淮北<lb/>
<pb n="24a"/>
　宋地楚魏之所欲也是徐州亦有淮北之名矣<lb/>
　　向<lb/>
孔氏曰左傳桓王與鄭十二邑向在其中杜預云河?<lb/>
　軹縣西有地名向上則向在東都之畿?也<hi>軹縣唐省入孟</hi>
　<hi>州濟源縣</hi>左傳襄十一年諸侯伐鄭師于向詩皇甫孔聖<lb/>
　作都于向即此<lb/>
　　蘇公<lb/>
孔氏曰左傳昔周克商使諸侯撫封蘇忿生以溫為司<lb/>
<pb n="24b"/>
　?則蘇國在溫<hi>杜預曰今河?溫縣是東都畿?</hi>春秋時蘇稱子此<lb/>
　稱公者蓋子爵而為三公鄭語蘇己姓昆吾之後寰<lb/>
　宇記故溫城在孟州溫縣西三十里詩序暴公為卿<lb/>
　士而譖蘇公世本暴辛公作塤蘇成公作箎周幽王<lb/>
　時人<lb/>
　　暴公<lb/>
鄭氏曰暴畿?國春秋文八年公子遂?雒戎盟于暴<lb/>
　杜注暴鄭地<lb/>
<pb n="25a"/>
　　郇伯<lb/>
左傳畢原酆郇文之昭也郇本侯爵以文王之子為州<lb/>
　伯故曰郇伯嚴氏粲曰毛以為東西二大伯鄭以為<lb/>
　牧下二伯孔以大伯惟有周召無郇侯當從鄭春秋<lb/>
　僖二十四年狐偃及秦晉之大夫盟于郇杜注解縣<lb/>
　西北有郇城所謂郇瑕氏之墟也故城在猗氏縣西<lb/>
　南四里郇與荀通桓九年荀侯賈伯伐曲沃後為晉<lb/>
　所滅以賜大夫原氏黯是為荀叔郡縣志栒邑故城<lb/>
<pb n="25b"/>
　在邠州三水縣二十五里古郇國案邠州在秦境?<lb/>
　與晉郇瑕氏??且狐偃從公子入國濟河而後盟<lb/>
　于郇明是河以東地面謂為邠州三水縣非也<lb/>
　　坰野<lb/>
郡縣志坰澤俗名連泉澤在?州曲阜縣東九里魯僖<lb/>
　公牧馬之地<lb/>
　　常　許<lb/>
孔氏曰常為魯南鄙常或作嘗在薛之傍春秋莊三十<lb/>
<pb n="26a"/>
　一年築臺于薛六國時齊孟嘗君食采於此亦號薛<lb/>
　公是嘗與薛一地也許為魯西鄙即許田桓元年鄭<lb/>
　伯以璧假者後屬於鄭在許州許昌縣南四十里有<lb/>
　周公廟朱子曰常許皆魯之故地見侵於諸侯而未<lb/>
　復者故魯人以是願僖公所謂居常與許是也<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩類釋卷二<lb/>
</p>
<p>
</p>
  </div>
</body>
</text>
</TEI>