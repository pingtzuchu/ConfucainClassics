<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書詳解卷十三</head> <lb/>
    <p>
<pb n="1a"/>
欽定四庫全書<lb/>
　尚書詳解卷十三<lb/>
　　　　　　　　　　　　　宋　夏僎　撰<lb/>
盤庚上<lb/>
盤庚五遷將治亳殷民咨胥怨作盤庚三篇<lb/>
　自契至成湯八遷自湯至盤庚又五遷所謂五遷者<lb/>
　?湯遷亳仲丁遷囂河亶甲居相祖乙遷耿盤庚又<lb/>
　遷亳故此序言盤庚五遷蓋謂自湯至盤庚凡五遷<lb/>
<pb n="1b"/>
　都也彼唐孔氏不知此五遷之?乃謂據經只有四<lb/>
　遷則祖乙必自耿遷他處盤庚又自他處遷亳不從<lb/>
　耿遷亳此蓋弗深攷之過也林少?謂祖乙自相遷<lb/>
　耿其地泉濕為水所圯欲遷他所而重勞民遂留于<lb/>
　耿及盤庚即位而民之被墊溺為甚謀遂遷于亳殷<lb/>
　故此序所以言盤庚五遷將治亳殷亳即湯所都之<lb/>
　邑也殷亳之?名周希聖謂商人稱殷自此以前惟<lb/>
　稱商而已自盤庚既都亳于是商殷兼稱或單稱殷<lb/>
<pb n="2a"/>
　也盤庚遷殷而民皆咨嗟相怨者蓋耿地乃漢皮氏<lb/>
　縣之耿鄉其地沃饒而障塞易以致富富家巨室居<lb/>
　之既久皆總于貨寶今雖為水所圯而皆傲上從康<lb/>
　不可教訓至于閭閻之民則皆苦于蕩析離居而罔<lb/>
　有定極盤庚于是謀居于亳?擇?燥地而居之也<lb/>
　是舉也是小民之利而富室之所不欲故唱為浮言<lb/>
　以?動小民之情乃咨嗟相怨而不欲遷盤庚于是<lb/>
　登進厥民告之所以遷都之意且戒?臣無扇浮言<lb/>
<pb n="2b"/>
　以?惑斯民之視聽使?臣不敢肆為過犯之言而<lb/>
　民皆樂從以遷此盤庚三篇所由以作也以三篇皆<lb/>
　是告臣民之言而告之之目有先後故分為三而篇<lb/>
　以上中下?之唐孔氏謂此三篇以民不樂遷開釋<lb/>
　民意告以不遷之害與遷之善上中二篇未遷時言<lb/>
　下篇已遷後事上篇人皆怨上初?人心故其辭為<lb/>
　切中篇民已稍悟故其辭?緩下篇民既從遷故其<lb/>
　辭益緩此?是也彼王氏乃謂上篇告?臣殊不知<lb/>
<pb n="3a"/>
　盤庚教于民則未嘗不告民也中篇告庶民殊不知<lb/>
　予念我先神后之勞爾先則未嘗不告臣也下篇告<lb/>
　百官族姓皆?生分?攷之于經一無所合未可從<lb/>
　也<lb/>
盤庚盤庚遷于殷民不適有居率籲?慼出矢言曰我<lb/>
王來既爰宅于?重我民無盡劉不能胥匡以生卜稽<lb/>
曰其如台<lb/>
　適之也盤庚將遷于亳殷之地而民不肯之亳殷所<lb/>
<pb n="3b"/>
　有之邑居盤庚于是率籲?慼出矢言以告之也籲<lb/>
　呼也與無辜籲同矢陳也與夫子矢之之矢同?呼<lb/>
　率?憂之人而出陳其誓言以告之也我王指祖乙<lb/>
　也言祖乙自相來居于此耿地者其意將以安國勢<lb/>
　定民居重其民而不欲盡置之死地也劉殺也故言<lb/>
　重我民無盡劉猶言重我民無盡置之死地也然祖<lb/>
　乙之初雖欲安國定民奈何居之既久其地?滷墊<lb/>
　隘民不能相正以生故我今日謀欲從遷殷者乃所<lb/>
<pb n="4a"/>
　以安爾?也非勞爾?也又況今日之事又非盤庚<lb/>
　私意?我有是心以是心而稽之于卜而卜之所言<lb/>
　果曰如我所欲遷則是盤庚之遷非私意矣故繼曰<lb/>
　卜稽曰其如台<lb/>
先王有服恪謹天命?猶不常寧不常厥邑于今五邦<lb/>
今不承于古罔知天之?命矧曰其克從先王之烈若<lb/>
?木之有由?天其永我命于?新邑紹復先王之大<lb/>
業厎綏四方<lb/>
<pb n="4b"/>
　盤庚上既言今日之遷乃稽諸卜者如此故此遂言<lb/>
　先王遷都之事以見所遷出于不得不然非好生事<lb/>
　煩民也服事也謂我商家自成湯以來凡有所事無<lb/>
　不欽慎天命所在未嘗好為多事然猶不能常安其<lb/>
　居自湯至今且五遷都矣則遷都之事豈得已而不<lb/>
　已乎盤庚既言先王遷都出于勢之不得不然故遂<lb/>
　言我今日所都耿地為水所圯是天命已有一定不<lb/>
　易之?矣天命既有一定不易之?儻盤庚不能順<lb/>
<pb n="5a"/>
　古先王遷都之事而視民利用遷則是不知天之?<lb/>
　命天命且不能知況能從先王之烈若顛木之有由<lb/>
　?乎烈業也顛木木之仆地者也?木之芽也?亳<lb/>
　邑成湯之舊邑成湯所以成商家莫大之業者實在<lb/>
　于此其後嗣王去亳遷于他邑則亳邑廢矣如木之<lb/>
　已仆也盤庚謂我若不順故事而遷都亳邑則天命<lb/>
　且不我居?能承先王成功之故地而居使亳邑既<lb/>
　廢如木之顛仆而復生芽?乎盤庚言今日若不遷<lb/>
<pb n="5b"/>
　則上違天命下廢先王之業故于下遂言我今日遷<lb/>
　都非有他也天將永我商家社稷無窮之命于此新<lb/>
　邑使我于此繼紹復興先王之大業以安定四方而<lb/>
　已故曰天其永我命于此新邑紹復先王之大業厎<lb/>
　綏四方<lb/>
盤庚?于民由乃在位以常舊服正法度曰無或敢伏<lb/>
小人之攸箴王命?悉至于庭王若曰格汝?予告汝<lb/>
訓汝猷黜乃心無傲從康<lb/>
<pb n="6a"/>
　盤庚三篇雖曰上篇作于未遷時中篇作于將遷時<lb/>
　下篇作于已遷之後然上篇亦不是未遷時一時之<lb/>
　言觀此篇上既言盤庚率籲?慼出矢言此又言盤<lb/>
　庚?于民則知非一時之言矣林少?謂耿地?鹵<lb/>
　有沃饒之利不利閭閻小民而利富家巨室盤庚將<lb/>
　遷始於富家巨室不?故扇為浮言以簧鼓斯民至<lb/>
　其中則小民亦皆咨怨不適有居雖其間有審利害<lb/>
　之實而欲遷者往往又為在位所沮難不能自達於<lb/>
<pb n="6b"/>
　上當此時如人之身風邪入其肌膚而亂其脈絡?<lb/>
　竅閉塞而不通茍不能究其所以受病之處而徒攻<lb/>
　之以毒藥與病勢?於閉塞之間則將有不可測者<lb/>
　矣故盤庚當遷之時于是推原其受病之處謂民之<lb/>
　所以未諭者本于富家巨室謀利自居傲上從康不<lb/>
　能率典法而肆其巧言以扇惑愚民使欲遷之心?<lb/>
　而不伸故其教于民也必自有位者始然雖自有位<lb/>
　者始亦非作一切新法以整齊而脅從之也乃使之<lb/>
<pb n="7a"/>
　用常舊服以正法度所謂常舊者故事也服事也?<lb/>
　先王之時其遷都已有故事今有位者但以先王遷<lb/>
　都故事正法度率民以遷而已既使之用故事以正<lb/>
　法度然又恐其憚于遷都于民之欲遷而以言箴上<lb/>
　者乃遏?之使不得上達故又告之使無或敢伏小<lb/>
　人之攸箴?耿地?鹵不利小民必有欲遷者民欲<lb/>
　遷而上未遷則必有箴規之言故盤庚于是使在位<lb/>
　者不得?伏而遏?之使不得上達也此?史官先<lb/>
<pb n="7b"/>
　總序其大意以表見當時上下之情所以既壅而復<lb/>
　通者皆盤庚能審人情之變而處之得其當也史官<lb/>
　既總序盤庚作書大意故此下遂載當時告教之言<lb/>
　王命?悉至于庭者謂命?臣及庶民皆至庭聽告<lb/>
　戒也王若曰格汝?予告汝訓者謂臣民既至王于<lb/>
　是告之曰來爾?予告汝以今日所以訓飭汝之意<lb/>
　汝猷黜乃心無傲從康猷謀也謂爾?所以不從我<lb/>
　以遷者以各有私心有私故有蔽惟能謀去汝私心<lb/>
<pb n="8a"/>
　不為物所蔽則必能明利害之實而不至于傲慢上<lb/>
　命不肯徂遷而自從其茍安之私志也林少?謂天<lb/>
　下利害不難知也人惟心平氣定不為名所惑不為<lb/>
　利所怵者類能知之惟心之所存惑于利害之私將<lb/>
　見利而不?害利害實亂之矣遷之利不利在盤庚<lb/>
　時可一言而?矣惟?臣貪沃饒之利習奢侈之欲<lb/>
　二者接乎?中故傲上從康而不自知則盤庚所以<lb/>
　必告之以汝猷黜乃心也<lb/>
<pb n="8b"/>
古我先王亦惟圖任舊人共政王播告之修不匿厥指<lb/>
王用丕欽罔有逸言民用丕變今汝聒聒起信險膚予<lb/>
弗知乃所訟非予自荒??惟汝??不惕予一人予<lb/>
若觀火予亦拙謀作乃逸<lb/>
　盤庚既告其臣使黜其私心不得傲上從康故此遂<lb/>
　稱先王之時其臣從其命令無敢違者古我先王?<lb/>
　泛指成湯以下凡商之賢君也舊人亦泛指先王之<lb/>
　臣也?言我先王謀任舊人與之共政故當時為之<lb/>
<pb n="9a"/>
　臣者于先王播告其所修之政于天下皆能奉宣?<lb/>
　意未嘗敢?匿其指故先王大敬其臣然臣雖曰奉<lb/>
　宣?意未敢匿指然亦未嘗有一言失于過逸足以<lb/>
　扇惑民聽故當時非特君敬之而民亦大變所謂變<lb/>
　者?變其所為而從上之所為也盤庚之意?謂先<lb/>
　王之時其舊臣所以為先王所敬者以其不匿厥指<lb/>
　也所以為民所從者以其罔有逸言也一?又謂先<lb/>
　王謀任舊人故舊臣于王有所播告皆能奉宣而無<lb/>
<pb n="9b"/>
　?匿惟其如此故先王在上但恭已正面大敬其為<lb/>
　君之道而已雖未嘗有過多于言辭而民已變而從<lb/>
　化矣此?亦通盤庚言此?謂先王之時于上所欲<lb/>
　為皆?其臣之布宣而奉行之今我雖得臣乃不能<lb/>
　然故繼言今汝聒聒起信險膚予弗知乃所訟?謂<lb/>
　今日之遷汝?當率民共往而乃聒聒然肆為多言<lb/>
　務為險膚之?起信于人我意尚不知汝所訟訴者<lb/>
　果為何事況望汝奉宣?意而不匿厥旨者乎險謂<lb/>
<pb n="10a"/>
　利口相傾者膚謂淺近而不由中者二者皆誕妄無<lb/>
　實之言乃欲以此取信于流俗即所謂而胥動以浮<lb/>
　言者是也王氏謂不夷為險不中為膚此?是也盤<lb/>
　庚既責?臣不能如先王之臣奉宣?意乃以浮言<lb/>
　惑?故此又謂我今日所以致爾?敢傲上從康肆<lb/>
　為浮言非我自荒棄此?不如先王圖任舊人也乃<lb/>
　?臣見我?容如此乃含茹吾?玩習恩?不畏懼<lb/>
　我一人故敢傲上而不從以遷汝既不畏懼我一人<lb/>
<pb n="10b"/>
　而肆為浮言不從以遷我不于其始萌之時而遏?<lb/>
　其勢而今乃至于無所忌憚以簧惑流俗以至舉國<lb/>
　之人皆相與怨咨不適有居是我于汝譬如火焉不于<lb/>
　其始焚之時而撲滅之且坐視之燃遂至延蔓而不<lb/>
　可救是我之拙謀作成汝之過逸此?盤庚自責之<lb/>
　辭也蘇氏謂此篇數言用耆老又戒以無侮老成以<lb/>
　此推之則凡不欲遷者皆??且狂也此?有理<lb/>
若網在綱有條而不紊若農服田力穡乃亦有秋汝克<lb/>
<pb n="11a"/>
黜乃心施實?于民至于婚友丕乃敢大言汝有積?<lb/>
乃不畏戎毒于?邇惰農自安不?作勞不服田?越<lb/>
其罔有黍稷<lb/>
　盤庚上既言爾?臣不當傲上從康故此遂廣譬曲<lb/>
　喻以盡其意王氏謂若網在綱有條而不紊言下從<lb/>
　上小從大則治此申前無傲之戒若農服田力穡乃<lb/>
　亦有秋此申前無從康之戒?綱者網之索也舉其<lb/>
　索則網之目皆有條而不紊服田力穡謂盡力于稼<lb/>
<pb n="11b"/>
　穡之事則享有秋之利此?能近取譬謂?臣所以<lb/>
　扇為浮言而不遷者惟其傲上從康故盤庚言下之<lb/>
　從上能如網在綱則固將無傲也相率以遷不憚少<lb/>
　勞如農服田力穡則固將無從康矣此?所以優游<lb/>
　厭飫使曉然知利害之實也利害之實如網在綱如<lb/>
　農力穡其理灼然故汝?臣當黜傲上從康之心而<lb/>
　施實?于民也??臣欲民不遷故扇為浮言皆謂<lb/>
　遷則勞不遷則逸皆一時姑息之言非實?也惟率<lb/>
<pb n="12a"/>
　民以遷不恤一時少勞而使之終獲無窮之安逸乃<lb/>
　所以為實?也故曰汝克黜乃心施實?于民盤庚<lb/>
　既言施實?于民而又言至于婚友者??臣之私<lb/>
　心所以安土重遷者徒為婚姻僚友之計初不能為<lb/>
　民深慮故盤庚于是言汝誠黜其私而施實?于民<lb/>
　則非特民受其賜而汝婚姻僚友亦被其實?矣此<lb/>
　盤庚所以必言至于婚友也汝?臣既施實?于民<lb/>
　而又及于婚友則我乃敢大言汝有稽?之實所謂<lb/>
<pb n="12b"/>
　積??謂先王之時爾先正之臣率民以遷以施實<lb/>
　?今汝又能率民以遷則是有積世之?在民也盤<lb/>
　庚既以?言誘?臣使之率民以遷故又責之曰施<lb/>
　實?于民其或不知畏惕無所忌憚公然惑?使之<lb/>
　不遷則是大流毒于?邇也戎大也謂民遷則有一<lb/>
　時之勞而享終身之逸不遷雖目前少安而?亡無<lb/>
　日故不遷乃是大流毒于?邇也誠如是則若怠惰<lb/>
　之農徒憚一時之勞肆然自安不能黽勉以作勤勞<lb/>
<pb n="13a"/>
　之事不肯服事于田?之間如之何可以獲黍稷之利<lb/>
　哉林少?謂此篇文勢大抵反覆辨論皆相顧成文<lb/>
　既曰若農服田力穡乃亦有秋又曰惰農自安越其<lb/>
　罔有黍稷既曰予若觀火又曰若火之燎于原其猶<lb/>
　可撲滅文雖渙散而意則相屬以是知盤庚之言雖<lb/>
　佶屈聲牙不可遽曉然反覆求之于人情甚近也此<lb/>
　?甚善<lb/>
汝不和吉言于百姓惟汝自生毒乃敗禍姦宄以自災<lb/>
<pb n="13b"/>
于厥身乃既先惡于民乃奉其恫汝悔身何及<lb/>
　盤庚上既言汝?臣不肯率民以遷如惰農自安終<lb/>
　無黍稷故此又責之曰汝自今以往若不能調和其<lb/>
　善言以曉喻百姓而使之必遷而徒扇浮言以惑民<lb/>
　則是汝自生毒螫至于敗禍姦宄以自取災害于身<lb/>
　而已?遷都之計上合天心下從人欲必非?臣所<lb/>
　能沮再三訓誥不從則刑罰及之是汝所以至于敗<lb/>
　禍姦宄皆汝自取災害非我一人不忍也故盤庚所<lb/>
<pb n="14a"/>
　以又言乃既先惡于民乃奉其恫汝悔身何及?謂<lb/>
　民愚無知所?以訓迪使知遷都之利實惟汝臣今<lb/>
　既不能和吉言于百姓而扇浮言以鼓惑之則是汝<lb/>
　自以毒為民之先故我罰之亦理當然然當此時之<lb/>
　後奉持其痛而思悔則先悔之其于身何所及哉盤<lb/>
　庚言此?謂汝前日不使民遷我固緩汝之罰今若<lb/>
　更不肯遷則我罰及汝如痛已切體雖悔無及固當<lb/>
　悔之于未然之前也<lb/>
<pb n="14b"/>
相時憸民猶胥顧于箴言其發有逸口矧予制乃短長<lb/>
之命汝曷弗告朕而胥動以浮言恐沈于?若火之燎<lb/>
于原不可嚮邇其猶可撲滅則惟爾?自作弗靖非予<lb/>
有咎<lb/>
　盤庚上既儆?臣謂汝若不遷則罰及爾身弗可悔<lb/>
　故此又言小人于口舌言語尚不敢妄發今爾?臣<lb/>
　乃敢肆為浮言是小人之不若也相視也與相在爾<lb/>
　室之相同憸人小人也盤庚謂我相視一時小人或<lb/>
<pb n="15a"/>
　事有不如意而懷不自已之誠發箴規之言猶且相<lb/>
　顧視不敢妄發則或以口過取禍彼小人于箴規之<lb/>
　言猶畏如此矧我萬?之主生殺之柄在吾掌握實<lb/>
　制汝短長之命汝茍以遷都非利何不入告于我而<lb/>
　乃相?動以浮言以此言恐動沉溺于?民肆言無<lb/>
　忌如此是憸民之不若也盤庚既言?臣肆言無忌<lb/>
　曾小人之不若故又言汝今日以浮言惑人其勢熾<lb/>
　盛如火之焚燎于原野其勢雖不可嚮近而猶可以<lb/>
<pb n="15b"/>
　遏?而我之威權亦可?汝于刑戮而止其妄?也<lb/>
　爾?臣若果肆言不止則我以刑戮加汝當是時則<lb/>
　是汝?自為不善之謀所以陷于刑戮非我一人之<lb/>
　咎也故曰則惟汝?自作不靖非予有咎陳博士謂<lb/>
　盤庚責?臣不欲遷何不告我然即有不欲遷者以<lb/>
　告盤庚則盤庚將自中輟乎曰可否相濟君臣之常<lb/>
　使其告也則盤庚尚得而開諭之惟其不告而以言<lb/>
　惑人此所以難化也<lb/>
<pb n="16a"/>
遲任有言曰人惟求舊器非求舊惟新古我先王暨乃<lb/>
祖乃父胥及逸勤予敢動用非罰世選爾勞予不掩爾<lb/>
善?予大享于先王爾祖其從與享之作福作災予亦<lb/>
不敢動用非?<lb/>
　遲任于經不見鄭氏謂古之賢史也盤庚上既言汝<lb/>
　?臣不能率民以遷我將有罰及汝又恐?臣以盤<lb/>
　庚為濫刑故此又言我惟用舊人爾皆係舊人子孫<lb/>
　我豈敢妄罰汝但恨汝不能用我命故自速其辜爾<lb/>
<pb n="16b"/>
　?盤庚所告者大抵皆世家巨室故舉古賢史遲任<lb/>
　之言曰人惟求舊器非求舊惟新言器舊則弊弊則<lb/>
　必易新者而人則不厭舊用舊人非如器之貴新古<lb/>
　我先王與汝祖父相與同其勞逸則汝?臣皆舊臣<lb/>
　之子孫也予豈敢動用非罰以加于汝身哉于是世<lb/>
　世選用爾之勞績未嘗敢掩蔽爾善者?所以盡耆<lb/>
　舊之意也雖然不掩爾善茍汝不忠于國而傲上從<lb/>
　康則我亦不敢以非?原汝而不加以刑也故又繼<lb/>
<pb n="17a"/>
　之曰?予大享于先王爾祖其從與享之作福作災<lb/>
　予亦不敢動用非?大享謂大烝之類言我祭享于<lb/>
　先王之廟爾祖亦從而與享善則作福不善則作災<lb/>
　未嘗容私于其間則爾之致于傲上從康先惡于民<lb/>
　以自災于厥身予其敢動用非?而赦汝哉言罰之<lb/>
　與?皆簡在先王與乃祖之心而非我之敢私也林<lb/>
　少?謂此雖言器非求舊惟新而盤庚舉此但以證<lb/>
　人惟求舊爾故下文繼以古我先王既勞乃祖乃父<lb/>
<pb n="17b"/>
　胥及逸勤以至不敢動用非?文勢首尾實相貫穿<lb/>
　無取于器非求舊以為新邑之喻若蘇氏謂人舊則<lb/>
　習器舊則弊當使舊人用新器我所以從老成人之<lb/>
　言而遷新邑此皆求之之過也詳攷下文未嘗有遷<lb/>
　邑之意則知少?之?為長也<lb/>
予告汝于難若射之有志汝無侮老成人無弱孤有幼<lb/>
各長于厥居勉出乃力?予一人之作猷<lb/>
　盤庚上既言我于生殺賞罰之權皆簡在先王與汝<lb/>
<pb n="18a"/>
　乃祖父之心則汝之傲上從康我必將罰無赦故此<lb/>
　以遷都之定計告之遷都之計非不善也但汝?臣<lb/>
　執志不堅故以為難爾故盤庚于是告之曰今日之<lb/>
　事其難者不在乎他如射之有志所謂射之難者志<lb/>
　于鵠而已能志于鵠則雖難無有不中遷都雖有一<lb/>
　時之勞爾?臣茍執其一定之志則功豈有不成哉<lb/>
　故為今日計當無侮老成人無弱孤有幼謀為長久<lb/>
　之計可也?盤庚之遷將以避害就利則當時能深<lb/>
<pb n="18b"/>
　思?慮之人必有以遷為利以不遷為害者詳攷此<lb/>
　篇則盤庚之遷其不欲者特世家巨室所謂老成人<lb/>
　與小民無不欲遷也其所以咨怨者特一時浮言所<lb/>
　惑耳故盤庚于是告?臣使之不以老成人為昏耄<lb/>
　而侮之不以幼孤之人為不能自立而弱之惟酌諸<lb/>
　老成與小民之言則遷都之利害決矣此即所謂無<lb/>
　或敢伏小人之攸箴者能不侮老成不弱孤幼則必<lb/>
　能各思長久于所居而勉出其力聽我一人之謀而<lb/>
<pb n="19a"/>
　相從以遷也此所以又繼之曰各長于厥居勉出乃<lb/>
　力聽予一人之作猷<lb/>
無有?邇用罪伐厥死用?彰厥善邦之臧惟汝?邦<lb/>
之不臧惟予一人有佚罰凡爾?其惟致告自今至于<lb/>
後日各恭爾事齊乃位度乃口罰及爾身弗可悔<lb/>
　盤庚上既飭?臣使勉出乃力聽予一人之作猷故<lb/>
　此遂以賞罰儆之謂聽我言則賞不聽則必罰無赦<lb/>
　也無有?邇謂待臣無有?近待之如一也所謂待<lb/>
<pb n="19b"/>
　之如一者謂爾?不能助我遷而胥動以浮言則是<lb/>
　用罪者也用罪則不間?近凡有死之道者皆伐之<lb/>
　能助我以遷而敷實?于民則是用?者也用?則<lb/>
　不間?近凡遷善之道者皆彰之也?氏又謂用罪<lb/>
　猶言用罰也用罰以伐其有死之道者用?猶言用<lb/>
　賞也用賞彰其有善之道者二?皆通盤庚上既言汝<lb/>
　?助我遷則賞不助則罰故誘掖之曰今日之事汝<lb/>
　勿謂吾濫于賞罰也遷之而邦善則是爾?能黜其<lb/>
<pb n="20a"/>
　傲上從康之心而從我以遷之功也若其不善則罪<lb/>
　不在汝乃我一人有佚罰以致之?有罪不罰與罰<lb/>
　不當罪皆佚罰也盤庚言此謂我以賞罰勸戒臣民<lb/>
　使之必遷則遷之不善誠盤庚之妄用賞罰也盤庚<lb/>
　既以功歸臣下以罪歸已故遂飭之曰凡爾?其惟<lb/>
　致告?出令者君也推君令而致之民者臣也今盤<lb/>
　庚既自任遷都之責謂遷茍不善罪在一人于是所<lb/>
　以責?臣而使之致其告戒之言于民也盤庚既使<lb/>
<pb n="20b"/>
　?臣致其所告于民不得復鼓浮言故又飭之曰自<lb/>
　今已往至于後日惟當各自恭敬汝所治之事整齊<lb/>
　汝所居之位以法度制節汝口使無復肆為浮言不<lb/>
　然則吾有罰以加爾之身汝欲悔而不可也唐孔氏<lb/>
　謂盤庚上篇之言切是也少?謂居人主之利勢而<lb/>
　生殺予奪之權在于掌握言出于口則?臣百姓憚<lb/>
　其威畏其命無敢違者今盤庚之遷?臣乃傲上從<lb/>
　康肆為浮言以逸上今使盤庚以人主利勢而與之<lb/>
<pb n="21a"/>
　較驅之以刑罰而使遷則誰敢違者今乃反覆曉諭<lb/>
　若是之甚不忍加刑罰于臣民者?得天下在得民<lb/>
　得民在得心得心之道在所欲與之聚所惡勿施耳<lb/>
　今盤庚之遷乃欲聚民所欲去民所惡茍先以勢力<lb/>
　與較則失民之心雖?之使遷天下自此危矣故寧<lb/>
　為優?不忍之辭以開諭其心使知吾之意在于去<lb/>
　所惡聚所欲則不失民心而不害其所以為遷此盤<lb/>
　庚所以大過人也歟<lb/>
<pb n="21b"/>
盤庚中<lb/>
盤庚作惟涉河以民遷乃話民之弗率誕告用亶其有<lb/>
?咸造勿褻在王庭盤庚乃登進厥民曰明聽朕言無<lb/>
荒失朕命<lb/>
　林少?謂盤庚三篇之作先后不同故史官折為三<lb/>
　篇而?篇之首必志其所作之時以為之?上篇言<lb/>
　盤庚遷于殷至出矢言中篇言盤庚作惟涉河至咸<lb/>
　造勿?在王庭下篇言盤庚既遷至綏爰有?皆志<lb/>
<pb n="22a"/>
　其所作之先後也然則此篇必言盤庚作惟涉河以<lb/>
　民遷乃話民之弗率誕告用亶其有?者?盤庚上<lb/>
　篇丁寧反覆告其民以遷都之意則臣之傲上從康<lb/>
　不可告訓與民之相與怨咨不適有居者稍能自悔<lb/>
　而遷都之謀決矣于是將與之涉河以遷焉故言盤<lb/>
　庚作惟涉河以民遷作有行意詩言與子偕作與子<lb/>
　偕行則行與作?一義耿在河北亳在河南故其將<lb/>
　行必自北渡河而南也盤庚將行又恐民情好逸惡<lb/>
<pb n="22b"/>
　勞樂因循而憚改作猶有弗率者于是乃以話言陳<lb/>
　?其向來不率之狀將以大告其民而用其誠信于<lb/>
　爾?故曰誕告用亶其有?亶者信也子夏曰信而<lb/>
　後勞其民未信則以為厲已盤庚之意?謂遷之而<lb/>
　誠信未著于民則?之而已是厲民也此盤庚所以<lb/>
　必用亶于有?也盤庚既用誠信于?于是致萬民<lb/>
　而使咸至于外朝且使之不得?瀆而傾?上令也<lb/>
　盤庚既使之勿?在王庭于是乃升進其民而告之<lb/>
<pb n="23a"/>
　自明聽朕言以下即盤庚登進告戒之言也?盤庚<lb/>
　將出語言恐?臣聽之不誠故先敕之汝當明明以<lb/>
　聽我之言不可如從前之荒怠而遺失我今日之教<lb/>
　命也下文即所出之教命也所謂無荒失者無荒怠<lb/>
　而失此教也<lb/>
嗚呼古我前后罔不惟民之承保后胥慼鮮以不浮于<lb/>
天時殷降大虐先王不?厥攸作視民利用遷汝曷弗念<lb/>
我古后之聞承汝俾汝惟喜康共非汝有咎比于罰<lb/>
<pb n="23b"/>
　盤庚上既告臣民使之明聽朕言故此遂嗟嘆而言<lb/>
　之古我前后謂盤庚巳前諸君或指?以前而言不<lb/>
　特成湯祖乙等也?下文言殷降大虐先王不?既<lb/>
　是指湯而言故知此指指商以前諸君也盤庚謂往<lb/>
　古我之?后凡有施為無不惟民是承如使民如承<lb/>
　大祭之承承之為言奉也無不為民之故而奉以周<lb/>
　旋也惟前后惟民是承故為之民亦保后之胥慼所<lb/>
　謂保后胥慼者?保衛其后而相與同其憂慼也子<lb/>
<pb n="24a"/>
　和張?政謂憂民之憂者民亦憂其憂罔不惟民之<lb/>
　承則憂民之憂者保后胥慼則民亦憂其憂也惟前<lb/>
　后能惟民是承而民又能保后胥慼君民相與如此<lb/>
　故當時舉事無不浮于天時浮于天時有二?張?<lb/>
　清謂浮如物之浮水東西南北無不惟水勢是適無<lb/>
　所厎滯今先后之君民相與如此故凡有為有行未<lb/>
　有不順于天時?謂天時可行在我不敢?止天時<lb/>
　當息在我不敢?作此之謂浮于天時林少?則又<lb/>
<pb n="24b"/>
　依蘇氏謂浮為勝謂古者以過為浮浮之為言勝也<lb/>
　言君民相與同憂如此故雖有天時之災皆可以人<lb/>
　力勝之也此二?皆通盤庚上既引言先后君民之<lb/>
　間相與如此率能浮于天時故此遂言我商之先后<lb/>
　惟知此理故天降虐罰于殷如仲丁在囂河亶甲在<lb/>
　相祖乙在耿皆迫于禍災不能自已故先王于是不<lb/>
　敢懷居故邑于是見幾而作視民所利而率之以遷<lb/>
　則先王于遷都之事非不善也先王之事既如此汝<lb/>
<pb n="25a"/>
　視?臣何不念汝所聞於我古先后之事其所以遷<lb/>
　者大抵敬汝民而承之使汝相率以遷而共其喜樂<lb/>
　安康之事而已我之遷都既欲承汝而俾汝共享其<lb/>
　康樂則今日之事非是汝有過咎近乎謫罰而遂迫<lb/>
　汝以遷也<lb/>
予若籲懷?新邑亦惟汝故以丕從厥志今予將試以<lb/>
汝遷安定厥邦汝不憂朕心之攸困乃咸大不宣乃心<lb/>
欽念以忱動予一人爾惟自鞠自苦若?舟汝弗濟臭<lb/>
<pb n="25b"/>
厥載爾忱不屬惟胥以沈不其或稽自怒曷瘳<lb/>
　盤庚上既言我遷都本為民計非以汝有罪而罰之<lb/>
　故此遂言予若籲懷?新邑亦惟汝故以丕從厥志<lb/>
　籲呼也與無辜?天之籲同盤庚謂所以呼召爾臣<lb/>
　民進而教告使之懷安于此新邑者非我一人之私<lb/>
　計也亦惟爾臣民蕩析離居之故是以釋利而遷將<lb/>
　以大從爾志也林少?謂盤庚之遷民咨胥怨今乃<lb/>
　曰丕從厥志何哉蘇氏曰古之所謂從?者非從其<lb/>
<pb n="26a"/>
　口之所不樂而從其心之所同然亳邑之遷實斯民<lb/>
　之利惟其為浮言?動故從于口者咸有不樂之言<lb/>
　若有幡然而改以其利害安危之實而反求于心則<lb/>
　固知遷之利不遷之害矣是盤庚所謂從厥者正蘇<lb/>
　氏所謂非從其口之所不樂而從其心之所同然也<lb/>
　惟盤庚不從其口而從其志故爾言雖怨咨未已我<lb/>
　于是試與汝共遷以安定厥邦也既言今日之遷將<lb/>
　以安定厥邦故遂責之曰我心憂念爾?如此汝乃<lb/>
<pb n="26b"/>
　不能憂念我心之所困病者在于民之不遷方且相<lb/>
　與怨嗟不宣布爾之腹心敬念以忱誠感動我一人<lb/>
　如此則是汝自取困窮自取病苦而已譬如舟之載<lb/>
　物不以時而濟則將臭敗其所載?耿地?鹵不以<lb/>
　時遷則沉溺無所不至矣故又繼之曰爾忱不屬惟<lb/>
　胥以沉屬逮也?謂汝不能以忱動于一人是爾之<lb/>
　忱誠有所不逮也忱誠不逮則失可遷之時而相與<lb/>
　及于沉溺之患矣如此則是汝之所見進退無所稽<lb/>
<pb n="27a"/>
　攷徒自肆其忿怒不遜之意果何時而瘳也故曰不<lb/>
　其或稽自怒曷瘳<lb/>
汝不謀長以思乃災汝誕勸憂今其有今罔後汝何生<lb/>
在上今予命汝一無起穢以自臭怨人倚乃身迂乃心<lb/>
予迓續乃命于天予豈汝威用奉畜汝?<lb/>
　盤庚上既言汝?不遷是退無所稽攷徒自肆其忿<lb/>
　怒何時能已故此遂言汝所以自肆忿怒者以汝不<lb/>
　為長久之謀思其不遷之災是汝自勸勉于憂愁之<lb/>
<pb n="27b"/>
　道也所謂自勸勉于憂愁之道即孟子所謂安其危<lb/>
　而利其災者也惟汝?皆自勸以憂是汝有今日目<lb/>
　前之小利無後日久長之計也無久長之計則禍患<lb/>
　將至何以得久生在世之上乎此?責其不能?慮<lb/>
　也盤庚既責其不能?慮故又告之曰汝雖不能?<lb/>
　慮無意于遷然其意已決命汝之言已一定而不易<lb/>
　汝當傾心一意順從以遷不可復鼓浮言以惑??<lb/>
　若鼓動不已則如穢惡之物今幸沉伏在下不可攪<lb/>
<pb n="28a"/>
　動若攪動之則是起穢非特臭及他人亦所以自臭<lb/>
　譬如浮言昔時鼓動今幸稍息民有從遷之意不可<lb/>
　再鼓若再鼓則非特害民而汝?臣亦自害也盤庚<lb/>
　既責?臣使不得起穢自臭故又告之曰我所以再<lb/>
　三如此訓飭汝等者實恐其中有人?其私利不顧<lb/>
　國家大計則倚託汝之身而迂僻汝之心使怨嘆而<lb/>
　彼得以為辭故予所以再三訓飭不能自已也殊不<lb/>
　知我所以再三訓敕于汝者實以遷都之事?永汝<lb/>
<pb n="28b"/>
　命于新邑故我順天意而從事將迎合天意續接汝<lb/>
　命于天也我豈以威脅汝哉凡欲奉養汝?而已故<lb/>
　曰予豈汝威用奉畜汝?<lb/>
予念我先神后之勞爾先予丕克羞爾用懷爾然失于<lb/>
政陳于?高后丕乃崇降罪疾曰曷虐朕民汝萬民乃<lb/>
不生生暨予一人猷同心先后丕降與汝罪疾曰曷不<lb/>
暨朕幼孫有比故有爽?自上其罰汝汝罔能迪<lb/>
　盤庚上既言今日遷都將以迓續民命于天汝?不<lb/>
<pb n="29a"/>
　可不遷故此又以見鬼神之際禍福之理儆之盤庚<lb/>
　謂我思念我先神后自湯至祖乙諸君勤勞爾先祖<lb/>
　擇民利而率民以遷故我所以今日大進用汝于列<lb/>
　位者將用以綏懷汝使汝各得其所且視我無忘先<lb/>
　世之?也我意既如此茍今日之遷不能明慎刑政<lb/>
　率民以遷則是失其政也既失其政而使臣民皆久<lb/>
　陳于此耿邑以速沉溺之患則無以慰我先王與爾<lb/>
　祖之心故我商之高后乃赫然振怒于上天大重降<lb/>
<pb n="29b"/>
　其罪疾于我曰耿地圯壞如此汝何虐害吾民而不<lb/>
　視民利用遷乎我不能率民以遷則高后固降以罪<lb/>
　疾若汝萬民不以生生為念與我一人謀同其心相<lb/>
　與以遷而乃肆為浮言以鼓惑天下則我商之先后<lb/>
　又將大降罪疾于汝?民曰耿地如此汝何不與我<lb/>
　幼小之孫有所親此相與共遷乎此皆是我先王有<lb/>
　明爽之?在天見汝?民傲慢不從故有罪疾自上<lb/>
　天而降加罪于汝汝于此時不知以何辭導迪于天<lb/>
<pb n="30a"/>
　而自免其罪疾乎故曰汝罔能迪所謂幼孫者盤庚<lb/>
　自抑之辭也盤庚言此?以商人尚鬼故以禍福恐<lb/>
　動以也林少?謂盤庚三篇言神后皆指自湯而下<lb/>
　至于祖乙凡遷都之主也而稱謂不同者特變文耳<lb/>
　亦猶舜典言藝祖文祖本無異議而先儒乃以為指<lb/>
　湯而言其?非也按下文云古我先后與殷降大虐<lb/>
　先王不懷皆是泛指遷都之君此文與上意實相連<lb/>
　接安得以為指湯乎況此文指臣民之先世皆云乃<lb/>
<pb n="30b"/>
　祖乃父而盤庚之世距成湯?甚其盤庚臣民之父<lb/>
　祖無有逮事成湯者以是知所言神后高后先后大<lb/>
　抵泛指遷都之主不特指湯一人而不及其餘也<lb/>
古我先后既勞乃祖乃父汝共作我畜民汝有戕則在<lb/>
乃心我先后綏乃祖乃父乃祖乃父乃?棄汝不救乃<lb/>
死?予有亂政同位具乃貝玉乃祖乃父丕乃告我高<lb/>
后曰作丕刑于朕孫迪高后丕乃崇降弗祥<lb/>
　盤庚上既言汝?不與我同遷則我先后必加罪疾<lb/>
<pb n="31a"/>
　于汝至此又恐臣民以為先王雖欲罰我而我先祖<lb/>
　父豈不欲救我哉故盤庚于是又言汝先祖父必不<lb/>
　救汝之意也盤庚謂古我先后既以遷都之故勞爾<lb/>
　祖乃父故我于是用汝為我容民畜?之官所以答<lb/>
　爾祖父之勞也今汝為吾畜民之官乃有戕賊吾民<lb/>
　之意在汝之心蘇氏謂則象也有戕民之象見于心<lb/>
　汝既有戕民之則在心則我先王惡汝必罰于汝必<lb/>
　先有以慰汝祖父之心使之不得救汝惟我先王有<lb/>
<pb n="31b"/>
　以安慰汝祖父則汝之祖父亦將??而棄汝坐視<lb/>
　汝受先王之罪疾以致死而不救也然此特坐視先<lb/>
　王之罪不救而已若夫我國家或有亂政之臣締交<lb/>
　立黨同在列位不以天下國家為念眷戀耿邑之沃<lb/>
　饒?具兼有貝玉惟知貪?貨賄莫知紀極則汝祖<lb/>
　父不特不救而已且將大告于我高后使我高后作<lb/>
　為大刑罰以及其子孫開導啟迪我先后大重降其<lb/>
　不祥之事以加乎其身矣貝水蟲古人取其角以為<lb/>
<pb n="32a"/>
　寶如今用錢玉即寶也盤庚言此?深戒?臣使之<lb/>
　知鼓動浮言不肯遷都者不特先王降罰祖先不救<lb/>
　祖先且將勸導先王大降誅罰以及其子孫也林少<lb/>
　?謂鬼神之理藏于幽冥杳忽之間不可以形容相<lb/>
　像求今盤庚與臣民言其遷都之意而及先王與臣<lb/>
　民之祖父所以相告語與夫所以振怒不?而降以<lb/>
　罪戾之言無所不至豈人之死也其君臣父子相與<lb/>
　處于鬼神之域?自若也無乃近于男巫女覡之見<lb/>
<pb n="32b"/>
　哉??于至理者然後能知鬼神之情狀盤庚之遷<lb/>
　所以奉承先王之心而臣民傲上從康不可訓誥若<lb/>
　此必以為先后震怒而不赦者?盤庚極其理而推<lb/>
　之知鬼神之情狀故其言雖若親與鬼神相接而不<lb/>
　為厚誣也<lb/>
嗚呼今予告汝不易永敬大恤無胥??汝分猷念以<lb/>
相從各設中于乃心乃有不吉不迪顛越不恭暫遇姦<lb/>
宄我乃劓殄滅之無遺育無俾易種于?新邑往哉生<lb/>
<pb n="33a"/>
生今予將試以汝遷永建乃家<lb/>
　不易釋文作以豉反今當依鄭?作如字讀盤庚上<lb/>
　既言以鬼神之情狀告之使知所畏懼不敢不遷故<lb/>
　于此又嗟嘆而言所以決其計也盤庚之意?謂今<lb/>
　我遷都之謀慮之已熟故所以告教于汝者已不可<lb/>
　變易汝當長敬此憂恤之事與我同憂其憂不可相<lb/>
　??而使上下之情不通也蘇氏謂遷國大憂也君<lb/>
　臣與民一心一?而或相??則怠矣此?是也君<lb/>
<pb n="33b"/>
　臣與民一不可相?故汝臣民須當分謀而念所以<lb/>
　遷都之事所謂分謀者謂各以類相與謀也既言分<lb/>
　猷念以相從又言各設中于乃心者盤庚之意謂汝<lb/>
　臣民今日所以不肯遷都者?各有私心故為浮言<lb/>
　之所惑今欲以類相與謀其遷都之事要當各設中<lb/>
　正于乃心則其心正而無私則浮言不能入矣其或<lb/>
　有不善不道之人覆違顛越我之教命而不恭敬者<lb/>
　徒欲在此舊都時暫逄人而行姦宄之事如是之人<lb/>
<pb n="34a"/>
　皆不能設中于乃心者也故我于是論其罪之輕重<lb/>
　輕者則劓割其鼻重者則珍滅之至于死無所遺漏<lb/>
　而再得生育之道所以如是者?以傲上從康告教<lb/>
　至此猶不知化是頑嚚不可話言者也盤庚不欲使<lb/>
　得易種于?新邑也唐孔氏謂易種即今俗語云相<lb/>
　染易也惡種在善人之中則善人亦變易為惡故盤<lb/>
　庚所以?其惡類不使易變其種類于此新邑也盤<lb/>
　庚既告臣民謂不肯遷者我必誅不赦故又飭之曰<lb/>
<pb n="34b"/>
　汝?須期于必往能往則能厚其生生之理惟往于<lb/>
　新邑而可以厚其生生之理故我于是將涉河試與<lb/>
　汝?遷于亳都以永長建立爾之家使汝子孫長享<lb/>
　其生生之樂也故曰永建乃家<lb/>
盤庚下<lb/>
盤庚既遷奠厥攸居乃正厥位綏爰有?曰無?怠懋<lb/>
建大命今予其敷心腹腎腸?告爾百姓于朕志罔罪<lb/>
爾?爾無共怒協比讒言予一人<lb/>
<pb n="35a"/>
　林少?謂此篇既遷之後盤庚恐民未盡諭其遷都<lb/>
　之意故又為之反覆告諭以申前篇之義?其愛民<lb/>
　惻怛之意實充于中故優??大之語自然發于外<lb/>
　也盤庚之遷始也臣民傲上從康咨嗟胥怨君臣上<lb/>
　下之道判然而離終也乃不變一法不戮一人而臣<lb/>
　民莫不中心?服樂以從上無黽勉不得已之意者<lb/>
　?盤庚發言能順民所欲而利導之故能定天下難<lb/>
　定之業?天下難?之疑史官探討未遷之前與既<lb/>
<pb n="35b"/>
　遷之後所以與臣民言者以遺後世欲使為人君者<lb/>
　知舉大事決大謀而臣民未敷則所以曉諭之者當<lb/>
　如此也然則此篇之首必言盤庚既遷者謂既渡河<lb/>
　而至于亳邑也奠厥攸居者謂既至亳邑而君民各<lb/>
　定其所居也乃正厥位先儒皆謂正郊廟社之位然<lb/>
　不應既遷之後而後定此位如成王營洛必先經營<lb/>
　位成而後成王至新邑若使盤庚既遷而後定位則<lb/>
　上而宗廟有暴露之患下而百姓亦有徭役之困非<lb/>
<pb n="36a"/>
　古遷都之道也然則此所謂正厥位者乃既定君民<lb/>
　所居于是正君臣之位登進于朝與之論遷徙之勞<lb/>
　而安慰之故繼之曰綏爰有?言論其遷都之意以<lb/>
　慰其心而安此有?之情也自無?怠以下即盤庚<lb/>
　綏爰有?之言也盤庚之言謂汝?既遷此新邑當<lb/>
　黽勉赴功務為勤勤不匱之事以圖長久之計不可<lb/>
　以??怠惰而生驕奢之心遂至速禍災使大命顛<lb/>
　覆不存或當懋建大命可也盤庚言此?祖乙圯于<lb/>
<pb n="36b"/>
　耿乃天將永民命于新邑故我之迓續乃命于天也<lb/>
　今既遷矣則我所以續其命者至矣在爾民固當勉<lb/>
　以自立其命盤庚既告以無?怠懋建大命又言今<lb/>
　予其敷心腹腎腸?告爾百姓于朕志者盤庚謂我<lb/>
　今日既遷我其敷布我心腹腎?不匿厥??告百<lb/>
　姓以我所遷之意也罔罪爾?者謂昔日未遷我諄<lb/>
　諄告汝以不遷則必罰無赦所以如是者凡欲以去<lb/>
　其傲上從康之心無肆其讒慝以敗國家之大計而<lb/>
<pb n="37a"/>
　已今爾既從我以遷則我不復罪爾?矣我既不復<lb/>
　罪爾?則爾?須當安居樂業無以既遷之後遂共<lb/>
　為忿怒相與協比肆其讒言以?我一人也故繼之<lb/>
　曰爾無共怒協比讒言予一人<lb/>
古我先王將多于前功適于山用降我凶?嘉績于朕<lb/>
邦今我民用蕩析離居罔有定極爾謂朕曷震動萬民<lb/>
以遷肆上帝將復我高祖之?亂越我家朕及篤敬恭<lb/>
承民命用永地于新邑肆予?人非廢厥謀弔由靈各<lb/>
<pb n="37b"/>
非敢違卜用宏?賁<lb/>
　盤庚上既言今日遷都已定爾?不可共肆讒言故<lb/>
　此遂言先王所以遷都之意也古我先王指成湯也<lb/>
　契始居亳其後屢遷莫能安定湯欲?廣前人之功<lb/>
　于是始居于亳依山附險而居按立政三亳鄭氏云<lb/>
　東成?南轘轅西降谷則知此言古我先王將多于<lb/>
　前功適于山者?指成湯遷亳所以大契之功也以<lb/>
　亳邑依山故言適于山者林少?謂耿地?鹵不利<lb/>
<pb n="38a"/>
　稼穡民多舍本趨末惟亳邑依山而居士高而地瘠<lb/>
　其民皆知力穡故湯居亳則民當伐夏之時猶有不<lb/>
　恤我?舍我穡事之言則居亳而民務稼穡也可知<lb/>
　惟居耿則趨末居亳則務本此盤庚所以必欲法先<lb/>
　王適于山而遷于亳也既言適于山又言用降我凶<lb/>
　?豈適山果遷以降凶?耶?適山則敦厚務本而<lb/>
　勞勞則善心生善心生則吉?升而凶?降?驕奢<lb/>
　?佚皆凶?也惟適山可以降凶?此成湯之所以<lb/>
<pb n="38b"/>
　能成其?功于我國家也故曰嘉績于朕邦盤庚既<lb/>
　言先王成湯欲大前功故遷亳依山而居將欲降凶<lb/>
　?而成美績故此遂言耿地不可居之意?以耿地<lb/>
　乃?鹵之地我民用?動分析離其所居無有定止<lb/>
　是將陷于凶?而莫之拯救故我之遷亳亦欲效我<lb/>
　先王之適于山也今之臣民乃謂我何無故震動萬<lb/>
　民以遷都之勞是何不體吾意之所向也又?今日<lb/>
　之遷非盤庚私意乃上帝以我高祖成湯盛?大業<lb/>
<pb n="39a"/>
　將使其子孫復興其業故祖乙之圯于耿乃降亂于<lb/>
　我家將以啟吾遷都之謀也此言亂越我家正如路<lb/>
　?舒言禍亂之作天將以開聖人惟上帝欲復成湯<lb/>
　之?故使民蕩析離居而以禍亂?我國家故我今<lb/>
　日所以能篤敬而恭承民命以永宅于此新邑也遷<lb/>
　都而言承民命者?遷都之謀天使永民命而君則<lb/>
　敬承之正如上篇言迓續乃命于天也盤庚既言遷<lb/>
　都之意如此故又告之曰今日之遷爾?不欲而我<lb/>
<pb n="39b"/>
　欲之非我幼?之人敢廢爾卿士大夫之謀也爾皆<lb/>
　傲上從康其謀不善故我不用爾若善則我無有不<lb/>
　用也故繼之曰弔由靈弔至也由用也靈善也言至<lb/>
　誠用善謀也然則今日之事爾不欲而我必遷?不<lb/>
　敢違卜將以恢擴宏大我商家莫大之業而已故繼<lb/>
　之曰各非敢違卜用宏?賁<lb/>
嗚呼邦伯師長百執事之人尚皆?哉予其懋簡相爾<lb/>
念敬我?朕不肩好貨敢恭生生鞠人謀人之保居?<lb/>
<pb n="40a"/>
欽今我既羞告爾于朕志若否罔有弗欽無總于貨寶<lb/>
生生自庸式敷民?永肩一心<lb/>
　邦伯一邦之伯?諸侯也師長?官之長?六卿也<lb/>
　百執事之人則凡執事之小臣乃六卿之屬也盤庚<lb/>
　前反覆言遷都之意備矣故此又嗟嘆其事呼?臣<lb/>
　而勉之使之既遷之後各勉力于國不可復?于私<lb/>
　也盤庚之意謂今日之遷乃吾所深憂不得已如此<lb/>
　今既遷矣謂邦伯師長與百執事之人庶幾憂吾之<lb/>
<pb n="40b"/>
　憂而加惻?之心不可復如前日鼓動之時誠能惻<lb/>
　?則我將勉力簡?賢才以輔助于爾與其同心協<lb/>
　力念以欽敬我之?民然我之用賢亦不敢輕茍順<lb/>
　貨財我不任也但能果敢而敬于生生之道者與相<lb/>
　鞠養于民者與能謀人而保安其所居者如此之人<lb/>
　我則?其勤勞而欽敬之非此我不用也盤庚此言<lb/>
　?以前此富家巨室所以不肯遷皆?總于貨寶故<lb/>
　安土重遷今盤庚恐其既遷之後復總貨寶念耿邑<lb/>
<pb n="41a"/>
　之儲畜怨積于中而不恤國事故以好貨自私者則<lb/>
　不用能厚民生而安養于民者則用之如此則在位<lb/>
　之君子庶幾不敢念前日之貨?而盡瘁于國家矣<lb/>
　盤庚告之之意如此又恐其未明己意故又告之曰<lb/>
　今我既進爾而告爾以我志之所順與不順者所順<lb/>
　者則既遷之後能念國家而施實?于民者也所不<lb/>
　順者則既遷之後悼念貨寶而不恤國事也盤庚謂<lb/>
　我進爾而告爾以我志之順與不順我之言無有不<lb/>
<pb n="41b"/>
　敬未嘗敢?言故為爾?臣者須當體我此意不可<lb/>
　復總聚貨?惟以是厚民生生之業自用其心以此<lb/>
　而布敷?澤於民不特今日行之而明日則變之也<lb/>
　長任此心而不變可也故曰式敷民?永肩一心蘇<lb/>
　氏謂盤庚遷都民怨誹逆命而盤庚不怒引咎自責<lb/>
　益開?言反覆告戒以口舌代斧鉞忠厚之至此商所<lb/>
　以復興也後之君子厲民自用以盤庚藉口予不<lb/>
　可不辨誠哉蘇氏之言也故特表而出之<lb/>
<pb n="42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書詳解卷十三<lb/>
</p>
<p>
</p>
  </div>
</body>
</text>
</TEI>