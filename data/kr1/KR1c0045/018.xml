<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷十八<lb/>
　蕩之什三之三<lb/>
蕩蕩上帝下民之辟疾威上帝其命多辟天生烝民其<lb/>
命匪諶靡不有初鮮克有終<lb/>
　賦也蕩蕩廣大貌辟君也疾威猶暴虐也多辟之辟<lb/>
　法也烝?諶信也言蕩蕩上帝下民之君也今乃暴<lb/>
　虐下民多罹於刑法有如帝命之者豈天生烝民其<lb/>
<pb n="1b"/>
　命果難信哉天命之性本無不善故人之生也靡不<lb/>
　有初而氣拘物蔽鮮克以善道終者是以天命亦?<lb/>
　克終如疾威而多僻也<lb/>
文王曰咨咨女殷商?是彊禦曾是掊克曾是在位曾<lb/>
是在服天降慆?女興是力<lb/>
　比而賦也此設為文王之詞歎紂之不克終也彊禦<lb/>
　暴虐也掊克聚歛也服事慆慢興起也力用力也言<lb/>
　文王當日曾咨嗟而謂紂曰彊禦掊克人之所惡汝<lb/>
<pb n="2a"/>
　乃使之居官任事是天所降之慆?而汝用力以興<lb/>
　之違天命而拂人性也<lb/>
文王曰咨咨女殷商而秉義類彊禦多懟流言以對寇<lb/>
攘式?侯作侯祝靡?靡究<lb/>
　比而賦也而爾也懟怒攘奪也作讀為詛祝讀為咒<lb/>
　詛咒怨謗也言汝興彊禦有故也天命之性仁柔義<lb/>
　剛爾?義類不能全其天?之剛而流於血氣之勇<lb/>
　是以亦彊禦而善怒人畏其怒而流轉其言以對汝<lb/>
<pb n="2b"/>
　所謂詭隨也人詭隨以謾汝汝乃用之於?故能盜<lb/>
　汝之權而奪民之財所謂?虐也寇虐肆行則怨謗<lb/>
　紛起莫知底止而亦不可究詰矣<lb/>
文王曰咨咨女殷商女炰烋于中國斂怨以為?不明<lb/>
爾?時無背無側爾?不?以無陪無卿<lb/>
　比而賦也炰烋武健貌背反側傾也陪貳也王之貳<lb/>
　則三公也卿六卿也言汝興掊克有故也汝彊禦而<lb/>
　寇攘式?故汝之臣皆虐民而為汝斂財斂財是斂<lb/>
<pb n="3a"/>
　怨也汝乃以為才而用之是斂怨以為?也夫是非<lb/>
　之心人皆有之所謂明?也爾以貪暴之習昏其本<lb/>
　性是以小人斂怨雖反側已露而且謂無有君子布<lb/>
　?雖堪為陪卿而終於不用也?師古曰言不?善<lb/>
　惡有逆背傾側者有堪為卿貳者皆不知之也<lb/>
文王曰咨咨女殷商天不湎爾以酒不義從式既愆爾<lb/>
止靡明靡晦式號式呼俾晝作夜<lb/>
　比而賦也湎沉也式用也言爾?不明多由於酒然<lb/>
<pb n="3b"/>
　非天湎爾以酒也因爾於不義之人從其言而用之<lb/>
　故沉溺於此容止皆愆號呼無度而晝夜不分其鮮<lb/>
　克有終者皆由於人非天為之也<lb/>
文王曰咨咨女殷商如蜩如螗如沸如?小大近喪人<lb/>
尚乎由行?奰于中國覃及鬼方<lb/>
　比而賦也蜩螗蟬屬沸水湧也如蜩如螗言之亂也<lb/>
　謀夫孔多發言盈廷也如沸如?政之亂也號令紛<lb/>
　起如水之沸錯互無章如?之雜也先王之法無小<lb/>
<pb n="4a"/>
　無大近皆喪失而舉國之人惟以率由遵行為尚莫<lb/>
　敢違亦莫敢諫也奰本作□多其目以視之也國語<lb/>
　曰王得衛巫使監謗者道路以目是也鬼方蠻方也<lb/>
　史稱厲王暴虐熊渠畏之去其王號是也<lb/>
文王曰咨咨女殷商匪上帝不時殷不用舊雖無老成<lb/>
人尚有典刑?是莫聽大命以傾<lb/>
　比而賦也老成人舊人也典刑舊法也言蜩螗沸?<lb/>
　時不善矣然非上帝為此不善之時也昔殷之盛時<lb/>
<pb n="4b"/>
　人與法俱善今皆不用乃政變非時變也然舊人雖<lb/>
　無舊政尚在但人有以典型告者汝皆不聽是以大<lb/>
　命?傾耳設一聽而用之未嘗不可轉亂為治也<lb/>
文王曰咨咨女殷商人亦有言?沛之?枝葉未有害<lb/>
本實先撥殷鑒不?在夏后之世<lb/>
　比而賦也顛沛仆也?蹶起之貌撥?也言大木?<lb/>
　仆枝葉未害而本根先撥是以?然而仆耳四方猶<lb/>
　枝葉也民心則本根也夏商之末諸侯未叛桀紂暴<lb/>
<pb n="5a"/>
　虐以失民心自?於天今周?若二代之季矣故言<lb/>
　殷鑒不?在於夏世則周鑒不?在於殷世可知也<lb/>
　無一語及於時事而能令聞之者惕然知戒亦可謂<lb/>
　善於立言矣<lb/>
　　蕩八章章八句<lb/>
　　　蕩召穆公諫厲王也厲王之行有似于紂故設<lb/>
　　　為文王咨紂之詞非徒指危亡以示儆其反覆<lb/>
　　　於天人之際望王之改過易亂者一篇之中三<lb/>
<pb n="5b"/>
　　　致意焉今夫國何以亡其本仆也本何以仆失<lb/>
　　　其民也民何以失用貪暴以斂怨也何以用貪<lb/>
　　　暴其?不明也?何以不?由湎於酒也然而<lb/>
　　　天不湎爾以酒也靡不有初爾之明?自具也<lb/>
　　　猶有典型匪上帝不時也但使戒爾沉湎以明<lb/>
　　　爾?則掊克之斂怨彊禦之寇攘皆能知之斥<lb/>
　　　?小人蠲除苛政得民心而培國本反覆手之<lb/>
　　　間耳本實既固聽老成而用典型可次第舉也<lb/>
<pb n="6a"/>
　　　此召公所以惓惓望王之克終而非徒借成言<lb/>
　　　以譏時政也<lb/>
抑抑威儀維?之隅人亦有言靡哲不愚庶人之愚亦<lb/>
職維疾哲人之愚亦維斯戾<lb/>
　賦也抑抑謙下威儀禮文也隅?角也?麗於威儀<lb/>
　則矩矱方正如有?角也但愚人不能知智者知之<lb/>
　又以為不足謹則靡哲不愚矣夫?人之愚氣質昏<lb/>
　昧是其疾也哲人之愚則自暴而反其常矣<lb/>
<pb n="6b"/>
無競維人四方其訓之有覺?行四國順之訏謨定命<lb/>
?猶辰告敬慎威儀維民之則<lb/>
　賦也競?覺明訏大謨猶皆謀也命號令也辰時則<lb/>
　法也言所貴乎威儀者何也朝廷之上莫?於人有<lb/>
　人而後四方訓之焉人之所以訓四方者以其?行<lb/>
　著於威儀昭明有覺故四國順之也訓四方者以人<lb/>
　誥四方者以言以天下之計長?之規為定命而辰<lb/>
　告之其言善矣然空言無實民弗從也必敬慎威儀<lb/>
<pb n="7a"/>
　使所言者皆著於躬行斯民皆則而效之矣<lb/>
其在于今興迷亂于政顛覆厥?荒湛于酒女雖湛樂<lb/>
從弗念厥紹罔敷求先王克共明刑<lb/>
　賦也興尚也女武公使人命已之詞也後凡言女言<lb/>
　爾言小子者放此紹緒刑法也共敬守之也言古人<lb/>
　之貴威儀如此至於今日迷於威儀而亂於政隳?<lb/>
　之隅而荒湛於酒以此為尚所謂靡哲不愚也汝雖<lb/>
　湛於酒而樂從所尚獨不念所承之統緒乎先王之<lb/>
<pb n="7b"/>
　成法甚明豈可不廣求而敬守之哉<lb/>
肆皇天弗尚如彼泉流無淪胥以亡夙興夜寐灑掃廷<lb/>
?維民之章修爾車馬弓矢戎兵用戒戎作用?蠻方<lb/>
　賦也章表率也作事??也言人雖尚酒皇天弗尚<lb/>
　汝無蹈其餘波如泉流之淪胥以亡也試思天壤之<lb/>
　間?自庭除之近外及蠻方之?細而寢興灑埽之<lb/>
　常大而車馬戎兵之變皆宜敬慎威儀以為民則何<lb/>
　處可容汝之荒湛哉<lb/>
<pb n="8a"/>
質爾人民謹爾侯度用戒不虞慎爾出話敬爾威儀無<lb/>
不柔嘉白圭之玷尚可磨也斯言之玷不可為也<lb/>
　賦也質成也侯度諸侯所守之法度也玷缺也言既<lb/>
　不敢荒湛則必質爾之民人則必謹爾之侯度所以<lb/>
　戒不虞也其質之謹之之道不外出話與威儀必敬<lb/>
　慎威儀使無不柔嘉至於出話尤宜慎密白圭之缺<lb/>
　尚可磨鑢言語一失則不可救矣論語曰南容三復<lb/>
　白圭蓋謂此也<lb/>
<pb n="8b"/>
無易由言無曰苟矣莫捫朕舌言不可逝矣無言不?<lb/>
無?不報惠于朋友庶民小子子孫繩繩萬民靡不承<lb/>
　賦也易輕捫持逝去?答承奉也無易由言戒其心<lb/>
　之輕視也無曰苟矣戒其口之輕?也雖莫捫其舌<lb/>
　而亦不可逝則所以謹言者至矣既能慎爾出話更<lb/>
　宜敬爾威儀蓋天下之理無有言而不?無有?而<lb/>
　不報故必無不柔嘉以順於朋友并及於庶民小子<lb/>
　則侯度愈謹而子孫繩繩不墜厥紹亦人民愈和皆<lb/>
<pb n="9a"/>
　奉以為則而承之矣<lb/>
視爾友君子輯柔爾?不遐有愆相在爾室尚不愧于<lb/>
屋漏無曰不顯莫予云覯神之格思不可度思矧可射<lb/>
思<lb/>
　賦也輯和遐何愆過也屋漏室中明處也覯見格至<lb/>
　度測矧?射斁通厭也言人之修?顯微一致皆不<lb/>
　可愆於威儀當其見人之時固宜和柔爾?勿令有<lb/>
　愆即在暗室之中亦不可愧于屋漏無曰??人不<lb/>
<pb n="9b"/>
　見也鬼神之?充滿天地焉知屋漏之中鬼神不至<lb/>
　不顯亦臨猶懼有失?可厭斁而不敬乎劉瑾曰不<lb/>
　遐有愆者省察之功慎獨之事也不愧屋漏者存?<lb/>
　之功戒懼之事也<lb/>
辟爾為?俾臧俾嘉淑慎爾止不愆于儀不僭不賊鮮<lb/>
不為則投我以桃報之以李彼童而角實虹小子<lb/>
　賦而比也辟正也止容止也僭差賊害則法也無角<lb/>
　曰童虹與訌同幻惑也言?正爾之?使盡善而盡<lb/>
<pb n="10a"/>
　美則必動?之間淑慎容止不愆於威儀慎而不僭<lb/>
　淑而不賊斯為民之則矣投桃報李無?不報也若<lb/>
　謂無威儀而民則之則是以童為角惑小子耳無此<lb/>
　理也<lb/>
荏染柔木言緡之絲???人維?之基其維哲人告<lb/>
之話言順?之行其維愚人覆謂我僭民各有心<lb/>
　興也荏染柔忍貌緡綸也言荏染之柔木乃可以受<lb/>
　綸以興??之恭人乃可以成?也??和也恭敬<lb/>
<pb n="10b"/>
　也敬而且和所謂抑抑也?基猶?隅也隅方則基<lb/>
　正也然則抑抑威儀實出身加民之要乃哲人聽而<lb/>
　行之愚人聞而不信夫其不信必自以為智而不知<lb/>
　不受善言乃真愚也故曰民各有心外之也<lb/>
於乎小子未知臧否匪手攜之言示之事匪面命之言<lb/>
提其耳借曰未知亦既抱子民之靡盈誰夙知而莫成<lb/>
　賦也自此以下反覆警愚人也朱子曰非徒手攜之<lb/>
　也而又示以事非徒面命之也而又提其耳所以喻<lb/>
<pb n="11a"/>
　之者詳且切矣假令汝未有知識既長大而抱子亦<lb/>
　宜有知矣人若不自滿盈能受教戒豈有早知而反<lb/>
　晚成者乎唐汝諤曰哲人惟不自滿故能進?今告<lb/>
　以臧否而不知者非由於知識之未開正以滿假之<lb/>
　為累也<lb/>
昊天孔昭我生靡樂視爾夢夢我心慘慘誨爾諄諄聽<lb/>
我藐藐匪用為教覆用為虐借曰未知亦聿既耄<lb/>
　賦也夢夢?也慘慘憂貌諄諄詳熟也藐藐忽略貌<lb/>
<pb n="11b"/>
　虐害也言不以我為教之使明反以為虐之使苦也<lb/>
　九十曰耄國語曰昔衛武公年九十五矣猶箴儆於<lb/>
　國曰自卿以下至於師長士苟在朝者無謂我老耄<lb/>
　而舍我必恭恪於朝夕以交戒我此之謂也<lb/>
於乎小子告爾舊止聽用我謀庶無大悔天方艱難曰<lb/>
喪厥國取譬不?昊天不忒回遹其?俾民大棘<lb/>
　賦也舊舊章也止語詞忒差遹僻棘急也此總承上<lb/>
　文言我之所告修辭修?宜慎威儀者皆先王之明<lb/>
<pb n="12a"/>
　刑乃舊章非私言也汝能聽而用之用戒不虞庶無<lb/>
　大悔否則淪胥以亡耳天運艱難既喪厥國矣蓋謂<lb/>
　幽王之事也前鑒不?天命不僭若愆於威儀而回<lb/>
　遹其?以迷亂於政則民困急而國亦危矣豈可聽<lb/>
　之藐藐也哉<lb/>
　　抑十二章三章章八句九章章十句<lb/>
　　　抑衛武公自警也?之初筵悔自亂於威儀故<lb/>
　　　抑之作於威儀三致意焉且夫威儀者聲音笑<lb/>
<pb n="12b"/>
　　　貌云乎哉威儀之著莫大於言行行而合乎禮<lb/>
　　　所以為?之隅也言而體諸躬所以為民之則<lb/>
　　　也威儀之美莫大於敬與和克共明刑無易由<lb/>
　　　言敬也屋漏之中亦?鬼神則敬之至矣輯柔<lb/>
　　　爾???恭人和也惠於朋友庶民小子則和<lb/>
　　　之至矣本和敬以美威儀此詩之大旨也淇澳<lb/>
　　　之美武公也瑟兮?兮者敬也?兮綽兮者和<lb/>
　　　也大學引之曰赫兮喧兮者威儀也以為此明<lb/>
<pb n="13a"/>
　　　?之至善也中庸之傳道也戒懼致中敬也?<lb/>
　　　而中節和也而推之至於禮儀三百威儀三千<lb/>
　　　以為此修?凝道之大端也武公其知之矣謂<lb/>
　　　之睿聖不亦宜乎<lb/>
菀彼桑柔其下侯旬捋采其劉瘼此下民不殄心憂倉<lb/>
兄?兮倬彼昊天寧不我矜<lb/>
　比也菀茂旬?也逐葉摘取曰采循條?取曰捋連<lb/>
　條伐取曰劉瘼病殄?也倉兄與愴怳同?塞也倬<lb/>
<pb n="13b"/>
　明貌矜憐也?轍曰桑之為物其葉最盛然及其采<lb/>
　之也一朝而盡故詩人取以為比言周之盛也如柔<lb/>
　桑之茂其?無所不遍至於厲王肆行暴虐則王室<lb/>
　忽焉凋敝如桑之既采民失其?而受其病故君子<lb/>
　憂之不?於心悲憤?胸呼天而訴之也<lb/>
四牡騤騤旟旐有翩亂生不夷靡國不泯民靡有黎具<lb/>
禍以燼於乎有哀國?斯頻<lb/>
　賦也騤騤不息貌翩飛揚也朱子曰厲王之時征役<lb/>
<pb n="14a"/>
　不息故民見其車馬旌旗而厭苦之是也夷平泯滅<lb/>
　也黑髮曰黎火餘曰燼?運頻蹙也天下之亂生於<lb/>
　王心厲王好兵故亂生不平列國無不被害丁?盡<lb/>
　行俱有死亡之禍其幸存者亦鋒鏑之餘耳民生既<lb/>
　困則國運日蹙是可哀也<lb/>
國?蔑資天不我?靡所止疑云徂何?君子實維秉<lb/>
心無競誰生厲階至今為梗<lb/>
　賦也蔑無資??佑也疑與嶷同定也君子謂厲王<lb/>
<pb n="14b"/>
　也無競莫?也厲階禍始也梗患也言民力已殫國<lb/>
　無所?而天心不佑欲居則無所定欲行則無所?<lb/>
　其危甚矣原厲王之秉心不過欲莫?於天下耳非<lb/>
　欲虐民以危國也其?利監謗以為禍始者誰實為<lb/>
　之而使至今為患乎則不得不追咎榮夷公衛巫之<lb/>
　屬矣<lb/>
憂心慇慇念我土宇我生不辰逢天僤怒自西徂東靡<lb/>
所定處多我覯痻孔棘我圉<lb/>
<pb n="15a"/>
　賦也土宇疆域也辰時僤厚覯見痻病棘急圉邊也<lb/>
　念我土宇者王室亂則天下可憂也逢天僤怒者民<lb/>
　叛王奔是天怒已甚也鎬京在西中原在東靡所定<lb/>
　處者京師及侯國皆亂也孔棘我圉者中國既病四<lb/>
　夷交侵也<lb/>
為謀為毖亂?斯削告爾憂恤誨爾序爵誰能執熱逝<lb/>
不以濯其何能淑載胥及溺<lb/>
　賦而比也慮難曰謀防患曰毖?象削減也憂恤撫<lb/>
<pb n="15b"/>
　民也序爵用賢也執熱手持熱物也言天子已出四<lb/>
　國皆叛時事如此惟望共和之二相能謀能毖而後<lb/>
　亂?可減也謀毖之道惟有憂恤百姓惟有序用賢<lb/>
　人此救亂之急務如濯水以?熱也不然則何由能<lb/>
　善哉有相與?溺而已<lb/>
如彼?風亦孔之僾民有肅心荓云不逮好是稼?力<lb/>
民代食稼?維?代食維好<lb/>
　賦也?鄉僾唈肅進荓並也言當此時而仕進如鄉<lb/>
<pb n="16a"/>
　風而行其唈必甚故民雖有欲進之心而並云力不<lb/>
　能逮皆稼?以代?而已以為惟此可以資生是?<lb/>
　也且可因以免禍故好也君子皆不欲仕則雖欲序<lb/>
　爵而無由矣<lb/>
天降喪亂滅我立王降此蟊賊稼?卒痒哀恫中國具<lb/>
贅卒荒靡有旅力以念穹蒼<lb/>
　賦也恫痛贅綴也春秋?曰君若綴旒然是也旅與<lb/>
　膂同穹蒼天也言民叛王奔是天降喪亂既滅我立<lb/>
<pb n="16b"/>
　王矣今又降此蟊賊而病我稼?是喪亂之後又有<lb/>
　饑饉也哀痛中國其君俱危其野盡荒則雖欲憂恤<lb/>
　而無從矣憂恤序爵兩無所施則我之謀毖亦窮靡<lb/>
　有心力以憂天矣是不得不?望共和之二相也<lb/>
維此?君民人所瞻秉心宣猶考?其相維彼不順自<lb/>
獨俾臧自有肺腸俾民卒狂<lb/>
　賦也?順考成也言二相行政上不叛王而下撫其<lb/>
　民是乃順理之君民人所瞻望者也凡我朋友皆當<lb/>
<pb n="17a"/>
　秉二公之心宣布其謀猷以?成其相業乃所以忠<lb/>
　於王也而又有不順之人不與二相同心獨出意見<lb/>
　自以為臧則是?有肺腸而且能惑民使至於狂也<lb/>
　史稱厲王奔彘太子匿召公之家國人圍之召公以<lb/>
　其子代之是不順自獨而俾民卒狂者實有其人故<lb/>
　下以朋友之義反覆開導之也<lb/>
瞻彼中林甡甡其鹿朋友已譖不胥以穀人亦有言進<lb/>
退維谷<lb/>
<pb n="17b"/>
　興也甡甡並行之貌譖謗也胥相穀善谷窮也言中<lb/>
　林之鹿尚然並行朋友相譖不能相善?鹿之不如<lb/>
　也被譖而退者固憂得禍譖人而進者亦豈能得福<lb/>
　乎人亦有言進退維谷此之謂也<lb/>
維此聖人瞻言百里維彼愚人覆狂以喜匪言不能胡<lb/>
斯畏忌<lb/>
　賦也言禍福倚伏不可預知夫惟聖人所見者?其<lb/>
　言亦?雖百里之外如目前也若愚人不顧其後遂<lb/>
<pb n="18a"/>
　至敢於為狂且以狂為喜也我既知之且能言之何<lb/>
　為畏忌而不盡言哉<lb/>
維此良人弗求弗?維彼忍心是顧是復民之貪亂寧<lb/>
為荼毒<lb/>
　賦也?從也復重也言從二相而不叛王者皆良人<lb/>
　也叛王而圍太子者皆忍人也爾於良人則弗求而<lb/>
　從之於忍心之人乃顧而復之是民已好亂而爾又<lb/>
　倡之寧以其身為荼毒斯民之具也果何為哉<lb/>
<pb n="18b"/>
大風有隧有空大谷維此良人作為式穀維彼不順征<lb/>
以中垢<lb/>
　興也隧道式用穀善也征行也中垢中心汙穢也言<lb/>
　風行有道多從空谷而來人行亦有道皆從中心而<lb/>
　出彼順二相之良人由於中心之純善若不順而自<lb/>
　獨且俾民狂者皆由於中心之汙穢欲因亂以取利<lb/>
　也故下直以貪人目之<lb/>
大風有隧貪人敗類聽言則對誦言如醉匪用其良覆<lb/>
<pb n="19a"/>
俾我悖<lb/>
　興也以風之有隧興人之有類也言貪人好利則必<lb/>
　自敗爾與同之亦必同敗是貪人不可與為類明矣<lb/>
　乃爾聽我之言亦隨口對答再誦言而使爾行之則<lb/>
　如醉而不醒所謂從而不改也爾既不用良言則我<lb/>
　之言亦多事矣是爾悖而使我亦悖也<lb/>
嗟爾朋友予豈不知而作如彼飛蟲時亦弋獲既之?<lb/>
女反予來赫<lb/>
<pb n="19b"/>
　賦也?與?同庇覆之也赫恐也言爾雖如此我終<lb/>
　以爾為友也嗟爾朋友予豈不知而妄作如弋飛鳥<lb/>
　時亦獲之朱子曰謂我之言或亦有中猶曰千慮而<lb/>
　一得是也我既確有所見乃?告汝欲汝轉禍為福<lb/>
　是庇?汝也汝乃不從而反謂予來恐動則不諒予<lb/>
　之心矣<lb/>
民之罔極職涼善背為民不利如云不克民之?遹職<lb/>
競用力<lb/>
<pb n="20a"/>
　賦也?極無定職?也涼薄背反覆也回遹邪僻也<lb/>
　言民心罔極爾又?為涼薄而工為反覆是與為?<lb/>
　極也導民以叛是不利也爾乃為之而惟恐不勝民<lb/>
　多邪僻爾乃?與之爭而用力以勝之是導民以惡<lb/>
　而貽民以禍也<lb/>
民之未戾職盜為寇涼曰不可覆背善詈雖曰匪予既<lb/>
作爾歌<lb/>
　賦也戾定也?取曰盜明奪曰寇言民生未定爾乃<lb/>
<pb n="20b"/>
　?取其財而又明奪之是由盜以至於寇也為不利<lb/>
　競用力為盜寇皆所謂涼也我曰涼不可也爾亦曰<lb/>
　涼不可也不旋踵而背之且從而詈我則所謂職涼<lb/>
　善背也爾雖自文曰背而詈者非予也然我則既指<lb/>
　爾而作歌矣是豈可不深愧而速改也哉<lb/>
　　桑柔十六章八章章八句八章章六句<lb/>
　　　桑柔芮良夫所作也左?秦穆公云周芮良夫<lb/>
　　　之詩曰大風有隧貪人敗類是也厲王天姿英<lb/>
<pb n="21a"/>
　　　武本足與有為特以用人不審長父導之以好<lb/>
　　　兵榮公導之以好利至於衛巫監謗而民不堪<lb/>
　　　命矣禍機一?天王蒙塵儲君匿?諸侯皆叛<lb/>
　　　四夷交侵非周公召公竭其忠貞調和共濟豈<lb/>
　　　復有周室哉然二公虛天位以待王而人不諒<lb/>
　　　也召公舍其子以靖亂而人不知也故當時士<lb/>
　　　大夫或有不附二公而?與為難者所?良夫<lb/>
　　　之徒辨明順逆彌其?慝而消其反側於是乎<lb/>
<pb n="21b"/>
　　　共和之功成而宣王之中興亦基於此矣國以<lb/>
　　　人亡亦以人存用人可不慎哉<lb/>
倬彼雲漢昭?于天王曰於乎何辜今之人天降?亂<lb/>
饑饉薦臻靡神不舉靡愛斯牲圭璧既卒寧莫我聽<lb/>
　賦也雲漢天河也昭光回轉也雲漢昭則天晴不雨<lb/>
　可知也雲漢回則夜深望雨可知也何辜今之人非<lb/>
　怨天也欲知其罪而修省之也薦荐通重也臻至也<lb/>
　靡神不舉所謂索鬼神而祭之也圭璧禮神之玉也<lb/>
<pb n="22a"/>
　卒盡也憂雨已切禱雨已勤則上天亦宜我聽矣望<lb/>
　之也<lb/>
旱既大甚?隆蟲蟲不殄禋祀自郊徂?上下奠瘞靡<lb/>
神不宗后稷不克上帝不臨耗斁下土寧丁我躬<lb/>
　賦也?畜隆盛也蟲蟲熱氣也殄?也郊祀天地也<lb/>
　?祭宗廟也奠以禮神于上瘞以禮神于下也宗尊<lb/>
　克能也丁當也言后稷欲救旱而不能上帝能救旱<lb/>
　而不至與其災下土之小民毋寧使災當我身也不<lb/>
<pb n="22b"/>
　愛其身以救民仁之至也<lb/>
旱既大甚則不可推兢兢業業如霆如雷周餘黎民靡<lb/>
有孑遺昊天上帝則不我遺胡不相畏先祖于摧<lb/>
　賦也推去也兢兢恐也業業危也如霆如雷畏之甚<lb/>
　也孑孤特貌遺留也則不我遺言不止黎民靡遺并<lb/>
　我亦不遺矣如是則豈可不相畏乎恐先祖之祀亦<lb/>
　?自此而摧滅也<lb/>
旱既大甚則不可沮赫赫炎炎云我無所大命近止靡<lb/>
<pb n="23a"/>
瞻靡顧?公先正則不我助父母先祖胡?忍予<lb/>
　賦也沮止也赫赫旱氣也炎炎熱氣也無所無地以<lb/>
　自容也大命?命也近止?于死亡也靡瞻靡顧無<lb/>
　所仰望也?公先正雩祀所及也言?公先正於我<lb/>
　尚疏或不我助父母先祖則至親也何忍使我至於<lb/>
　此極乎<lb/>
旱既大甚滌滌山川旱魃?虐如惔如焚我心憚暑憂<lb/>
心如熏?公先正則不我聞昊天上帝?俾我遯<lb/>
<pb n="23b"/>
　賦也滌滌濯貌山無木川無水如滌濯也魃旱鬼也<lb/>
　惔焦熏灼遯逃也言?公先正神有來去或不我聞<lb/>
　上帝則日鑒在?也而降災如是豈我有失?將使<lb/>
　避位而去乎無所歸咎而自怨也<lb/>
旱既大甚黽勉畏去胡?瘨我以旱憯不知其故祈年<lb/>
孔夙方社不莫昊天上帝則不我虞敬恭明神宜無悔<lb/>
怒<lb/>
　賦也去遯也蘇轍曰始以旱故欲遯去繼又以棄位<lb/>
<pb n="24a"/>
　非人主之義故黽勉以求濟斯難不敢去也瘨病憯<lb/>
　曾莫暮虞度也言農之始耕已祈榖于上帝稼之方<lb/>
　納預祈年于天宗亦孔夙矣春祭方社秋又報之實<lb/>
　不莫也敬恭神明如此宜無有悔怒之者乃上帝不<lb/>
　度我心而病我以旱?不知其故也嚴粲曰水旱之<lb/>
　災必有以致之但痛我不知其故耳若知其故則當<lb/>
　速改之矣<lb/>
旱既大甚散無友紀鞫哉庶正疚哉?宰趣馬師氏膳<lb/>
<pb n="24b"/>
夫左右靡人不周無不能止瞻卬昊天云如何里<lb/>
　賦也友當作有紀數也鞫窮疚病也庶正?官之長<lb/>
　?宰?長之長也趣馬師氏膳夫見十月之交左右<lb/>
　侍御僕從之人也周救能耐也止語詞卬與仰同里<lb/>
　與理同辦理之也言散倉?以賑濟其數亦無有紀<lb/>
　極矣不止公帑凡有?者皆勸施焉庶正?宰以賙<lb/>
　恤之故而至於窮病趣馬師氏膳夫以及左右無人<lb/>
　不周濟亦無不耐心為之不敢有厭倦也君臣同心<lb/>
<pb n="25a"/>
　竭力賑恤瞻仰昊天不知更當如何辦理也<lb/>
瞻卬昊天有嘒其星大夫君子昭假無贏大命近止無<lb/>
棄爾成何求?我以戾庶正瞻卬昊天曷惠其?<lb/>
　賦也嘒明貌假至贏餘也成勞正政也有嘒其星則<lb/>
　未有雨徵也?臣竭其精誠助王以昭假于天者已<lb/>
　無餘矣然尚願勉之也前既靡人不周今當大命將<lb/>
　近之期不可棄爾成勞也非求為我之一身國家庶<lb/>
　政皆?以定不可不益求所以昭假之也故仰天而<lb/>
<pb n="25b"/>
　訴之曰何時而惠我以安?乎望雨之至也<lb/>
　　雲漢八章章十句<lb/>
　　　雲漢宣王憂旱也厲王之末頻年大旱宣王繼<lb/>
　　　立遇災而懼側身修行欲消去之故作是詩也<lb/>
　　　詳繹詩言有事天之敬有事神之誠有恤民之<lb/>
　　　仁有恐懼修省之實心有發粟勸施之實政蓋<lb/>
　　　消彌補救之道皆具不止縷述其憂憫已也<lb/>
崧?維嶽駿極于天維嶽降神生甫及申維申及甫維<lb/>
<pb n="26a"/>
周之翰四國于蕃四方于宣<lb/>
　賦也崧竦也嶽周禮所謂嶽山雍州之鎮也駿峻也<lb/>
　甫仲山甫也何楷曰謂申伯與仲山甫?位相同所<lb/>
　以重申伯是也蕃與藩同蔽也宣布也言竦然而高<lb/>
　者嶽山也應國家?興之運而降其神靈生甫及申<lb/>
　使為王室之羽翼以藩屏四國而布其?澤?天下<lb/>
　?天生聖君必生賢佐理固然也<lb/>
亹亹申伯王纘之事于邑于謝南國是式王命召伯定<lb/>
<pb n="26b"/>
申伯之宅登是南邦世執其功<lb/>
　賦也亹亹猶娓娓恭順也纘繼也于往式法登進也<lb/>
　申本侯爵而言伯者命為方伯也范處義曰申侯佐<lb/>
　王有功故王繼授之事改大其邑俾邑?謝以?南<lb/>
　國之式則方伯連帥之任也又命召虎往定申伯之<lb/>
　宅大其城郭宮室以進?南方諸侯之上使子孫世<lb/>
　世常守其藩宣之功也<lb/>
王命申伯式是南邦因是謝人以作爾庸王命召伯徹<lb/>
<pb n="27a"/>
申伯土田王命傅御遷其私人<lb/>
　賦也作起也庸功也徹徹法也傅御申伯之家臣也<lb/>
　私人謂從行者也言謝宅既定王乃命申伯使式是<lb/>
　南邦前言南國是式者明王之意也此言式是南邦<lb/>
　者明申伯之職也所以邑?謝者使因謝人以起其<lb/>
　功?據大城撫大?而後可以?服諸侯也又命召<lb/>
　伯使徹其土田正經界定賦稅也又命傅御使遷其<lb/>
　私人給資糧授田宅也土田徹而國制定私人遷而<lb/>
<pb n="27b"/>
　家道成王之所以待申伯者至厚矣<lb/>
申伯之功召伯是營有俶其城寢廟既成既成藐藐王<lb/>
錫申伯四牡蹻蹻?膺濯濯<lb/>
　賦也俶完善也藐藐深貌蹻蹻?健濯濯光明也此<lb/>
　總承上文言申伯之功宜以建國召伯營之得其時<lb/>
　制也謝城築而完善?廟成而?深召公既竣事而<lb/>
　告王也王錫申伯?遣之也賜以四牡之?馬又賜<lb/>
　以馬首之金?馬膺之樊纓也<lb/>
<pb n="28a"/>
王遣申伯路車乘馬我圖爾居莫如南土錫爾介圭以<lb/>
作爾??近王舅南土是保<lb/>
　賦也遣使之國也圖謀也謀爾居而莫如南土者擇<lb/>
　重地以展全才也介與玠通爾雅云圭大尺二寸謂<lb/>
　之玠圭何楷曰介圭天子之?圭王命申伯?撫南<lb/>
　國故使執介圭以?如天子之自行是也呼王舅而<lb/>
　告之曰汝往近矣其所以命汝往者則以南土與?<lb/>
　徐為?欲汝安?攘外永保無虞不止南國是式已<lb/>
<pb n="28b"/>
　矣<lb/>
申伯信邁王餞于郿申伯還南謝于誠歸王命召伯徹<lb/>
申伯土疆以峙其粻式遄其行<lb/>
　賦也信果邁行也申伯戀王不欲遽往至是始果行<lb/>
　也郿地名餞送行也言還南者申伯之國在南也謝<lb/>
　于誠歸者今始誠歸于謝也峙積粻糧遄速也言王<lb/>
　命召伯徹土田之時己取什一之稅而預峙其粻倉<lb/>
　庾有儲蓄廬市有委積用以速申伯之行也<lb/>
<pb n="29a"/>
申伯番番既入于謝徒御嘽嘽周邦咸喜戎有良翰不<lb/>
顯申伯王之元舅文武是憲<lb/>
　賦也番番老而?也嘽嘽?盛貌鄭康成曰周?也<lb/>
　戎猶汝也翰幹也申伯入謝遍邦?咸喜曰汝乎有<lb/>
　善君矣是也又言申伯之聲名豈不顯乎是王之元<lb/>
　舅而允文允武可以為百僚之法則者也其為良翰<lb/>
　必矣元舅者后父也頌其文武而兼言元舅者固以<lb/>
　見申伯地處親賢威望素著抑以見宣王之封申伯<lb/>
<pb n="29b"/>
　實以其才堪勝任非徒加恩於外戚也<lb/>
申伯之?柔?且直揉此萬邦聞于四國吉甫作誦其<lb/>
詩孔碩其風肆好以贈申伯<lb/>
　賦也以手搏物曰揉誦詩成而工師誦之也碩大風<lb/>
　聲肆長贈送也言申伯所以有文武之才者本于其<lb/>
　?也柔?也?也?以撫之?以教之也?順也上<lb/>
　順天理下順人心也柔?者恐其無斷申伯則又能<lb/>
　直焉是非明而賞罰公也如是則?者治以剛弱者<lb/>
<pb n="30a"/>
　綏以柔萬邦雖廣協而馴之如手揉之矣?其?者<lb/>
　頌其仁畏其直者頌其義聲名洋溢乎中國施及蠻<lb/>
　貊矣?欲申伯??以?而不徒威之以兵義之所關<lb/>
　甚大而詞甚美所謂君子贈人以言也<lb/>
　　崧?八章章八句<lb/>
　　　崧?尹吉甫贈申伯也宣王中興北伐玁狁西<lb/>
　　　伐西戎南伐淮?王又自?而伐徐知南方之<lb/>
　　　難靖也故相其形勢而益封申伯以謝邑所以<lb/>
<pb n="30b"/>
　　　扼?徐之吭也北城朔方南城謝可謂識深慮<lb/>
　　　?矣吉甫前伐玁狁知北方之患已除所可慮<lb/>
　　　者南邦耳馭之以術則虞詐愈生威之以兵則<lb/>
　　　叛服不常此非覃敷文?威?並著無以服其<lb/>
　　　心也故詩于此三致意焉疊言王命王錫王遣<lb/>
　　　王餞欲其上報天子恩也又言周邦咸喜欲其<lb/>
　　　下慰萬民之望也南國是式南土是保告以安<lb/>
　　　攘之大計所謂其詩孔碩也文武是憲柔?且<lb/>
<pb n="31a"/>
　　　直告以??之良圖所謂其風肆好也<lb/>
天生烝民有物有則民之秉彝好是懿?天監有周昭<lb/>
假于下保?天子生仲山甫<lb/>
　賦也烝?則法秉執?常懿?監視昭明假至保祐<lb/>
　也仲山甫樊侯之字也言天生?民有形下之?必<lb/>
　有形上之理民之生也即秉此理以為性故性無不<lb/>
　善而見人之有善?者必好之矣孔子曰為此詩者<lb/>
　其知道乎故有物必有則民之秉彝也故好是懿?<lb/>
<pb n="31b"/>
　凡民皆然而?天監有周因天子之明聖特生仲山<lb/>
　甫以保之則其懿德更超於烝民而天子之好之亦<lb/>
　必異於常人矣<lb/>
仲山甫之德柔嘉維則令儀令色小心翼翼古訓是式<lb/>
威儀是力天子是若明命使賦<lb/>
　賦也古訓先王之典也若順命令賦布也此言仲山<lb/>
　甫之懿德也山甫人臣也臣道主柔是其則也然恐<lb/>
　其柔之過而弱也故必嘉嘉者禮也柔而能立於禮<lb/>
<pb n="32a"/>
　斯合於則矣令儀令色柔於外也小心翼翼柔於?<lb/>
　也古訓是式法古之禮也威儀是力行今之禮也柔<lb/>
　嘉如是是謂懿?故天子好之使之布令於四方也<lb/>
　天以其理錫之烝民則為明命性之所以善也君以<lb/>
　其言布之天下亦為明命道之所以行也<lb/>
王命仲山甫式是百辟纘戎祖考王躬是保出納王命<lb/>
王之喉舌賦政于外四方爰?<lb/>
　賦也式法也式是百辟者位冢宰正百官也纘繼戎<lb/>
<pb n="32b"/>
　汝也祖考謂周公與獻公也權德輿曰魯獻公仲子<lb/>
　曰山甫入輔於周食采於樊是也保即首章所謂保<lb/>
　?天子也出承而布之也納行而復之也喉舌所以<lb/>
　言也?起而應之也式百辟以保王躬司喉舌以賦<lb/>
　政事皆王命之詞所以任之者甚重則好是懿?可<lb/>
　知矣<lb/>
肅肅王命仲山甫將之邦國若否仲山甫明之既明且<lb/>
哲以保其身夙夜匪解以事一人<lb/>
<pb n="33a"/>
　賦也肅肅嚴也將奉行也若順也否不順也言王之<lb/>
　所命邦國或順或否皆能明之順者?勸之否者戒<lb/>
　飭之也明謂明於理哲謂察於事朱子曰保身者順<lb/>
　理以守身非趨利避害偷以全軀是也肅肅王命奉<lb/>
　而行之所謂賦政於外也邦國順否皆能明之是以<lb/>
　四方爰?也天下未有不保已而能保人者明哲保<lb/>
　身乃所以保王躬也天下未有不事上而能使下者<lb/>
　夙夜匪?乃所以式百辟也仲山甫之懿德如此亦<lb/>
<pb n="33b"/>
　可以常為王之所好矣<lb/>
人亦有言柔則茹之剛則吐之維仲山甫柔亦不茹剛<lb/>
亦不吐不侮矜寡不畏彊禦<lb/>
　賦也此下二章言仲山甫之不宜徂齊也民之秉?<lb/>
　原無不善而氣質不齊故有剛柔又有善惡其剛惡<lb/>
　者所謂彊禦也故世俗有言人之待人有如食物柔<lb/>
　則茹之剛則吐之維仲山甫不然夫仲山甫所謂柔<lb/>
　嘉者也惟柔故柔亦不茹柔而能嘉故剛亦不吐不<lb/>
<pb n="34a"/>
　茹柔則不侮矜寡矣不吐剛則不畏彊禦矣此柔嘉<lb/>
　之所以合於則也<lb/>
人亦有言德輶如毛民鮮克舉之我儀圖之維仲山甫<lb/>
舉之愛莫助之?職有闕惟仲山甫補之<lb/>
　賦也輶細也儀度圖思也?職王之職也言秉?之<lb/>
　德其端甚微而其幾甚細非明健兼至不能擇而執<lb/>
　也故人亦有言德之微細有如毫髮民鮮能舉之我<lb/>
　思度之維仲山甫察之明而守之固故獨舉之我雖<lb/>
<pb n="34b"/>
　愛之莫能助也察之明故?職有闕人不能知而仲<lb/>
　山甫知之守之固故人以為不必補而仲山甫必補<lb/>
　之也補?如是則宜朝夕納誨而不可出於外也明<lb/>
　矣<lb/>
仲山甫出祖四牡業業征夫捷捷每懷靡及四牡彭彭<lb/>
八鸞鏘鏘王命仲山甫城彼東方<lb/>
　賦也祖行祭也業業健貌捷捷疾貌東方齊也言今<lb/>
　日者仲山甫忽出祖矣業業捷捷每?靡及仲山甫<lb/>
<pb n="35a"/>
　之忠也不敢不盡心也然而王命仲山甫則城彼東<lb/>
　方也城朔方為玁狁城南方為?徐城東方者何為<lb/>
　乎是無大故而出重臣於外也<lb/>
四牡騤騤八鸞喈喈仲山甫徂齊式遄其歸吉甫作誦<lb/>
穆如清風仲山甫永?以慰其心<lb/>
　賦也式用遄速也式遄其歸不欲其久於外也穆淡<lb/>
　?也言仲山甫之所以當遄歸者其故不能盡言不<lb/>
　過微?其端如清風之穆然而已耳?以仲山甫者<lb/>
<pb n="35b"/>
　天生之以保天子王命之以保王躬一旦去君?行<lb/>
　自不能無永長之思而我作詩以慰之者以秉?懿<lb/>
　好原有同然但使不懈其柔嘉之則曲盡其補?之<lb/>
　才則懿德彌邵而王自好之不必以徂齊介意也<lb/>
　　烝民八章章八句<lb/>
　　　烝民尹吉甫諷宣王也宣王初年吉甫伐玁狁<lb/>
　　　南仲城朔方方叔伐?蠻召虎伐淮徐兼城謝<lb/>
　　　赫然勵精矣後怠於政而勤??城彼東方非<lb/>
<pb n="36a"/>
　　　事也觀其欲立魯戲也仲山甫諫之而王不聽<lb/>
　　　也及其料民太原也仲山甫又諫之而又不聽<lb/>
　　　也一旦輟其補?之職而使之徂齊吉甫能不<lb/>
　　　惓惓哉?職有闕式遄其歸情見乎詞矣至其<lb/>
　　　物則秉彝指性命之實古訓威儀兼知行之要<lb/>
　　　剛柔不偏得克治之道德輶克舉盡擇執之功<lb/>
　　　其於學問醇乎其醇山甫固深?矣吉甫之善<lb/>
　　　言德行抑豈可及哉<lb/>
<pb n="36b"/>
奕奕梁山維禹甸之有倬其道韓侯受命王親命之纘<lb/>
戎祖考無廢朕命夙夜匪解?共爾位朕命不易榦不<lb/>
庭方以佐戎辟<lb/>
　賦也奕奕大也梁山在涿郡水經注云濕水徑良鄉<lb/>
　北界?梁山是也甸治也毛傳云禹治梁山除水災<lb/>
　是也有又也倬明也言禹之功大矣今又?脩明其<lb/>
　道故命韓侯為方伯也王親命之重其事也纘繼也<lb/>
　戎汝也韓侯之祖考有?為方伯者故命纘之也解<lb/>
<pb n="37a"/>
　懈?敬共恭也朕命不易言朕之寵命亦不易得戒<lb/>
　之也榦正之也不庭方者不來庭之國也韓城近燕<lb/>
　北方之國不來庭者甚多故欲其榦而正之以佐汝<lb/>
　君此命為侯伯之詞也<lb/>
四牡奕奕孔修且張韓侯入覲以其介圭入覲于王王<lb/>
錫韓侯淑旗綏章簟茀錯衡?袞赤舄鉤膺鏤鍚鞹鞃<lb/>
淺幭鞗革金厄<lb/>
　賦也修長張大也介圭天子之鎮圭命為方伯者錫<lb/>
<pb n="37b"/>
　之崧?之詩曰錫爾介圭是也諸侯秋見於王曰覲<lb/>
　淑通作儵青色也何楷曰大旗以封同姓其色青故<lb/>
　曰儵旗也綏章注鳥羽或旄尾於竿首也簟茀錯衡<lb/>
　見采芑鏤刻金也錫當盧也鞹革也鞃式中也兩較<lb/>
　之間?木可憑者以鞹持之也淺虎皮也幭覆式也<lb/>
　以虎皮覆於式上也鞗革轡首金厄以金為環也此<lb/>
　詳序其入覲錫予之禮也<lb/>
韓侯出祖出宿于屠顯父餞之清酒百壺其殽維何炰<lb/>
<pb n="38a"/>
?鮮魚其蔌維何維筍及蒲其贈維何乘馬路車籩豆<lb/>
有且侯氏燕胥<lb/>
　賦也祖祭行神也仲山甫出祖始行也韓侯出祖返<lb/>
　國也鄭康成曰尊其所往去如始行是也屠地名顯<lb/>
　父王之卿士也謝枋得曰申伯之行王親餞之韓侯<lb/>
　之行王使顯父餞之禮有等差是也路車乘馬王所<lb/>
　贈也采菽之詩曰雖無予之路車乘馬是也且多也<lb/>
　胥相也言韓侯與顯父相樂榮君寵也此詳序其餞<lb/>
<pb n="38b"/>
　贈燕飲之禮也<lb/>
韓侯取妻汾王之甥蹶父之子韓侯迎止于蹶之里百<lb/>
兩彭彭八鸞鏘鏘不顯其光諸娣從之祁祁如雲韓侯<lb/>
顧之爛其盈門<lb/>
　賦也汾王厲王也厲王流於彘在汾水之上故名汾<lb/>
　王也蹶父周之卿士也韓侯迎止行親迎之禮也蹶<lb/>
　之里蹶父之采邑也諸侯娶夫人迎送皆以百兩鵲<lb/>
　巢之詩曰百兩迎之是也諸娣從之者諸侯一娶九<lb/>
<pb n="39a"/>
　女二國媵之皆有娣姪也祁祁徐而靚也如雲麗且<lb/>
　多也此詳序韓侯親迎之禮也<lb/>
蹶父孔武靡國不到為韓姞相攸莫如韓樂孔樂韓土<lb/>
川澤訏訏魴鱮甫甫麀鹿噳噳有熊有羆有貓有虎慶<lb/>
既令居韓姞燕譽<lb/>
　賦也韓姞者蹶父姞姓其女歸韓故曰韓姞也左傳<lb/>
　曰姬姞偶其子孫必蕃是也相攸擇可嫁之所也訏<lb/>
　訏甫甫大也川澤魴鱮言水?也麀鹿熊羆貓虎言<lb/>
<pb n="39b"/>
　陸?也慶喜令善燕安譽樂也韓侯顧之爛其盈門<lb/>
　樂娶於姞也慶既令居韓姞燕譽樂歸於韓也夫婦<lb/>
　相樂?和而家理立國之本也<lb/>
溥彼韓城燕師所完以先祖受命因時百蠻王錫韓侯<lb/>
其追其貊奄受北國因以其伯實墉實壑實畝實籍獻<lb/>
其貔皮赤豹?羆<lb/>
　賦也溥大也韓城在涿郡王肅曰聖水出方城縣北<lb/>
　東南徑韓城即詩所云溥彼韓城燕師所完者是也<lb/>
<pb n="40a"/>
　以先祖受命者韓侯之先祖?受命為伯以撫百蠻<lb/>
　也追貊北狄之國也王錫韓侯以追貊使統受北方<lb/>
　之國因以繼其先祖而為伯所謂纘戎祖考幹不庭<lb/>
　方也墉城也壑所以畜水也實墉實壑修城垣通水<lb/>
　道也籍與藉通孟子曰助者藉也實畝實籍正井疆<lb/>
　定田制也貔白狐也赤豹?羆皮之色也言韓侯能<lb/>
　修城垣通水利定田賦而貢其所有於王所謂夙夜<lb/>
　匪懈?共爾位也<lb/>
<pb n="40b"/>
　　韓奕六章章十二句<lb/>
　　　韓奕韓侯受命為伯也王者錫命侯伯非徒寵<lb/>
　　　榮之?實有其職焉觀其錫命之詞訓之以纘<lb/>
　　　祖考共爾位榦不庭而韓侯果能受北國勤民<lb/>
　　　事修職貢則聖主賢臣經營天下之規模可想<lb/>
　　　見矣至於?錫予及於?鍚幭厄所以昭恩且<lb/>
　　　明禮也言餞燕及於魚?筍蒲所以數典且示<lb/>
　　　儉也言樂土詳其魚鹿熊虎固以章物?抑以<lb/>
<pb n="41a"/>
　　　見佃漁之利可佐民之衣食也?職貢指其羆<lb/>
　　　豹貔皮固以明忠敬抑以見貢獻方物各呈其<lb/>
　　　土之所有也至於首言梁山禹甸而中及於韓<lb/>
　　　侯之娶妻有以也自古勤民事者莫如禹而善<lb/>
　　　齊家者莫如文王則壤成賦固?代所不易而<lb/>
　　　刑于寡妻則有周世守之家法也韓侯之墉壑<lb/>
　　　畝籍盡水土之功固以?禹之服而親迎燕譽<lb/>
　　　有關雎之風實以秉文之德也雖直?其事而<lb/>
<pb n="41b"/>
　　　其道有大焉者矣孔子贊易曰其旨?其辭文<lb/>
　　　韓奕有焉<lb/>
江漢浮浮武夫滔滔匪安匪遊淮夷來求既出我車既<lb/>
設我旟匪安匪舒淮夷來鋪<lb/>
　賦也江漢二水名並舉之者漢至夏口合於江也征<lb/>
　淮夷而言江漢者是時蠻?已服江漢道通故徵南<lb/>
　國之師使順流而下繞出淮夷之後以?其去路也<lb/>
　浮浮汜也滔滔遊也兵沿江行如水之?也匪安不<lb/>
<pb n="42a"/>
　遑處也匪遊不遑息也求責也聲其罪而責之也舒<lb/>
　緩也鋪陳也出車設旟而不敢緩者既至其地將鋪<lb/>
　設以陳兵也方叔之伐?蠻也亦曰陳師鞠旅?王<lb/>
　者之師有征無戰楊天威以臨之懼而服焉斯已矣<lb/>
江漢湯湯武夫洸洸經營四方告成于王四方既平王<lb/>
國庶定時靡有爭王心載寧<lb/>
　賦也湯湯流而安也洸洸勝而威也見淮夷之已服<lb/>
　也四方淮夷之四旁也淮夷既平又經營其四旁之<lb/>
<pb n="42b"/>
　國使皆向化而後可告成功也所以然者江漢之間<lb/>
　其國甚多淮夷倡亂必皆觀望故四方既平斯王國<lb/>
　庶定天下皆無??而後王心始?也?兵者不得<lb/>
　已而用之必不用而乃寧故王者以天下之心為心<lb/>
　大臣又以王者之心為心也<lb/>
江漢之滸王命召虎式辟四方徹我疆土匪疚匪棘王<lb/>
國來極于疆于理至于南海<lb/>
　賦也滸水?也虎召穆公名也辟與闢同疚病棘急<lb/>
<pb n="43a"/>
　極中也書曰淮海惟揚州自淮至於南海中界大江<lb/>
　凡徐揚之域皆江漢之滸也人繁而地廣故王命召<lb/>
　虎?此兵威以次開闢所闢疆土皆行徹法無重斂<lb/>
　以病民無苛急以滋擾平其政令來取中於王國所<lb/>
　以除四國之暴而柔新服之民也于往也往而疆之<lb/>
　正其經界往而理之通其溝塗經之營之至於南海<lb/>
　則普天之下皆遵王制矣朱善曰封建井田政之大<lb/>
　綱故江漢既平闢四方之侵地所以復封建也徹四<lb/>
<pb n="43b"/>
　方之疆土所以復井田也<lb/>
王命召虎來旬來宣文武受命召公維翰無曰予小子<lb/>
召公是似肇敏戎公用錫爾祉<lb/>
　賦也旬與徇同撫徇之也宣布也召公康公奭也予<lb/>
　小子王自稱也肇開戎汝公功也至於南海則可以<lb/>
　止矣故王命召虎來也來而撫旬吾之人民來而宣<lb/>
　布吾之德意也昔文王武王受命之時維召公奭是<lb/>
　為良翰日闢國百里亦在江漢之滸也無曰予小子<lb/>
<pb n="44a"/>
　敢比?於文武而汝之功則召公是似矣汝能開敏<lb/>
　爾功我?錫爾祉福如下章所云也<lb/>
釐爾圭瓚秬鬯一卣告于文人錫山土田于周受命自<lb/>
召祖命虎拜稽首天子萬年<lb/>
　賦也釐賜也秬鬯以秬黍為鬱鬯也卣尊也文人謂<lb/>
　文王也書曰追孝於前文人是也錫山土田者諸侯<lb/>
　有功則益封以地魯頌曰錫之山川土田附庸是也<lb/>
　周岐周也召祖穆公之祖康公也言錫爾玉?秬鬯<lb/>
<pb n="44b"/>
　一尊爾往岐周告於文王之廟言我錫爾以山川土<lb/>
　田用賞爾功爾從岐周受命於祖廟亦如爾祖康公<lb/>
　受命於文王也自此以上皆命詞虎拜稽首拜命也<lb/>
　天子萬年拜而祝之也謝枋得曰錫山土田必受命<lb/>
　於岐周者明賞非宣王之賞如?命於乃祖文武也<lb/>
　功非召虎之功如受?於乃祖康公也召虎思文武<lb/>
　之德又思康公之德則必竭乃心力以報先王之?<lb/>
　矣三代令主不徒責臣子以事功而惟勉之以忠孝<lb/>
<pb n="45a"/>
　本於人心天理以感動之也<lb/>
虎拜稽首對揚王休作召公考天子萬壽明明天子令<lb/>
聞不已矢其文德洽此四國<lb/>
　賦也對答揚稱休美考成矢陳也既拜而又拜者有<lb/>
　所敷奏也言敢對天子以詞以宣揚天子之美命王<lb/>
　命虎以召公是似虎敢不竭力盡心以成召公之功<lb/>
　而祝天子之壽抑又願天子之似文武也明?天子<lb/>
　既有令聞矣所願日新又新進而不已覃敷文德使<lb/>
<pb n="45b"/>
　?化洽於四國無徒用武以威之也嚴粲曰王方以<lb/>
　武功褒虎而虎乃以文德勉王不矜已功而引君於<lb/>
　道意度?矣<lb/>
　　江漢六章章八句<lb/>
　　　江漢美平淮也淮夷之為患?矣成王初立同<lb/>
　　　三監以叛其後又同奄以叛伯禽就封又同徐<lb/>
　　　戎以叛宣王中興初命吉甫伐玁狁繼命方叔<lb/>
　　　伐蠻?南北既定矣乃命召虎伐淮南又命皇<lb/>
<pb n="46a"/>
　　　父伐淮北?用力於淮夷為多也觀虎之式闢<lb/>
　　　四方至於南海其功亦偉矣哉然詩未嘗侈言<lb/>
　　　之也當經營之初已期庶定靡?銷兵革於不<lb/>
　　　用暨式闢之後惟事疆理旬宣奠民生於永安<lb/>
　　　至其錫命對揚之詞君惟訓臣以忠孝臣惟告<lb/>
　　　君以道德三代而上君臣之際所以互相勸勉<lb/>
　　　者此足以觀矣<lb/>
赫赫明明王命卿士南仲大祖大師皇父整我六師以<lb/>
<pb n="46b"/>
修我戎既敬既戒惠此南國<lb/>
　賦也赫赫威嚴也明明光顯也萬時華曰夷厲以來<lb/>
　威靈不振宣王奮然親總六師如雷霆乍驚日月重<lb/>
　朗是也王命親命之也皇父南仲之後以卿士而兼<lb/>
　太師也整治也六師皆?王親行也戎軍事也敬慎<lb/>
　其謀也所謂臨事而懼也戒申其令也所謂師出以<lb/>
　律也南國徐方也行師而言惠者伐暴乃所以安民<lb/>
　也既敬既戒法也惠此南國道也孫子曰善用兵者<lb/>
<pb n="47a"/>
　修道而保法此之謂也<lb/>
王謂尹氏命程伯休父左右陳行戒我師旅率彼淮浦<lb/>
省此徐土不留不處三事就緒<lb/>
　賦也尹氏吉甫也程國伯爵休父名也皇父大?故<lb/>
　王親命休父副之故令尹氏命之也左右陳行副中<lb/>
　軍也王命皇父?中軍而使休父?前軍先行循淮<lb/>
　濱以覘徐土也萬尚烈曰淮在徐南其勢相倚此徐<lb/>
　夷逃遁藏匿之藪王師自西北來若惟直搗順攻不<lb/>
<pb n="47b"/>
　為東南壅截之計彼將?淮浮海而天戈亦有所難<lb/>
　指矣故命?之初即已定?循淮浦以省之使徐夷<lb/>
　不得越淮南奔即後所謂截彼淮浦者是也三事三<lb/>
　卿之事也天子自?三卿居守三卿從行司馬掌戰<lb/>
　伐司徒比卒旅司空平道塗繕營壘也牧誓曰嗟我<lb/>
　友邦?君御事司徒司馬司空是也不留不處戒詞<lb/>
　也前軍先?貴於神速行不可遲留止不可久處早<lb/>
　至其地以經營之比天子之來而三事所掌莫不就<lb/>
<pb n="48a"/>
　緒所謂先人有奪人之心也<lb/>
赫赫業業有嚴天子王舒保作匪紹匪遊徐方繹騷震<lb/>
驚徐方如雷如霆徐方震驚<lb/>
　賦也業業敬也嚴威也天子自將其威可畏也舒紓<lb/>
　也作奮也紹紏?也遊散緩也南國之民困於征役<lb/>
　而時被侵侮王欲舒其力而保其土故奮然振作以<lb/>
　來也?欲舒之故不紹恐滋擾也?欲保之故不遊<lb/>
　欲及事也所以然者以徐方絡繹騷動宜有以震驚<lb/>
<pb n="48b"/>
　之故天子奮作親總六師天威所指有如雷霆使徐<lb/>
　方聞而震驚將不戰而服也<lb/>
王奮厥武如震如怒進厥虎臣闞如虓虎鋪敦淮濆仍<lb/>
執醜虜截彼淮浦王師之所<lb/>
　賦也闞勇貌虓怒也鋪陳敦厚濆?截堵也言天子<lb/>
　至淮而徐猶不服故震怒奮武移師前進爪牙之臣<lb/>
　勇如怒虎厚集其陣於淮?而時出奇兵以執其醜<lb/>
　虜天子又以王師居於淮浦而截其去路彼欲拒不<lb/>
<pb n="49a"/>
　能欲奔不可所以服也於此知宣王之廟算矣由江<lb/>
　漢以伐淮者截淮夷之後也率淮浦以伐徐者截徐<lb/>
　戎之後也<lb/>
王旅嘽嘽如飛如翰如江如漢如山之苞如川之流綿<lb/>
綿翼翼不測不克濯征徐國<lb/>
　賦也嘽嘽?盛貌翰羽苞固濯洗也凡戰陣之法分<lb/>
　合動?縱??正而已王師?盛當其分也有如羽<lb/>
　翰兩翼張也及其合也有如江漢二水?也時而?<lb/>
<pb n="49b"/>
　也如山之苞不可?也時而動也如川之流不可禦<lb/>
　也縱而計之綿綿相續不可?也?而觀之翼翼比<lb/>
　附不可亂也當其用?變化無端不可測也當其用<lb/>
　正紀律嚴明不可克也以此?戰誰能禦之用以洗<lb/>
　徐方之汙染而維新之所謂正其不正也<lb/>
王猶允塞徐方既來徐方既同天子之功四方既平徐<lb/>
方來庭徐方不回王曰還歸<lb/>
　賦也猶謨允信塞滿也庭朝回邪也言戰而勝矣其<lb/>
<pb n="50a"/>
　所以服徐者則不係乎戰也由平日王政之行誠信<lb/>
　於?而充塞於外天下感其德而不能外其化故徐<lb/>
　方來服而自同於諸侯此天子之功非武臣之力也<lb/>
　玁狁西戎?蠻淮夷四方既平徐亦來朝徐人既無<lb/>
　回邪之心則天下永無爭戰之事王自此可以旋歸<lb/>
　而銷兵革於不用矣凡師出貴於貞言王猶允塞歸<lb/>
　於道也武成患其黷言王曰旋歸止以義也此則所<lb/>
　謂因以為戒也<lb/>
<pb n="50b"/>
　　常武六章章八句<lb/>
　　　常武美宣王平徐因以為戒也徐為伯益之後<lb/>
　　　而淪於東夷一叛於三監流言之時再叛於伯<lb/>
　　　禽就封之日穆王失馭遂爾僭號?負固之方<lb/>
　　　惟徐為?也宣王中興玁狁西戎既?平矣乃<lb/>
　　　伐蠻?以通江漢由江漢以伐淮夷然後循淮<lb/>
　　　浦以伐徐其經營非一日矣北伐南征王未親<lb/>
　　　行平徐之役天子親履行間敦鋪執虜而後定<lb/>
<pb n="51a"/>
　　　是徐人敢戰也雖王師幸勝而王靈亦稍?矣<lb/>
　　　故六月采芑江漢皆不?戰功此獨詳言其師<lb/>
　　　武臣力之?而歸之於王猷允塞終之以王曰<lb/>
　　　旋歸詩人之意?望其敷文德以柔?而不欲<lb/>
　　　以智力角勝也其後宣王以黷武之故至敗績<lb/>
　　　於姜戎而料民於太原然則常武之詩人其先<lb/>
　　　見之矣<lb/>
瞻卬昊天則不我惠孔填不寧降此大厲邦靡有定士<lb/>
<pb n="51b"/>
民其瘵蟊賊蟊疾靡有夷?罪罟不收靡有夷瘳<lb/>
　賦也填久厲亂瘵病也蟊害苗之蟲也自外來曰賊<lb/>
　自?生曰疾夷平?止罟網瘳愈也朱子曰言昊天<lb/>
　不惠而降亂無所歸咎之詞也蘇轍曰國政有定則<lb/>
　民受福無定則受其病也何楷曰蟊賊外至以比皇<lb/>
　父虢石父之類也蟊疾?生比褒姒也?外之蟊相<lb/>
　煽為害無有平夷止極之期如張網羅以?人於罪<lb/>
　而日夜不?則民之病無有平愈之日矣<lb/>
<pb n="52a"/>
人有土田女反有之人有民人女覆奪之此宜無罪女<lb/>
反?之彼宜有罪女覆說之<lb/>
　賦也收拘說縱也輔廣曰前四句承上蟊賊而言其<lb/>
　侵牟奪取於人者反覆無已也後四句承上罪罟而<lb/>
　言其拘繫縱釋於人者反覆不當也<lb/>
哲夫成城哲婦傾城懿厥哲婦為梟為鴟婦有長舌維<lb/>
厲之階亂匪降自天生自婦人匪?匪誨時維婦寺<lb/>
　賦也哲智也城猶國也傾覆懿美也梟鴟惡鳥長舌<lb/>
<pb n="52b"/>
　能言也階梯也寺奄人也朱子曰男正位乎外為國<lb/>
　家之主故有智則能立國婦人以無非無儀為善無<lb/>
　所事哲哲則適以覆國而已故以此懿美之哲婦而<lb/>
　反為梟鴟以其能言足為禍亂之階梯也若是則亂<lb/>
　豈真自天降哉特由此婦人而已是也匪?匪誨是<lb/>
　維婦寺言自古人君之側其相依為奸而不可?誨<lb/>
　者惟婦人與宦官彼既不識禮義?恥之防而又不<lb/>
　可與言興亡禍福之幾雖有善者亦末如之何矣是<lb/>
<pb n="53a"/>
　不可不痛懲而預防之也<lb/>
鞫人忮忒譖始竟背豈曰不極伊胡為慝如賈三倍君<lb/>
子是識婦無公事休其蠶織<lb/>
　賦也鞫窮忮害忒變也譖不信也竟終背反極至慝<lb/>
　惡也三倍獲利之多也君子有位者也公事朝政也<lb/>
　休息也言婦寺能以其智辯窮人其心忮害而變詐<lb/>
　既以譖妄倡始於前至後而其言不?則又背其前<lb/>
　說以自?而誣人此其為害豈曰不極乎而王猶以<lb/>
<pb n="53b"/>
　為不過侍巾櫛供灑掃之人耳胡能為大惡乎是以<lb/>
　婦寺愈熾而小人?以為奸商賈三倍之利今之君<lb/>
　子皆能識之婦人本無公事今則休其蠶織而干預<lb/>
　朝政也<lb/>
天何以刺何神不富舍爾介狄維予胥忌不弔不祥威<lb/>
儀不類人之云亡邦國殄瘁<lb/>
　賦也刺責也富猶福也介大狄害胥相弔憫殄盡瘁<lb/>
　憔悴也言天何用責王神何以不福王哉由爾舍女<lb/>
<pb n="54a"/>
　戎之介狄反忌予之正言故也天降不祥而王不憂<lb/>
　憫不敬天也一切威儀皆與先王不類不法祖也不<lb/>
　敬天不法祖則善人無所施其力而皆去矣善人國<lb/>
　之紀也人亡則國瘁人皆亡則國殄瘁矣傷之也<lb/>
天之降罔維其優矣人之云亡心之憂矣天之降罔維<lb/>
其幾矣人之云亡心之悲矣<lb/>
　賦也?禍優多幾近也言婦寺之害終不可除則是<lb/>
　天之降禍其類多而其期亦近矣人之云亡則無復<lb/>
<pb n="54b"/>
　維持補救之望矣我心憂之而末如之何惟有悲而<lb/>
　已矣後?色盛則君子?伏?人?張則賢士無名<lb/>
　依古以來國家之季大率如此可為太息流涕者也<lb/>
觱沸檻泉維其深矣心之憂矣寧自今矣不自我先不<lb/>
自我後藐藐昊天無不克鞏無忝皇祖式救爾後<lb/>
　興也觱沸湧貌檻泉水上出也藐藐?貌鞏固也以<lb/>
　泉之從出者深興憂之從來者?也不自我先不自<lb/>
　我後適當此時不可為也雖然天下事天與人共之<lb/>
<pb n="55a"/>
　者也天甚??而神功不測雖?亂之極無不能鞏<lb/>
　固之者王苟能改過自新而不忝其祖則天意可回<lb/>
　猶可以救爾後焉?仍以敬天法祖望之也<lb/>
　　瞻卬七章三章章十句四章章八句<lb/>
　　　瞻卬刺幽王也幽王之亂生自婦寺人所知也<lb/>
　　　而聖人有取於瞻?者以其知救亂之道也世<lb/>
　　　之治亂人為之實天主之天心一回靡亂不治<lb/>
　　　回天之道在於法祖法祖之道無他改其忝祖<lb/>
<pb n="55b"/>
　　　者而已矣文武之政布在方策去??色賤貨<lb/>
　　　而貴德所以勸賢也今皆反之所謂忝也但能<lb/>
　　　改過取其忝爾祖者而無之去虢石父之??<lb/>
　　　褒姒之色賤皇父之好貨而貴周召二公之?<lb/>
　　　則往不可諫來猶可追式救爾後無難也書曰<lb/>
　　　惟狂克念作聖非?言也但改其所以狂者而<lb/>
　　　作聖之功已在是矣深望王之自勉也<lb/>
旻天疾威天篤降喪瘨我饑饉民卒流亡我居圉卒荒<lb/>
<pb n="56a"/>
　賦也篤厚瘨病卒盡也居國中也圉邊陲也言上天<lb/>
　甚怒厚降喪亂病我以饑饉使人民盡皆流移中國<lb/>
　邊郵莫不荒蕪不知何以致此也<lb/>
天降罪罟蟊賊?訌?椓靡共潰潰回遹實靖夷我邦<lb/>
　賦也訌誑椓喪也共與供同潰潰昏亂也回遹邪僻<lb/>
　也言上天所以降罪者由於小人蟊賊夤?婦寺誑<lb/>
　惑於?昏庸椓喪不供其職此皆潰亂邪僻之人而<lb/>
　王實用之使之治平我邦是以饑饉流亡也<lb/>
<pb n="56b"/>
??訿訿曾不知其玷兢兢業業孔?不?我位孔貶<lb/>
　賦也??頑慢貌訿訿?謗聲玷缺也填久也言小<lb/>
　人頑慢且善?謗其於政事必有所缺而王?不知<lb/>
　君子敬慎久著勞績而不安其位且至於貶黜也何<lb/>
　楷曰兢兢業業者即末章召公之流所謂不尚有舊<lb/>
　者也<lb/>
如彼?旱草不潰茂如彼棲苴我相此邦無不潰止<lb/>
　賦也潰遂也棲苴水中浮草棲於岸上者潰?也言<lb/>
<pb n="57a"/>
　君子小人用舍顛倒如此是以民生日困如彼?旱<lb/>
　之草不能暢茂又如棲岸之苴立見枯槁我視此邦<lb/>
　之人無有不潰?者所謂淪胥以鋪也<lb/>
維昔之富不如時維今之疚不如?彼疏斯粺胡不自<lb/>
替職兄斯引<lb/>
　賦也富?時今疚病疏粗粺精替廢也兄與貺同嘉<lb/>
　與之也言昔之時亦有受?而富者不如今時之謬<lb/>
　也昔富君子今富小人也今之時亦有失位而疚者<lb/>
<pb n="57b"/>
　不如?人之甚也庸人之貶猶輕君子之貶更重也<lb/>
　譬之於米小人如疏君子如粺亦易辨爾王如辨之<lb/>
　則彼小人當自替之胡不自替而專嘉與之使得援<lb/>
　引其黨類乎怪之也<lb/>
池之竭矣不云自頻泉之竭矣不云自中溥斯害矣職<lb/>
兄斯?不?我躬<lb/>
　賦也頻涯也池自外灌故竭必自頻以比王澤之竭<lb/>
　由外有小人也泉自?出故竭必自中以比王澤之<lb/>
<pb n="58a"/>
　竭由?有褒姒也?小艷妻?外為奸其為害也溥<lb/>
　矣而王猶不悟專嘉與之使其害益大則危亡將至<lb/>
　豈不災及我躬乎憂之也<lb/>
昔先王受命有如召公日辟國百里今也日蹙國百里<lb/>
於乎哀哉維今之人不尚有舊<lb/>
　賦也先王謂宣王也受命謂中興也召公謂召虎也<lb/>
　王命召虎式闢四方于疆于理至于南海所謂日闢<lb/>
　國百里也至於幽王四夷交侵諸侯?叛所謂日蹙<lb/>
<pb n="58b"/>
　國百里也父何其盛子何其衰然今去宣王之時未<lb/>
　?也維今之人不尚有與召公共事者乎但一用之<lb/>
　則中興之業計日可待而終於不用豈不哀哉<lb/>
　　召旻七章四章章五句三章章七句<lb/>
　　　召旻刺幽王也任用小人以致喪亂也然其時<lb/>
　　　非無君子也但一用之則轉禍為福易易耳是<lb/>
　　　故瞻卬之詩望其改過而無忝皇祖召旻之詩<lb/>
　　　望其改圖而擢用舊人猶匪風下泉之意也風<lb/>
<pb n="59a"/>
　　　雅之終其旨同歸聖人欲撥亂世而返之正其<lb/>
　　　心豈有已時哉<lb/>
　　蕩之什十一篇九十二章七百六十九句<lb/>
　<lb/>
　<lb/>
　<lb/>
　<lb/>
　<lb/>
<pb n="59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷十八<lb/>
</p>
<p>
</p>
  </div>
</body>
</text>
</TEI>