<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全書<lb/>
御纂詩義折中卷一<lb/>
　國風一<lb/>
　　朱子曰國者諸侯所封之域風者民俗歌謠之詩<lb/>
　　也謂之風者以其被上之化以有言而其言又足<lb/>
　　以感人如物因風之動以有聲而其聲又足以動<lb/>
　　物也<lb/>
　周南一之一<lb/>
<pb n="1b"/>
　　周國名在雍州岐山之陽太王始居之傳至文王<lb/>
　　徙都於豐武王克商徙都於鎬成王嗣立周公相<lb/>
　　之乃采文王之世風化所及之詩被之管絃以為<lb/>
　　樂歌謂之周南者言其化自周而南也<lb/>
關關雎鳩在河之洲窈窕淑女君子好逑<lb/>
　興也關關雌雄相應之和聲雎鳩鳥之有?者也窈<lb/>
　窕幽閑之意淑善逑配也凡興必有所取雎鳩雌雄<lb/>
　河洲宛在與淑女君子深閨靜好神相似也窈窕狀<lb/>
<pb n="2a"/>
　其德也心斂則致幽性定則神閑匡衡曰情欲之感<lb/>
　無介乎儀容燕私之意不形於動靜是也好逑勸好<lb/>
　德也家齊由於女貞女貞本乎男正男好色則女修<lb/>
　容男好德則女敬事故為君子者必?知窈窕淑女<lb/>
　乃為好逑斯好惡明取舍定而風化行也<lb/>
參差荇菜左右流之窈窕淑女寤寐求之<lb/>
　興也參差不齊之貌荇菜柔潔似女德也流之沿流<lb/>
　以求之也男之求女如君之求士其訪之也博其擇<lb/>
<pb n="2b"/>
　之也精其好之也誠其禮之也備故左右流之無定<lb/>
　方也寤寐求之無已時也<lb/>
求之不得寤寐思服悠哉悠哉輾轉反側<lb/>
　賦也服事悠長也輾轉反側?不安席之意言君子<lb/>
　於淑女求之不得則思其服淑女所服之事所以佐<lb/>
　君子理?教有不得而必不可者故思之甚長而?<lb/>
　不能安也男女之際情欲易生寤寐輾轉而好是懿<lb/>
　德不?於邪所謂哀而不傷也<lb/>
<pb n="3a"/>
參差荇菜左右采之窈窕淑女琴瑟友之<lb/>
　興也采擇而取之也友之取其德也琴瑟房中之樂<lb/>
　也言君子既得淑女則取其德而友之有善相勸有<lb/>
　過相規如琴瑟之在御剛柔調劑以成聲也<lb/>
參差荇菜左右芼之窈窕淑女鐘?樂之<lb/>
　興也芼熟而用之也樂之用其?也鐘鼓堂下之樂<lb/>
　也言君子既友淑女則用其?而樂之明章婦順以<lb/>
　化其下?和家理外和國治如鐘鼓之在庭元音宣<lb/>
<pb n="3b"/>
　暢以?聞也<lb/>
　　關雎五章章四句<lb/>
　　　關雎文王之本也天下之本在國國之本在家<lb/>
　　　家之本在身格物致知正心誠意皆所以修身<lb/>
　　　也窈窕好逑惟取其?則貞淫辨而好惡之源<lb/>
　　　清格致之要道也寤寐思服不慕其色則理欲<lb/>
　　　嚴而幽獨之幾謹誠正之實功也琴瑟友之衽<lb/>
　　　席之上?業相資而天命常行此修身以齊其<lb/>
<pb n="4a"/>
　　　家也鐘鼓樂之化起?闈?於朝廟有以奉神<lb/>
　　　靈之統而理萬物之宜此齊家以治其國而天<lb/>
　　　下可平也事不越夫婦之際而天?王道之始<lb/>
　　　終備焉故用之閨門用之鄉黨用之邦國自天<lb/>
　　　子至於?人不可一日而不為此也<lb/>
葛之覃兮施于中谷維葉萋萋?鳥于飛集于灌木其<lb/>
鳴喈喈<lb/>
　賦也覃長施延萋萋盛也?鳥鸝也?鸝夏鳴采葛<lb/>
<pb n="4b"/>
　之候也后妃在?中聞?鳥而思采葛言彼谷中之<lb/>
　葛葉想萋萋而盛矣此灌木之?鳥已喈喈而鳴矣<lb/>
　蓋勤於其職不敢暇逸故聞聲而儆心欲及時以趨<lb/>
　事也<lb/>
葛之覃兮施于中谷維葉莫莫是刈是濩為絺為綌服<lb/>
之無斁<lb/>
　賦也莫莫?也刈割濩煮也精曰絺粗曰綌斁厭也<lb/>
　后妃至谷中見葛已成於是割之煮之治為絺綌而<lb/>
<pb n="5a"/>
　服之不厭焉朱子曰親執其勞而知其為之不易是<lb/>
　也凡人躬稼穡則不敢厭?食身紡績則不敢厭布<lb/>
　衣故王親耕后親蠶真知農夫工女之艱難而後深<lb/>
　樽節愛養之至意也<lb/>
言告師氏言告言歸薄?我私薄澣我衣害澣害否歸<lb/>
寧父母<lb/>
　賦也師氏女師薄語辭?澣皆洗也燕服曰私禮服<lb/>
　曰衣害何寧安也言告師氏后妃告女師也言告言<lb/>
<pb n="5b"/>
　歸使女師告文王也?私澣衣潔且儉也衣不皆澣<lb/>
　儉得中也歸寧父母者婦功既成為時已久恐父母<lb/>
　之思已而心不安故歸而安之也<lb/>
　　葛覃三章章六句<lb/>
　　　詩序曰葛覃后妃之本也朱子曰己貴而能勤<lb/>
　　　己富而能儉己長而敬不弛於師傅己嫁而孝<lb/>
　　　不衰於父母是也至於事皆?命無敢自專閨<lb/>
　　　門之?師保通言乃窈窕有?之實?而官禮<lb/>
<pb n="6a"/>
　　　之明備已肇其端矣此文王太姒所以造周也<lb/>
采采卷耳不盈頃筐嗟我懷人寘彼周行<lb/>
　比而賦也卷耳苓耳也卷耳可以佐食比賢人可以<lb/>
　養民也采而不盈比求而難得也我后妃自謂也懷<lb/>
　人謂文王也周行猶言王路左傳云寘彼周行能官<lb/>
　人也王及公侯伯子男采衛大夫各居其列所謂周<lb/>
　行也紂囚文王於羑里后妃思之言賢才甚少求之<lb/>
　難得如我所懷之人當置之列位使得馳驅王路不<lb/>
<pb n="6b"/>
　可拘幽之也<lb/>
陟彼崔嵬我馬虺隤我姑酌彼金罍維以不永懷<lb/>
　比而賦也陟升也虺隤馬疲之貌金罍酒器也陟彼<lb/>
　崔嵬言路難也我馬虺隤喻民困也世路方艱民力<lb/>
　已困天下之憂莫大於是故永懷之雖酌酒而不能<lb/>
　解也<lb/>
陟彼高岡我馬元黃我姑酌彼兕觥維以不永傷<lb/>
　比而賦也元黃病也元馬病則?矣疲之甚而至於<lb/>
<pb n="7a"/>
　病故?之甚而至於傷也<lb/>
陟彼砠矣我馬瘏矣我僕痡矣云何吁矣<lb/>
　比而賦也石山戴土曰砠瘏痡皆病也朱子曰吁當<lb/>
　作盱張目?望也僕所以牧馬也馬瘏則民病僕痡<lb/>
　則官亦病矣是民力已困而無人?恤也民生已殘<lb/>
　而無人撫綏也時事如此無可如何惟有置?人於<lb/>
　周行庶可轉危為安焉故盱之望之也望紂之求賢<lb/>
　審官以用文王也<lb/>
<pb n="7b"/>
　　卷耳四章章四句<lb/>
　　　詩序曰卷耳后妃之志也治世在于養民養民<lb/>
　　　在於審官布?賢於?位則民可養矣躋大賢<lb/>
　　　於顯秩則官可審矣此古今之通義而當文王<lb/>
　　　與紂之時尤甚蓋紂之毒痡四海非用文王不<lb/>
　　　能救也觀父母孔邇之詩魴魚之?尾文王能<lb/>
　　　撫循之王室之如燬文王能奠安之然則虺隤<lb/>
　　　元?之時宜置文王於周行信有?矣其所盱<lb/>
<pb n="8a"/>
　　　望不虛也?人倫之變而永?永傷者社稷生<lb/>
　　　民之至計此所以為后妃之志也<lb/>
南有樛木葛藟纍之樂只君子福履綏之<lb/>
　比而賦也木下曲曰樛藟葛屬纍繫也君子謂文王<lb/>
　也履祿綏安也樛木下曲而葛藟繫之以比后妃逮<lb/>
　下而?妾附之也后妃有逮下之?而?妾依附又<lb/>
　能率?妾以樂其君子故?妾頌祝之願文王與后<lb/>
　妃皆受天之福祿也<lb/>
<pb n="8b"/>
南有樛木葛藟荒之樂只君子福履將之<lb/>
　比而賦也草與苖雜曰荒后妃不自有其崇高故?<lb/>
　妾亦自忘其卑下並育而不相害也將助也思若或<lb/>
　啟之行若或翼之助其?不止安其身也<lb/>
南有樛木葛藟縈之樂只君子福履成之<lb/>
　比而賦也縈繞也?妾之愛戴后妃纏綿固結而不<lb/>
　可解矣成全也諸福之物可致之祥莫不備至凡所<lb/>
　將者皆底於成也嘉樂之詩曰保佑命之自天申之<lb/>
<pb n="9a"/>
　綏之保之將之佑之成之則命之而申之矣逮下之<lb/>
　?日深故頌祝之詞遞進也<lb/>
　　樛木三章章四句<lb/>
　　　詩序曰樛木后妃逮下也女?無極婦怨無終<lb/>
　　　故暌次家人以二女同居而志不同行也不同<lb/>
　　　必爭寵爭寵必?忌?忌必讒傷故妾之於嫡<lb/>
　　　多怨之也不然則畏之也獨后妃之於?妾不<lb/>
　　　?而使其可樂?妾樂之而歸美君子蓋關雎<lb/>
<pb n="9b"/>
　　　之化深矣鐘鼓樂之文王樂后妃也樛木逮下<lb/>
　　　后妃推文王之樂以樂?妾也福履綏成?妾<lb/>
　　　感后妃之樂而愈以樂文王也成周之世太和<lb/>
　　　洋溢皆本諸此故關雎之後必有樛木而後有<lb/>
　　　螽斯以此為修身齊家之極則也<lb/>
螽斯羽詵詵兮宜爾子孫振振兮<lb/>
　比也螽斯蝗屬喜?飛一生九十九子詵詵和也振<lb/>
　振壯也后妃不?而多男故詩人以螽斯比之言其<lb/>
<pb n="10a"/>
　?飛詵詵而和宜其子孫振振而壯也蓋妻不?則<lb/>
　妾媵和妾媵和則心神暢而氣血調所生之子必壯<lb/>
　矣此理之自然故曰宜也<lb/>
螽斯羽薨薨兮宜爾子孫繩繩兮<lb/>
　比也薨薨?飛聲繩繩不?貌妻不?而妾媵和則<lb/>
　樂?處而進御均所生之子必多矣<lb/>
螽斯羽揖揖兮宜爾子孫蟄蟄兮<lb/>
　比也揖揖讓也?飛而相下如人之揖讓也蟄蟄聚<lb/>
<pb n="10b"/>
　也雍睦而聚處如蟲之盤蟄也妻妾欲其和尤欲其<lb/>
　讓和而不讓則狎而起爭故必以讓節和之流斯妻<lb/>
　妾常保其?處而子孫皆盤聚而不散矣此亦理之<lb/>
　自然故曰宜也<lb/>
　　螽斯三章章四句<lb/>
　　　螽斯子孫盛也凡家道之成始於夫婦中於父<lb/>
　　　子終於兄弟是故有文王而後有關雎夫刑妻<lb/>
　　　也有關雎而後有樛木妻容妾也有樛木而後<lb/>
<pb n="11a"/>
　　　有螽斯妾宜子也子患其不壯又患其不多壯<lb/>
　　　且多矣又患其不睦而至於不聚也振振繩繩<lb/>
　　　而終於蟄蟄則是子孫皆能孝於親也且推孝<lb/>
　　　親之心以友於兄弟也一庭之?夫和妻柔父<lb/>
　　　慈子孝兄友弟恭則禮樂成於家而仁讓興於<lb/>
　　　國矣此修齊治平之節次非此不可推而行也<lb/>
　　　故曰人而不為周南召南其猶正牆面而立也<lb/>
　　　與<lb/>
<pb n="11b"/>
桃之夭夭灼灼其華之子于歸宜其室家<lb/>
　興也夭夭少好貌婦人謂嫁曰歸宜者和順之至彼<lb/>
　此相得而相安也室謂夫婦所居家謂一門之?文<lb/>
　王后妃之化自家而及於國由男而及於女國中之<lb/>
　女皆有和順之?故詩人見其于歸而歎美之也宜<lb/>
　其室家者宜其室以及於家也善相夫子琴瑟靜好<lb/>
　由是而孝於舅姑由是而睦於兄弟一家之?恩明<lb/>
　誼美如夭桃之華灼灼而鮮明也<lb/>
<pb n="12a"/>
桃之夭夭有蕡其實之子于歸宜其家室<lb/>
　興也蕡實盛貌宜其室家謂一室所有之家也父母<lb/>
　兄弟是也宜其家室謂一家所有之室也弟婦子婦<lb/>
　是也淑?之?一家化之弟婦子婦皆能相夫而各<lb/>
　宜其室如夭桃之實蕡然而圓碩也<lb/>
桃之夭夭其葉蓁蓁之子于歸宜其家人<lb/>
　興也蓁蓁葉盛貌宜其家人者盡宜一家之人也長<lb/>
　幼卑尊各得其所如夭桃之葉蓁蓁而齊茂也<lb/>
<pb n="12b"/>
　　桃夭三章章四句<lb/>
　　　桃夭化行於國也所謂治國在齊其家者治國<lb/>
　　　之道無他使國人皆齊其家而已欲一國之人<lb/>
　　　皆能齊家必一國之女皆能宜室此非政令之<lb/>
　　　所致也天子懋肅雍之?后妃昭窈窕之儀積<lb/>
　　　為風俗而通於氣化人秉清淑之姿?成禮讓<lb/>
　　　之習然後少女于歸皆能淑?也語其功化之<lb/>
　　　盛至於一國之人各齊其家原其起化之由不<lb/>
<pb n="13a"/>
　　　過一家之?自修其身知?之近知風之自道<lb/>
　　　豈?乎哉術豈多乎哉<lb/>
肅肅兔罝椓之丁丁赳赳武夫公侯干城<lb/>
　賦也肅肅整飭貌罝罟也結繩為罟易於棼亂而肅<lb/>
　肅整飭執事有敬也丁丁椓杙聲用力有節也赳赳<lb/>
　武貌干城所以扞衛也化行俗美賢才?多野人?<lb/>
　罝皆能整飭故詩人美之以為此雖赳赳之武夫而<lb/>
　敬而有節則勇而不亂可以折衝禦侮而為公侯之<lb/>
<pb n="13b"/>
　扞衛矣<lb/>
肅肅兔罝施于中逵赳赳武夫公侯好仇<lb/>
　賦也九達之衢曰逵中逵衝?之所也仇匹也肅肅<lb/>
　兔罝而施于中逵則是敬以集事握其樞要而物不<lb/>
　得遁故可與共圖國政而為公侯之善匹也<lb/>
肅肅兔罝施于中林赳赳武夫公侯腹心<lb/>
　賦也中林邃?之所也肅肅兔罝而施于中林則是<lb/>
　敬以揆幾智深勇沉而人不能知故可以出謀發慮<lb/>
<pb n="14a"/>
　而為公侯之腹心也昔郤缺耨其妻餉之夫妻相敬<lb/>
　如賓胥臣曰敬?之輿也能敬必有?文公舉以為<lb/>
　大夫而果稱職然則野人之肅肅可為好仇腹心有<lb/>
　?矣<lb/>
　　兔罝三章章四句<lb/>
　　　兔罝人材?多也上之化民也深於命民之效<lb/>
　　　上也?於令君敬?於上則民敬事於下故后<lb/>
　　　妃窈窕而采蘋之季女能齊文王穆穆而兔罝<lb/>
<pb n="14b"/>
　　　之野人能肅齊與肅者敬之謂也至於能敬則<lb/>
　　　無所施而不可矣仕與學無二理文與武非兩<lb/>
　　　途敬身而克勤小物即敬官而能辦大事草野<lb/>
　　　之夫皆朝宁之佐也無事而莊以??即臨事<lb/>
　　　而懼以成謀六官之長皆六軍之將也故觀兔<lb/>
　　　罝之肅肅而干城好仇腹心皆可預卜矣三代<lb/>
　　　以上聖道明而人材出以此也思齊之詩曰不<lb/>
　　　顯亦臨無射亦保敬之至也聖道明也肆成人<lb/>
<pb n="15a"/>
　　　有?小子有造則人材出也古之人所以譽髦<lb/>
　　　斯士者無他焉無斁其敬而已矣<lb/>
采采芣?薄言采之采采芣?薄言有之<lb/>
　賦也芣?車前也宜子故婦人采之朱子曰化行俗<lb/>
　美家室和平婦人無事相與采此也黃佐曰門庭之<lb/>
　?幸無係累機杼之外尚有餘閒是也采之始求之<lb/>
　也薄言采者聊試為之無成見也有之始得之也薄<lb/>
　言有者偶然遇之無喜心也<lb/>
<pb n="15b"/>
采采芣?薄言掇之采采芣?薄言捋之<lb/>
　賦也掇拾其穗也薄言掇者相與拾之而不爭也捋<lb/>
　取其子也薄言捋者徐而取之而不競也<lb/>
采采芣?薄言袺之采采芣?薄言襭之<lb/>
　賦也?貯於衽也薄言袺者掬不能容姑貯於衽非<lb/>
　貪得也襭扱於帶也薄言襭者將欲?歸故扱於帶<lb/>
　非矜持也<lb/>
　　芣?三章章四句<lb/>
<pb n="16a"/>
　　　芣?室家和平也觀其婦子閒而無事比?耦<lb/>
　　　而無猜多寡?其所得作止任其自然所謂?<lb/>
　　　?而不知為之者歟是故桃夭之女子能宜猶<lb/>
　　　有和之心也芣?則忘其和矣無心而相與矣<lb/>
　　　兔罝之野人能肅猶有敬之?也芣?則忘其<lb/>
　　　敬矣無事而天遊矣治至於無事化至於無心<lb/>
　　　此曠古所希有而無奇也仍本於人君之敬而<lb/>
　　　已中庸詳言之矣相在爾室尚不愧于屋漏君<lb/>
<pb n="16b"/>
　　　之敬也奏假無言時靡有爭民之和也篤恭而<lb/>
　　　天下平則君不顯其敬而民亦不顯其和矣是<lb/>
　　　故君?至於無聲無臭則民風極於不識不知<lb/>
　　　此謹幾?獨之實功?非倖邀天眷而致此也<lb/>
南有喬木不可休息漢有游女不可求思漢之廣矣不<lb/>
可泳思江之永矣不可方思<lb/>
　興而比也竦直無枝曰喬思語辭也?水曰泳並舟<lb/>
　曰方木喬則寡?而不可休矣女貞則無欲而不可<lb/>
<pb n="17a"/>
　求矣漢廣江永極形之也貞則神遠如漢之廣無徑<lb/>
　可?也貞則守純如江之永無間可?也朱子曰文<lb/>
　王之化及於江漢之間而有以變其淫亂之俗其出<lb/>
　游之女人望見之而知其端莊靜一非復前日之可<lb/>
　求矣故以喬木起興江漢為比而反復詠歎之也<lb/>
翹翹錯薪言刈其楚之子于歸言秣其馬漢之廣矣不<lb/>
可泳思江之永矣不可方思<lb/>
　興而比也翹翹高也錯節也楚?屬秣飼也薪錯不<lb/>
<pb n="17b"/>
　可伐言刈其楚而已女貞不可求言秣其馬而已然<lb/>
　既不可求則于歸無期矣故重言江漢之廣永歎其<lb/>
　馬亦不可秣也朱子曰以錯薪起興而欲秣其馬則<lb/>
　?之至以江漢為比而歎其終不可求則敬之深<lb/>
翹翹錯薪言刈其蔞之子于歸言秣其駒漢之廣矣不<lb/>
可泳思江之永矣不可方思<lb/>
　興而比也蔞蒿也蒿又小於楚矣駒又小於馬矣重<lb/>
　言漢廣江永者歎其駒亦不可秣也蓋?之愈至而<lb/>
<pb n="18a"/>
　敬之愈深也<lb/>
　　漢廣三章章八句<lb/>
　　　詩序曰漢廣?化所及也后妃修德文王好德<lb/>
　　　其下化之自近及?故江漢之間民風丕變出<lb/>
　　　?之女皆能修?觀其致高而神?非窈窕之<lb/>
　　　狀乎行道之人皆知好?觀其?至而敬深則<lb/>
　　　與寤寐求之相似矣夫?存於己人不能見而<lb/>
　　　化之所及無?弗?者此非有術以致之也人<lb/>
<pb n="18b"/>
　　　性之善一也性一則情孚情孚則神通故深?<lb/>
　　　自毖其宥?而草野?移其性情起化者不言<lb/>
　　　?化者亦不知矣君子是以知明德之果可以<lb/>
　　　新民也<lb/>
遵彼汝墳伐其條枚未見君子惄如調飢<lb/>
　賦也遵循也汝水名墳防也枝曰條幹曰枚惄飢意<lb/>
　調一作輖重也朱子曰婦人喜其君子行役而歸因<lb/>
　記其未歸之時思望之情如此而追賦之也<lb/>
<pb n="19a"/>
遵彼汝墳伐其條肄?見君子不我遐棄<lb/>
　賦也斬而復生曰肄遐?也朱子曰伐其枚而又伐<lb/>
　其肄則踰年矣至是乃見其君子之歸而喜其不?<lb/>
　棄我也<lb/>
魴魚赬尾王室如燬雖則如燬父母孔邇<lb/>
　比而賦也魴魚名赬赤也魚勞則尾赤王謂紂燬焚<lb/>
　也父母謂文王孔甚邇安也文王之化行於江漢而<lb/>
　又及於汝所謂三分有二也漢廣之好?近於關雎<lb/>
<pb n="19b"/>
　汝墳之伐薪葛覃之遺風乎乃心王室則與卷耳同<lb/>
　矣朱子曰文王三分天下有其二而率商之叛國以<lb/>
　事紂故汝墳之人猶以文王之命供紂之役其家人<lb/>
　見其勤苦而勞之曰汝之勞既如此而王室之政方<lb/>
　酷烈而未已雖其酷烈未已而文王之德如父母然<lb/>
　望之甚近亦可以忘其勞矣此序所謂婦人能憫其<lb/>
　君子猶勉之以正者蓋曰雖其離?之久思念之深<lb/>
　而所以相告語者猶有尊君親上之心而無狎昵之<lb/>
<pb n="20a"/>
　私則其?澤之深風化之美皆可見矣<lb/>
　　汝墳三章章四句<lb/>
　　　詩序曰汝墳道化行也道莫大於五倫而君臣<lb/>
　　　父子為尤重父雖不慈子不可以不孝君雖不<lb/>
　　　仁臣不可以不忠故紂至暴虐文王事之不敢<lb/>
　　　叛也不惟不叛而已且使天下之叛者皆服於<lb/>
　　　己而已復率之以事紂故終文王之世天下皆<lb/>
　　　供紂之役而且忘紂之暴是文王以事君之道<lb/>
<pb n="20b"/>
　　　化天下而天下化之故曰道化行也虞舜克諧<lb/>
　　　瞽瞍遂無頑嚚之愆文王服事商紂並有怙?<lb/>
　　　之仁必如此而後天下化必如此而後天下之<lb/>
　　　為君臣父子者定<lb/>
麟之趾振振公子于嗟麟兮<lb/>
　興也麟瑞獸也王者至仁則麟出趾足也麟之足不<lb/>
　踐生草不履生蟲振振仁厚之貌朱子曰麟性仁厚<lb/>
　故其趾亦仁厚文王后妃仁厚故其子亦仁厚而又<lb/>
<pb n="21a"/>
　嗟歎之言是乃麟也何必?身牛尾而馬蹄然後為<lb/>
　王者之瑞哉<lb/>
麟之定振振公姓于嗟麟兮<lb/>
　興也定額也麟之額不以抵物公姓公孫也公孫皆<lb/>
　麟者公子能以仁厚教其子也<lb/>
麟之角振振公族于嗟麟兮<lb/>
　興也麟一角其端有肉不以觸也公孫之子以王父<lb/>
　字為氏因以為族故曰公族公族皆麟者公孫能以<lb/>
<pb n="21b"/>
　仁厚世其家也趾骨在下一身之本故以興子定皮<lb/>
　膚也在趾之巔近於末矣故以興孫角又在皮膚之<lb/>
　外矣故以興族譬之於木趾猶根定猶枝角猶葉也<lb/>
　　麟之趾三章章三句<lb/>
　　　詩序曰麟之趾關雎之應也天地之道元而已<lb/>
　　　矣元者仁也太和也關雎之樂和之至也太和<lb/>
　　　所聚元仁發育故子孫宗族莫不仁厚而瑞應<lb/>
　　　至矣又言子孫宗族之皆麟者固以歎其仁厚<lb/>
<pb n="22a"/>
　　　之?與麟同符抑以見物瑞不如人瑞欲人君<lb/>
　　　勉為仁厚之實而勿徒侈言符應則頌也而諷<lb/>
　　　規寓焉矣<lb/>
　　周南之國十一篇三十四章一百五十九句<lb/>
　　　周南修齊治平之譜也天下之道莫先於父子<lb/>
　　　兄弟故大學始教惟孝弟慈行之於身則身修<lb/>
　　　施之於家則家齊以此成教於國以此絜矩於<lb/>
　　　天下而其事皆始於夫婦夫婦和而後能養父<lb/>
<pb n="22b"/>
　　　母育子孫睦兄弟故父子兄弟足法必先以之<lb/>
　　　子宜家也周南之詩與大學同關雎葛覃造端<lb/>
　　　乎夫婦也螽斯麟趾則及於父子兄弟矣桃夭<lb/>
　　　兔罝教成於國也漢廣汝墳則及於天下矣是<lb/>
　　　故卜世三十卜年七百福祚之長未有如周者<lb/>
　　　也太和翔洽樂備禮明治化之隆未有如周者<lb/>
　　　也而究其致此之由則惟起化於閨門而端本<lb/>
　　　於孝弟大學言其理周南指其事孔子曰我欲<lb/>
<pb n="23a"/>
　　　託之空言不如見之行事之深切著明也故詩<lb/>
　　　教與春秋同歸學者不可不盡心焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御纂詩義折中卷一<lb/>
</p>
<p>
</p>
  </div>
</body>
</text>
</TEI>