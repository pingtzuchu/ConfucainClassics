<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紫巖易傳卷七</head>
    <p>
<pb n="1a"/>
欽定四庫全書<lb/>
　紫巖易傳卷七　　　　　　宋　張浚　撰<lb/>
繫辭上<lb/>
天尊地卑乾坤定矣卑高以陳貴賤位矣動靜有常剛<lb/>
柔斷矣方以類聚物以?分吉凶生矣在天成象在地<lb/>
成形變化見矣<lb/>
　易書之作本乎自然聖人首發之故仰觀俯察而乾<lb/>
　坤之體以定或卑或高而貴賤之分以位圓動方靜<lb/>
<pb n="1b"/>
　而剛柔之?以斷?聚于天地之間者有自然之吉<lb/>
　凶形象于天地之間者有自然之變化?天地設位<lb/>
　易行乎中吾不知天地之為易乎易之為天地乎聖<lb/>
　人以一心之微稽諸天地而易書有作?陽在吾身<lb/>
　造化在吾手心法之一與天地並是以闡萬理於太<lb/>
　極揆常變於卦爻其象數之所包括莫非天地自然<lb/>
　之理天下後世順則治逆則亂得則吉失則凶其道<lb/>
　必致不可少易也學者而不先明乎此尚烏足與論<lb/>
<pb n="2a"/>
　易哉<lb/>
是故剛柔相摩八卦相盪?之以雷霆潤之以風雨日<lb/>
月運行一寒一暑<lb/>
　天地之間舉無非易剛柔相摩勢之激也八卦相盪<lb/>
　序之移也鼓以雷霆而有氣者作潤以風雨而有形<lb/>
　者生日晝月夜終始不息歲功成焉象數?運有不<lb/>
　知所以然而然者故乾坤之道自是而益尊<lb/>
乾道成男坤道成女乾知大始坤作成物乾以易知坤<lb/>
<pb n="2b"/>
以簡能易則易知簡則易從易知則有親易從則有功<lb/>
　萬形流動變化不停乾坤男女成功以著乾以一唱<lb/>
　物資始焉坤以二承物資生焉一可該萬其知甚易<lb/>
　二故不煩其能甚簡乾何為哉物所資始乾之與物<lb/>
　本?間也不亦易知而有親乎坤何為哉物以資生<lb/>
　坤之於物任其自成不亦易從而有功乎聖人發乾<lb/>
　坤之?明易簡之?蓋將使夫履大寶之位者會乾<lb/>
　坤於一心致易簡之妙用?幾有以參天地贊化育<lb/>
<pb n="3a"/>
　也<lb/>
有親則可久有功則可大可久則賢人之?可大則賢<lb/>
人之業易簡而天下之理得矣天下之理得而成位乎<lb/>
其中矣<lb/>
　天地之道備於易具於乾坤體於聖賢親之以心其<lb/>
　親必久?於是立功本自然其功必大業於是建蓋<lb/>
　天下一理耳易故不難而上下之心莫不相通簡故<lb/>
　不繁而因彼自然物遂其性天下之治實本諸此自<lb/>
<pb n="3b"/>
　非聖賢誠一之道克配乾坤其孰能與此邪後之在<lb/>
　上者矜智能峻刑罰而易失之矣作?明變舊章而<lb/>
　簡失之矣理失於上亂作於下又安能保有大業中<lb/>
　天地而成其覆載之功也歟<lb/>
聖人設卦觀象繫辭焉而明吉凶剛柔相推而生變化<lb/>
是故吉凶者失得之象也悔吝者憂虞之象也變化者<lb/>
進退之象也剛柔者晝夜之象也六爻之動三極之道<lb/>
也<lb/>
<pb n="4a"/>
　數本?也聖人?之於心通合天地以著見於易數<lb/>
　行而卦成卦成而象見觀其自然繫之以辭吉凶不<lb/>
　可少逃矣夫吉之與凶得之與失一定之理而聖人<lb/>
　作易將以合天人而回其心固有變化之道焉變化<lb/>
　妙理不失厥中避凶趨吉之道可得而行矣夫聖人<lb/>
　之趨吉非求一己之吉也將以求天下萬物之吉也<lb/>
　其避凶亦然孰為變化剛柔相推易之變化也或以<lb/>
　剛推柔或以柔推剛其道其才其位其時所遇不同<lb/>
<pb n="4b"/>
　變化自是而生而變化之所以為變化皆不離夫自<lb/>
　然之中天地得此而生成萬物聖人體此而克配天<lb/>
　地其道神矣吉凶者失得之象數得為吉數失為凶<lb/>
　得之自已失之自已吉凶由已不由他也悔吝者憂<lb/>
　虞之象悔吝之起吉凶未著憂虞是圖其悔可復也<lb/>
　變化者進退之象一剛一柔推移不已有一於進必<lb/>
　有一退變化以成也剛柔者晝夜之象晝道屬剛夜<lb/>
　道屬柔循環天地始終成物?有窮已莫非自然也<lb/>
<pb n="5a"/>
　六爻之動三極之道也此蓋?論易之所以?中嗚<lb/>
　呼易者何也中也中者何也太極也易有太極是生<lb/>
　兩儀兩儀生四象四象生八卦八卦定吉凶而吉凶<lb/>
　之用備於變化故夫太極以一起萬錯綜該括馴至<lb/>
　?窮一之?中未嘗少變六爻之動天地人之中理<lb/>
　具焉猶太極之?在不中也善學者存誠去?得中<lb/>
　?心以求夫易書變化之中?幾可以學易矣如是<lb/>
　而後能有所建立於天下也故夫吉凶易之正也變<lb/>
<pb n="5b"/>
　化易之權也權中之正與天地通矣<lb/>
是故君子所居而安者易之序也所樂而玩者爻之辭<lb/>
也是故君子居則觀其象而玩其辭動則觀其變而玩<lb/>
其占是以自天祐之吉?不利<lb/>
　易序順道其可以不安爻辭盡變其可以不玩居之<lb/>
　而安故動靜契道樂之而玩故施?通變觀象玩辭<lb/>
　居則?之將以窮理而審其吉凶也觀變玩占動則<lb/>
　?之將以應物而變其吉凶也占謂變之所之玩占<lb/>
<pb n="6a"/>
　而吉凶之理得之在我其動也罔不得中而深當天<lb/>
　人之心矣民之所喜天必祐之吉?不利不亦?乎<lb/>
　學易而至於獲天之祐有吉而已此道之所以運數<lb/>
　而非數之能攝也<lb/>
彖者言乎象者也爻者言乎變者也吉凶者言乎其失<lb/>
得也悔吝者言乎其小疵也?咎者善補過也<lb/>
　易重補過此天心也本皆有咎今乃?之豈非得變<lb/>
　化之中故歟<lb/>
<pb n="6b"/>
是故列貴賤者存乎位齊小大者存乎卦辯吉凶者存<lb/>
乎辭憂悔吝者存乎介震?咎者存乎悔是故卦有小<lb/>
大辭有險易辭也者各指其所之<lb/>
　位謂六爻之位卦之所設本乎?陽?小陽大體固<lb/>
　不同而各以所遇之時?正陽得位則陽用事?得<lb/>
　位則?用事小大之理至卦而齊介者何也位有上<lb/>
　下我則介之親比一失悔吝隨起君子慎焉體本有<lb/>
　咎知悔於心動以?咎震者動也卦之小大齊於時<lb/>
<pb n="7a"/>
　辭之險易指於卦艱難則險和平則易憂迫則險?<lb/>
　舒則易觀象玩辭中道可得矣<lb/>
易與天地?故能彌綸天地之道仰以觀於天文俯以<lb/>
察於地理是故知幽明之故原始反終故知死生之說<lb/>
精氣?物游魂?變是故知鬼神之情狀<lb/>
　易者何也天地之心也聖人?一而靜?合天地而<lb/>
　得其所以?心著?易書其道適?天地雖大待之<lb/>
　以彌綸焉彌以成之綸以理之天地之道始得其平<lb/>
<pb n="7b"/>
　陰陽錯行日月運轉始而終終而始生化不窮莫有<lb/>
　差忒孰?此者天地也然此非天地之功易之功也<lb/>
　易苟不明而聖人大中之道不復見於天下後世人<lb/>
　欲日肆天理日消陰陽之行必失其?天地運化或<lb/>
　幾乎息?矣其孰與彌綸之哉在天成象有自然之<lb/>
　文在地成形有自然之理聖人仰觀俯察?之於心<lb/>
　易書以作神明由是而顯其用變化由是而發其機<lb/>
　幽明之故可坐而窺矣出於震而萬物以始成於艮<lb/>
<pb n="8a"/>
　而萬物以終始終代謝息息不停莫不各得夫死生<lb/>
　之正焉順道則能成其正背道則必害其正聖人達<lb/>
　死生於一致故於道能順死生之說可揆而議矣氣<lb/>
　聚?物氣散?變聚散不同理實一致鬼神情狀與<lb/>
　人?異人之所喜鬼神所喜也人之所欲鬼神所欲<lb/>
　也鬼神之情狀可稽而見矣聖人知此三者發其蘊<lb/>
　於易彌綸妙用於是成之故夫知幽明之故而天理<lb/>
　得矣知死生之說而人事修矣知鬼神之情狀而敬<lb/>
<pb n="8b"/>
　愛行矣聖人以是詔後世訓天下育萬物成天地而<lb/>
　皆載之於易書故曰能彌綸天地之道也<lb/>
與天地相似故不違知周乎萬物而道濟天下故不過<lb/>
旁行而不流樂天知命故不憂安土敦乎仁故能愛範<lb/>
圍天地之化而不過曲成萬物而不遺通乎晝夜之道<lb/>
而知<lb/>
　自此而下皆聖人事不曰聖人又不曰易何哉聖人<lb/>
　體易而用之於身聖人即易也與天地相似?之合<lb/>
<pb n="9a"/>
　也天且不違況於人乎知周乎萬物而道濟天下智<lb/>
　仁兩得而盡道之中也中故不過旁行而不流委蛇<lb/>
　曲折皆當於道也當道而行何流之有樂天知命故<lb/>
　不憂恪修在我以安其所受於天也樂天故知命知<lb/>
　命則與天?一矣因時而行又何憂焉安土敦乎仁<lb/>
　故能愛由我之安使天下皆得其安而仁道於是?<lb/>
　厚也記曰不能安土則不能樂天安土之功大矣仁<lb/>
　愛於是得焉聖人行易于身者如此故功用之見於<lb/>
<pb n="9b"/>
　天地萬物者如彼範圍天地之化而不過曲成萬物<lb/>
　而不遺致中和而天地位萬物育也一心之微昭格<lb/>
　天地天地之化待以陶成聖人之道於斯?盛通乎<lb/>
　晝夜之道而知攝天地陰陽於一已以一貫之而知<lb/>
　其所以然也易道至大自我流出其?知也不亦至<lb/>
　歟蓋嘗論之天地自然之道所以運轉今古育成萬<lb/>
　物者備於易發於聖人之心聖人心法之妙與天地<lb/>
　通一之所該萬?不舉故天地造化之幾賴以財成<lb/>
<pb n="10a"/>
　而成位乎上下聖人有補於天地至大其道神矣嗚<lb/>
　呼易者天地之心也天地之心聖人先得之以著見<lb/>
　于易然則易者聖人之心也天地之心即易之心易<lb/>
　之心即聖人之心曰?曰相似猶??名辭耳以心<lb/>
　觀之吾又安知孰?天地孰?易孰?聖人也哉學<lb/>
　者當反求諸心以極夫?靜之道心光所燭理自不<lb/>
　昧用之於身用之天下固?所往而不?也可不勉<lb/>
　邪<lb/>
<pb n="10b"/>
故神?方而易?體一陰一陽之謂道繼之者善也成<lb/>
之者性也仁者見之謂之仁知者見之謂之知百姓日<lb/>
用而不知故君子之道鮮矣<lb/>
　繫辭於是原神易所以然而論之神者何易之神也<lb/>
　寂然不動感而遂通化育萬物?乎不在曰神?方<lb/>
　易者何聖人之易也易有太極聖人發之變動不居<lb/>
　周流六?曰易?體?方?體不可致詰??陰陽<lb/>
　道以名焉乾坤以定而易行乎其中矣道不偏於陰<lb/>
<pb n="11a"/>
　亦不偏於陽靜而??靜本乎動而陰中有陽動而<lb/>
　?陽動本乎靜而陽中有陰一陰一陽道之中也曰<lb/>
　神曰易於是而著繼之者善中?有不善也成之者<lb/>
　性性皆有是中也仁者有見於仁以道?仁而用之<lb/>
　而道不專在仁知者有見於知以道?知而用之而<lb/>
　道不專在知人受天地之中以生其所以視聽食息<lb/>
　動作云??非易者惟弗覺弗知以自背戾於道道<lb/>
　之大全用以不明于天下君子之道?是而鮮是章<lb/>
<pb n="11b"/>
　言易有中道流出萬善復之於性道固?虧或仁或<lb/>
　知隨見以用民之蚩蚩由焉而已道之全體非君子<lb/>
　則莫能盡之聖言及此欲使天下後世因性以修夫<lb/>
　善因善以進夫道大中之道我自得之而易之?神<lb/>
　始昭明著見於天下聖人?業自是而日興也<lb/>
顯諸仁藏諸用鼓萬物而不與聖人同憂盛?大業至<lb/>
矣哉?有之謂大業日新之謂盛?生生之謂易成象<lb/>
之謂乾效法之謂坤極數知來之謂占通變之謂事陰<lb/>
<pb n="12a"/>
陽不測之謂神<lb/>
　易道之大動?非仁本諸自然莫可測究其用藏矣<lb/>
　天地之間自形自色自生自成仁?所被孰不鼓舞<lb/>
　夫聖人體易於身者也而曰不與聖人同憂何邪曰<lb/>
　聖人汲汲皇皇愛利萬物聖人之心有憂也聖人之<lb/>
　道與易同體譬如太?隨物應變果何憂哉盛?大<lb/>
　業所由以生也大業若地故曰?有盛?若天故曰<lb/>
　日新聖人?業之盛大本於身發於天下傳於後世<lb/>
<pb n="12b"/>
　其道則備於易著於乾坤用於占見於事妙於神後<lb/>
　之欲成其?業者?此?以盡心焉易變通之書也<lb/>
　窮則變變則通通則久八卦之還始終?有窮已天<lb/>
　下萬物之生出機入機一息不停亦?有窮已聖人<lb/>
　體易以輔成萬物之生心術之所感召政?之所格<lb/>
　化求所以生之亦?有窮已曰生生之謂易易之生<lb/>
　生乾坤闡之占事戒之而又有至神之道以運動于<lb/>
　中乾一以唱象成於乾坤二以承法效於坤剛柔迭<lb/>
<pb n="13a"/>
　推變化以見吉凶悔吝自是而生占以知來吉可趨<lb/>
　也事以通變窮可通也體而行之推而用之平治天<lb/>
　下化育萬物作之於心應之於天其道甚神超出形<lb/>
　數孰窮其用聖人所以參天地之運奪造化之機以<lb/>
　道御數而非?陽之數所能?攝一本諸此?其?<lb/>
　之盛業之大克配天地永永而?極也歟<lb/>
夫易廣矣大矣以言乎?則不禦以言乎邇則靜而正<lb/>
以言乎天地之閒則備矣夫乾其靜也專其動也直是<lb/>
<pb n="13b"/>
以大生焉夫坤其靜也翕其動也闢是以廣生焉廣大<lb/>
配天地變通配四時陰陽之義配日月易簡之善配至<lb/>
?<lb/>
　易生於聖人之心道之廣大克配天地自然之象自<lb/>
　然之數自然之理并包天地?有窮極易本?遠以<lb/>
　言乎遠感通之用應而不藏易本?邇以言乎邇不<lb/>
　動之體自古固存求之天地凡有貌象聲色?非易<lb/>
　者聖人先得之列?乾坤易道以行夫六十四卦皆<lb/>
<pb n="14a"/>
　乾坤之畫也乾坤定位易?餘蘊矣乾陽物也其數<lb/>
　則一而道以一行靜專動直皆一之所施也物所資<lb/>
　始其大?外是曰大生坤陰物也其數則二而道以<lb/>
　二應靜翕動闢皆二之所承也物所資生其廣有量<lb/>
　是曰廣生廣大配天地乾坤之廣大也乾坤?體託<lb/>
　天地以?體廣大之道?天地何以見之變通配四<lb/>
　時乾坤之變通也自乾坤?八卦自八卦?六十四<lb/>
　變通莫窮時以序成陰陽之義配日月乾坤之陰陽<lb/>
<pb n="14b"/>
　也陽中於陰其精象月陰中於陽其明象日易簡之<lb/>
　善配至?乾坤之易簡也乾知以易坤能以簡合是<lb/>
　二美中?以成嗚呼易簡?用大矣此天地之至?<lb/>
　而聖人體之以範圍天地曲成萬物者也易簡之理<lb/>
　得而後成位乎其中天之所以運地之所以處四時<lb/>
　之所以錯行日月之所以代明非易簡其何以成功<lb/>
　子上下誠能行易簡於吾身乎則天地在我以廣以<lb/>
　大我自得之君天下者不可不盡心於此也<lb/>
<pb n="15a"/>
子曰易其至矣乎夫易聖人所以崇?而廣業也知崇<lb/>
禮卑崇效天卑法地天地設位而易行乎其中矣成性<lb/>
存存道義之門<lb/>
　聖人用易以成其?業心術之妙與天地?一所不<lb/>
　可得而見也而著諸天下見諸行事曰知曰禮?幾<lb/>
　其可以推明之聖人清明之知仰稽於天道?仁義<lb/>
　之化自是而行故?以之日新聖人中正之禮俯則<lb/>
　於地綱紀法度之數自是而出故業以之?有天地<lb/>
<pb n="15b"/>
　之道聖人實體之於身所以?業盛大足以配天地<lb/>
　而成其能夫聖人非體天地也體易也易與天地非<lb/>
　一非二故曰天地設位易行乎其中矣嗚呼天命之<lb/>
　謂性率性之謂道易道具於所性之中與生俱生率<lb/>
　而成之存者存矣若道若義自我流出?不悉契天<lb/>
　人之心?業之崇廣其孰禦之哉聖人勉後世而進<lb/>
　之於易是以發其微端於此云<lb/>
聖人有以見天下之賾而擬諸其形容象其物?是故<lb/>
<pb n="16a"/>
謂之象聖人有以見天下之動而觀其?通以行其典<lb/>
禮繫辭焉以斷其吉凶是故謂之爻言天下之至賾而<lb/>
不可惡也言天下之至動而不可亂也<lb/>
　聖人稽諸天地驗諸河圖易道之大自得于心因心<lb/>
　以立數因數以立卦三才至理包括?隱卦之成體<lb/>
　象固具焉非聖人見天下之賾而有以闡其?象孰<lb/>
　?而明卦之列位爻以成焉非聖人見天下之動而<lb/>
　有以揆其變爻孰?而定擬形容而象物?聖人所<lb/>
<pb n="16b"/>
　以發天地之機也象之所存理不得遁道於是乎顯<lb/>
　觀?通以行典禮聖人所以盡經綸之妙也爻之所<lb/>
　設時不得違道於是乎通至賾幽深若可惡也聖人<lb/>
　言之於象道以之顯觀而玩之其可已邪至動紛錯<lb/>
　若可亂也聖人言之於爻道以之通循而守之其可<lb/>
　失邪夫聖人?業之崇廣取法於天地而著見於易<lb/>
　有象以言至賾有爻以言至動變化之道由之而成<lb/>
　使天下皆知趨吉以歸諸善易之?易至是益神矣<lb/>
<pb n="17a"/>
擬之而後言議之而後動擬議以成其變化鳴鶴在陰<lb/>
其子和之我有好爵吾與爾靡之子曰君子居其室出<lb/>
其言善則千里之外應之況其邇者乎居其室出其言<lb/>
不善則千里之外違之況其邇者乎言出乎身加乎民<lb/>
行發乎邇見乎遠言行君子之樞機樞機之發榮辱之<lb/>
主也言行君子之所以動天地也可不慎乎<lb/>
　擬象而言言必中理象之所存理不得而遁也議爻<lb/>
　而動動必適時爻之所設時不得而違也蓋易生於<lb/>
<pb n="17b"/>
　聖人之心著於天地運於陰陽散於萬物顯於象數<lb/>
　君子有言有行于天下非致擬議之誠於易其何以<lb/>
　感格天人而有以參天地贊化育以極夫變化之妙<lb/>
　哉鳴鶴在陰其子和之一氣之應自然之理也君子<lb/>
　居一室之近而言之善不善發聞于千里之外亦其<lb/>
　氣之?通者然耳蓋受形于天地均此一心心同而<lb/>
　氣同氣同而所感召亦同古之君子於言行必致謹<lb/>
　誠以三才之道備於一身本?有閒順其道則得違<lb/>
<pb n="18a"/>
　其道則失在我而已矣言行君子之樞機樞機之發<lb/>
　榮辱之主也言行君子之所以動天地也可不慎歟<lb/>
　聖人所以警天下後世而勉之也夫出言而善千里<lb/>
　應之治所由生也出言而不善千里違之亂所由生<lb/>
　也應違在人而治亂成於天地之閒天地與人夫何<lb/>
　?之有哉古者賢聖之君在上日月?之著明四時<lb/>
　?之順序陰陽?之調和天下?之安平夷狄?之<lb/>
　馴服萬物?之敷暢嘉祥?之興發災戾?之消弭<lb/>
<pb n="18b"/>
　皆自言行發之而言行之所以至善要在擬議此聖<lb/>
　賢所以貴於學也<lb/>
同人先號咷而後笑子曰君子之道或出或處或?或<lb/>
語二人同心其利斷金同心之言其臭如蘭<lb/>
　自鳴鶴在陰以下聖人發明易之有象本於自然辭<lb/>
　之所指不離於象而天地萬物之理毫髮不違擬象<lb/>
　而言言不外理言?有不當者矣而後之說者乃以<lb/>
　象?不足據此何理邪先號後笑以至出處語?之<lb/>
<pb n="19a"/>
　異皆陰陽?外之象也同人互體巽兌巽風兌說?<lb/>
　號?笑二人同心謂何二五本皆離位八變?同人<lb/>
　離中虛?心故曰同心二以離體承乾離火乾金有<lb/>
　革制之道是以利在斷金而?梗難化若三之伏戎<lb/>
　四之乘墉終莫得?之閒也互兌兌?信?言互巽<lb/>
　巽?仁?臭同心之言必有仁信之實孚于號令天<lb/>
　下悅服故曰其臭如蘭云嗚呼同人二五以中直之<lb/>
　心相與於先終之?梗?之革化善言布於天下中<lb/>
<pb n="19b"/>
　直之用顧不大邪後之君臣有作?以是而正其心<lb/>
　誠然天地喜之鬼神福之何患乎不相遇也<lb/>
初六藉用白茅?咎子曰茍錯諸地而可矣藉之用茅<lb/>
何咎之有慎之至也夫茅之?物薄而用可重也慎斯<lb/>
術也以往其?所失矣<lb/>
　大過初六以巽體在下巽?白?茅卦自震變一變<lb/>
　而坤再變而坎三變而巽易坤?巽曰藉用白茅巽<lb/>
　?不果?進退曰慎之至祭祀之禮藉器以茅所以<lb/>
<pb n="20a"/>
　致潔白通明神也君子當大過之初致恭致敬以禮<lb/>
　行世如是亦足矣而重之以清潔之?惟恐不及其<lb/>
　所以大過於人而有以?服天下之心端在此夫往<lb/>
　?所失聖人之言不誣也<lb/>
勞謙君子有終吉子曰勞而不伐有功而不?厚之至<lb/>
也語以其功下人者也?言盛禮言恭謙也者致恭以<lb/>
存其位者也<lb/>
　謙九三爻辭也九三何以?勞謙謙自師來以震動<lb/>
<pb n="20b"/>
　之體居艮止上惟動故勞迅動以行師其勞可勝?<lb/>
　乎卦位艮山居坤地中坤順道也卑道也柔道也是<lb/>
　?勞而不伐夫山安靜而萬物生焉今處地之中莫<lb/>
　見其高是?有功不?厚之至坤象也夫厚坤之?<lb/>
　也語以其功下人謂不伐不?在四陰後蓋能後巳<lb/>
　而先人者也臣道之正莫加於此?言盛禮言恭以<lb/>
　?外卦象而論也其崇若山象?之盛其順若地象<lb/>
　禮之恭且夫知恭而已??其?焉其恭??非所<lb/>
<pb n="21a"/>
　謂謙惟?盛禮恭則上天喜之人心歸之謙於是有<lb/>
　終致恭以存其位恭盡於己位自安也禹平水土不<lb/>
　矜不伐得此道焉<lb/>
亢龍有悔子曰貴而?位高而?民賢人在下位而?<lb/>
輔是以動而有悔也<lb/>
　乾上九位在五陽上貴也高也惟過中曰?位位不<lb/>
　得中何以行道?陽居下曰?民陽歸于五莫從其<lb/>
　亢曰賢人在下位而?輔嗚呼有高貴之資而失位<lb/>
<pb n="21b"/>
　失民失賢若此所?所行其必悖於道矣動而有悔<lb/>
　不亦?乎<lb/>
不出?庭?咎子曰亂之所生也則言語以?階君不<lb/>
密則失臣臣不密則失身幾事不密則害成是以君子<lb/>
慎密而不出也<lb/>
　節初九當用節之初居兌澤下前有互艮以不出?<lb/>
　庭?節取慎密之義也夫君臣何貴於密蓋承渙離<lb/>
　之後而用節焉一言之漏召禍起爭有不可勝言夫<lb/>
<pb n="22a"/>
　節者人情所難躬行以率之慎密以先之號令之行<lb/>
　?乎其必從矣聖人慮及此其惡夫小人之害節者<lb/>
　邪<lb/>
子曰作易者其知盜乎易曰負且乘致?至負也者小<lb/>
人之事也乘也者君子之器也小人而乘君子之器?<lb/>
斯奪之矣上慢下暴盜斯伐之矣慢藏誨盜冶容誨淫<lb/>
易曰負且乘致寇至盜之招也<lb/>
　盜者天下之所甚惡?天下生民大害未有甚於斯<lb/>
<pb n="22b"/>
　者也易通天地人之蘊聖人慨然見於辭曰作易者<lb/>
　其知盜乎意其必有甚高至微之論聖人迺以解之<lb/>
　六三爻辭發明之嗚呼我知之矣自有天地以來人<lb/>
　君以一身位天下萬物之上?而姦宄外而夷狄伺<lb/>
　閒以肆欲得之志不知其幾何相得其人則心術紀<lb/>
　綱正於上而盜以之息相非其人則心術紀綱亂於<lb/>
　上而盜以之興此天地陰陽必至之理不待占卜而<lb/>
　後可決也夫此隙則彼投猶水之來猶風之至猶火<lb/>
<pb n="23a"/>
　之炎一氣之所感召蓋有不知所以然而然者今欲<lb/>
　以致盜者復使之治蓋是猶以水救水以風召風以<lb/>
　火救火也而欲幸其一旦息止世固有是理乎嗚呼<lb/>
　人君觀諸此亦可?動心矣負販至賤事懷險嗜利<lb/>
　義莫之顧惟負則然乘者君子所以載物?上措天<lb/>
　下於安平者也其責任至重迺負販者乘之此惟利<lb/>
　之求彼惟利之趨奪乘之凶將不旋踵夫乘?天下<lb/>
　重器并與乘奪之天下國家其復能保有邪蓋小人<lb/>
<pb n="23b"/>
　在位播其惡於天下禮失於上政亂於下禮失故慢<lb/>
　政亂故暴姦邪自是生君子自是去民心自是失法<lb/>
　度自是廢禮樂自是亡驕奢自是作財用自是匱戎<lb/>
　備自是弛盜斯伐之復又何疑哉聖人猶懼後世人<lb/>
　不我信也繼之以慢藏誨盜冶容誨淫意蓋曰盜本<lb/>
　?心我則啟之事實自取?所貽咎云耳六三位下<lb/>
　卦坎位上上有互坎以柔履剛位不得中前承震震<lb/>
　?足?大塗蓋小人之貪利至險者也坎?乘?寇<lb/>
<pb n="24a"/>
　盜各以象之美惡取之互離?伐?冶容坎在下震<lb/>
　發之?慢藏<lb/>
大衍之數五十其用四十有九分而?二以象兩掛一<lb/>
以象三揲之以四以象四時歸?於扐以象閏五歲再<lb/>
閏故再扐而後掛天數五地數五五位相得而各有合<lb/>
天數二十有五地數三十凡天地之數五十有五此所<lb/>
以成變化而行鬼神也乾之策二百一十有六坤之策<lb/>
百四十有四凡三百有六十當期之日二篇之策萬有<lb/>
<pb n="24b"/>
一千五百二十當萬物之數也是故四營而成易十有<lb/>
八變而成卦八卦而小成引而伸之觸類而長之天下<lb/>
之能事畢矣顯道神?行是故可與酬酢可與祐神矣<lb/>
　此篇諸儒言之詳者皆得而略之大衍聖人作易數<lb/>
　也聖人稽諸洛書驗之河圖易數於是而定夫洛書<lb/>
　備天地自然之數自一至十合之?五十有五此天<lb/>
　地生成數也河圖以九?配數至九而止合之?四<lb/>
　十有五河圖之數不取十而一與九?十二與八?<lb/>
<pb n="25a"/>
　十三與七?十四與六?十五居中位以成縱?十<lb/>
　五之數十固行乎其中謂河洛之數不同者非也夫<lb/>
　十盈數也盈故不能變聖人衍易虛其五而用之易<lb/>
　道貴變變故通通故神夫虛五非捨五不用也五其<lb/>
　中而五存矣天五?運中道明焉易之生生不窮與<lb/>
　造化通與天地並蓋本諸此然則其用乃止於四十<lb/>
　有九何邪曰大衍立蓍布數合四十九?一一已?<lb/>
　見一者何太極也道也分掛揲歸自此而起其體五<lb/>
<pb n="25b"/>
　十其用?一而一不離於用故夫四其十而易以四<lb/>
　成一其九而易以九變太極之道周行其閒謂四十<lb/>
　有九?七七數亦非也象兩兩儀也象三三才也歸<lb/>
　?於扐以象閏謂取揲蓍之餘以歸於扐老陽老陰<lb/>
　餘數合之三十有八少陰少陽餘數合之亦三十有<lb/>
　八乘以六位?二百二十有二求閏之法以二百二<lb/>
　十二?起算數再扐後掛謂左手四揲之餘復歸於<lb/>
　扐曰再扐再扐而復掛一焉曰後掛再扐而再閏之<lb/>
<pb n="26a"/>
　法行矣天數五一三五七九也地數五二四六八十<lb/>
　也五者天地之中五位相得而各有合太元一與六<lb/>
　共宗以下得之凡天地之數五十有五見於洛書者<lb/>
　則然天地之道?陽之理萬物之化神明之用悉備<lb/>
　於此故曰所以成變化而行鬼神也變化謂五行四<lb/>
　時十二月推運?窮終始萬物生生化化莫測其端<lb/>
　變化代作有成?已造化之功始獲昭著鬼神以行<lb/>
　其理則然耳四營而成易以四揲之九於是通而七<lb/>
<pb n="26b"/>
　八九六之數成焉書所由以作也十有八變而成卦<lb/>
　三變而一爻立天地人之道曲盡?遺卦所由以成<lb/>
　也八卦而小成八卦奠位時序以正?陽以定六子<lb/>
　八物交相致用於宇宙之閒天地造化之理於是小<lb/>
　成引而伸之觸類而長之自一而八自八而六十四<lb/>
　數之所攝象之所該靡有窮盡小大精粗之理形名<lb/>
　度數之?上自道?下至藝術凡天下所謂能事莫<lb/>
　不於此而取正矣蓋太極以一運一之所通包括萬<lb/>
<pb n="27a"/>
　法天地陰陽萬物之理皆不得遁其情故道以之而<lb/>
　顯惟變所適莫窮其用故?行以之而神可與酬酢<lb/>
　裁天下之變而有餘也可與祐神?天地之化而不<lb/>
　匱也嗚呼易本?也易以一起聖人清明在躬得一<lb/>
　於心神物應之其志以定一之所統了?遺焉以自<lb/>
　然之數發自然之象闡自然之理生化之功於此不<lb/>
　息而易道于以大明後之學易者誠能致知止之功<lb/>
　極靜定之理復誠明之性易之?一我自得之反身<lb/>
<pb n="27b"/>
　以求萬物皆備如是而後能盡人道人道盡而後能<lb/>
　克配天地其功用至大學者所?勉旃<lb/>
子曰知變化之道者其知神之所?乎易有聖人之道<lb/>
四焉以言者尚其辭以動者尚其變以制器者尚其象<lb/>
以卜筮者尚其占<lb/>
　此易之變化也易之變化其妙通神聖人實體之故<lb/>
　在易?變化之道在聖人?聖人之道以言尚辭言<lb/>
　?不當以動尚變動?不時言動發於邇變化成于<lb/>
<pb n="28a"/>
　外自然之符也制器尚象器於是?弊卜筮尚占筮<lb/>
　於是通神器成而天下受其利筮立而大事?之決<lb/>
　易道之神又孰有加于四者哉<lb/>
是以君子將有?也將有行也問焉而以言其受命也<lb/>
如嚮?有?近幽深遂知來物非天下之至精其孰能<lb/>
與於此<lb/>
　詩稱帝謂文王豈曰諄諄然謂之文王心與天同文<lb/>
　王之心天實?焉故曰謂君子問焉而以言蓋若擬<lb/>
<pb n="28b"/>
　之而後言者君子心法純一易明乎君子之心教化<lb/>
　訓迪不違天理言?非易易?非道孰不感服而受<lb/>
　命邪?有?近幽深遂知來物純一所格也以此酬<lb/>
　酢以此制治綽綽然有餘裕矣夫天下萬物之理不<lb/>
　外乎易以心體易以易行世如鑑之設如水之止有<lb/>
　形有色皆不能遁其情自非精一不二其能清明在<lb/>
　躬有所照燭若此哉或曰君子問易書而後言夫書<lb/>
　易之跡也蹈其跡而不明夫道何以致受命之速惟<lb/>
<pb n="29a"/>
　以心體易易全於心有?有行言?非易?其所以<lb/>
　能有格也歟然則君子之問易在心而不在跡矣<lb/>
參伍以變錯綜其數通其變遂成天地之文極其數遂<lb/>
定天下之象非天下之至變其孰能與於此<lb/>
　易?於變變成於數其本一也因三而參卦數以定<lb/>
　因五而伍爻數以立故參之而六位於是乎備伍之<lb/>
　而七八九六於是乎設參伍並用變動不居易道行<lb/>
　矣錯之如何八卦相錯九六之數復錯而成爻錯則<lb/>
<pb n="29b"/>
　然耳?之如何自一?八自八?六十四乾坤之策<lb/>
　三百六十其循?端其應?窮?則然耳通其變焉<lb/>
　?陽迭推剛柔互易日月星辰之所以運五行四時<lb/>
　之所以行昭明著見播在天地序則不愆理則不紊<lb/>
　天地之文豈不於此而遂成歟極其數焉自三百有<lb/>
　六十以至萬有一千五百二十引而伸之觸類長之<lb/>
　?一物之不具?一理之或遺天下之象豈不遂定<lb/>
　於此歟凡此皆易之變也非聖人盡其變而發其蘊<lb/>
<pb n="30a"/>
　于心易幾乎息矣故曰非天下之至變其孰能與於<lb/>
　此<lb/>
夫易?思也??也寂然不動感而遂通天下之故非<lb/>
天下之至神其孰能與於此<lb/>
　易有太極象數以生一之未離思?曷著數?於一<lb/>
　其變?窮象以數顯天下之理靡不該焉是易之神<lb/>
　也易之?神果何自闡哉蓋聖人神明之幾得之於<lb/>
　心驗之於天發之於數形之於象而至神之道自是<lb/>
<pb n="30b"/>
　而明然則易之神聖人之神也聖人以心體易以身<lb/>
　用易以書載易易之至神我心先得寓以象數其理<lb/>
　曲盡君子法之發?至精天下以之受命來物以之<lb/>
　遂知其精蓋神矣達?至變可以成天地之文可以<lb/>
　定天下之象其變神矣而神之?思??寂然不動<lb/>
　之體感而遂通之用初不離於精變之閒故夫精變<lb/>
　之跡有思有?也精變之道?思??也天下之至<lb/>
　神蓋太極妙用而聖人先得于心者也<lb/>
<pb n="31a"/>
夫易聖人之所以極深而研幾也惟深也故能通天下<lb/>
之志惟幾也故能成天下之務惟神也故不疾而速不<lb/>
行而至子曰易有聖人之道四焉者此之謂也<lb/>
　極深至精之用也研幾至變之用也精之所燭來物<lb/>
　遂知天下之志於此而可通變之所該萬象以定天<lb/>
　下之務於此而可成夫聖人體易於身故雖高拱一<lb/>
　堂之上而能使四方萬里之?志之所存我先知之<lb/>
　而必有以通其志務之所在我優?之而必有以成<lb/>
<pb n="31b"/>
　其務舉心于此獲應於彼其道不亦神矣夫自至精<lb/>
　至變以極於至神易之?易?餘蘊矣聖人之道莫<lb/>
　有加於此矣<lb/>
天一地二天三地四天五地六天七地八天九地十子<lb/>
曰夫易何?者也夫易開物成務?天下之道如斯而<lb/>
已者也是故聖人以通天下之志以定天下之業以斷<lb/>
天下之疑<lb/>
　大衍?五以用天地之數易道以興一之所通包括<lb/>
<pb n="32a"/>
　?外萬物由之而生萬務由之而立凡天下之所謂<lb/>
　道舉?遺於此矣聖人體之得一於心萬以之起象<lb/>
　數?用其變?窮志以之通神所格也業以之定神<lb/>
　所運也疑以之斷神所照也夫天下萬物一神耳數<lb/>
　變象顯理?逃焉至神之道實行乎中學易者清明<lb/>
　其心與天?一即心以求諸數即數以求諸象即象<lb/>
　數以求諸變即變以求諸神易道在我而天下之治<lb/>
　可以興矣<lb/>
<pb n="32b"/>
是故蓍之?圓而神卦之?方以知六爻之義易以貢<lb/>
聖人以此洗心退藏於密吉凶與民同患神以知來知<lb/>
以藏往其孰能與於此哉古之?明睿知神武而不殺<lb/>
者夫是以明於天之道而察於民之故是興神物以前<lb/>
民用聖人以此齊戒以神明其?夫<lb/>
　蓍卦爻具於易發於聖人之心蓍運?窮神存其中<lb/>
　卦體有常知存其中六爻之義變動不居吉凶存其<lb/>
　中聖人何?哉宅心於?惟道之適如天之行莫窺<lb/>
<pb n="33a"/>
　其朕設是三者以利天下民患可得而同矣夫凶固<lb/>
　有患也吉何與於患豈不曰危生於安亂生於治亡<lb/>
　生於存吉之?患有不可勝言者乎蓍之有神理之<lb/>
　未形我先得之故曰知來卦之有知象之已著?不<lb/>
　備焉故曰藏往自非?明足以照易睿知足以定易<lb/>
　烏能使大易生物之?洋溢于天下若是哉且夫易<lb/>
　道之行難可弭也禍可消也四夷可?也天下可服<lb/>
　也生生大功於是而出威武之神孰可測究故曰其<lb/>
<pb n="33b"/>
　孰能與於此古之?明睿知神武而不殺者夫夫易<lb/>
　聖人非獨以善一身蓋將以善天下也惟民至愚孰<lb/>
　與明易聖人?是仰稽天道俯察人情亟興神物前<lb/>
　民之用卜筮之道於此而行齊以定之戒以齊之由<lb/>
　吾神明以道夫卜筮之神明天下始知所避就而用<lb/>
　?不利故曰聖人以此齊戒以神明其?夫以此洗<lb/>
　心聖人用易於一已而闡其道也以此齊戒聖人用<lb/>
　易於天下而妙其神也<lb/>
<pb n="34a"/>
是故闔?謂之坤闢?謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　陽動而施萬物以出陰靜而翕萬物以入乾陽物也<lb/>
　故闢??乾坤陰物也故闔??坤一闔一闢氣以<lb/>
　之變往來不窮道以之通天地萬物之機如樞之運<lb/>
　如轂之轉不知何時而已是以發於可見有自然之<lb/>
　象象寓於形?備物之器聖人明生於心心合於易<lb/>
<pb n="34b"/>
　制而用之法以之立器以之成天下由吾之化而不<lb/>
　知所以?化其道神矣觀夫乾坤之畫交錯于六十<lb/>
　四卦中窮而能變變而能通由包犧氏而下因時制<lb/>
　器一本夫十三卦之象所以生之化之養之濟之威<lb/>
　之教之安之?不備具天下萬世至今利焉?非神<lb/>
　之所?而何歟嗚呼易者天地之心也聖人先天地<lb/>
　而體其心故制器尚象道通於神乾坤闔闢之功用<lb/>
　之在我器成而天下?不蒙其利矣不亦盛乎<lb/>
<pb n="35a"/>
是故易有太極是生兩儀兩儀生四象四象生八卦八<lb/>
卦定吉凶吉凶生大業<lb/>
　太極者何中也道之大中渾然?一二以之生雖分<lb/>
　於二其一固存兩儀謂何乾坤陰陽之?也四象謂<lb/>
　何七八九六之數也七八九六何以謂之象蓋陰陽<lb/>
　之生數五以配五行一?水二?火三?木四?金<lb/>
　五?土方五行之生形已?而未著氣已見而未成<lb/>
　伍之以五而七八九六旋相?用五土周流其中象<lb/>
<pb n="35b"/>
　乃立焉故自一至六五也自二至七自三至八自四<lb/>
　至九亦五也?五土之位而金木水火之象顯矣運<lb/>
　?四時分?四方凡麗於四皆此象也四象具而八<lb/>
　卦作八卦作而吉凶定吉凶定而大業成然則將以<lb/>
　建天下之治易其可以不明乎獨曰八卦六十四卦<lb/>
　皆八卦所錯也<lb/>
是故法象莫大乎天地變通莫大乎四時懸象著明莫<lb/>
大乎日月崇高莫大乎富貴備物致用立成器以?天<lb/>
<pb n="36a"/>
下利莫大乎聖人探賾索隱?深致?以定天下之吉<lb/>
凶成天下之亹亹者莫大乎蓍龜是故天生神物聖人<lb/>
則之天地變化聖人效之天垂象見吉凶聖人象之河<lb/>
出圖洛出書聖人則之易有四象所以示也繫辭焉所<lb/>
以告也定之以吉凶所以斷也<lb/>
　聖人定天下之大業設?成器立?卜筮以利天下<lb/>
　本之於易稽諸天地驗諸四時參諸日月不茍然也<lb/>
　天地之閒物?非象象之所在天下法焉故曰法象<lb/>
<pb n="36b"/>
　莫大乎天地四時之運始始終終?有窮已故曰變<lb/>
　通莫大乎四時天位乎上吉凶著見不過日月故曰<lb/>
　懸象著明莫大乎日月?貴者崇高之資?貴非聖<lb/>
　人心也聖人必資?貴以行其道故曰崇高莫大乎<lb/>
　?貴惟聖人?能明易而發其象器以之立故曰備<lb/>
　物致用立成器以?天下利莫大乎聖人民之蚩蚩<lb/>
　迷所適而孰與同其患賾者探之隱者索之深者?<lb/>
　之?者致之吉凶以定事業以成蓋聖人致功於易<lb/>
<pb n="37a"/>
　而體其神將以同民之患蓍龜所由以興也故曰探<lb/>
　賾索隱?深致?定天下之吉凶成天下之亹亹者<lb/>
　莫大乎蓍龜天生神物聖人則之神物謂蓍龜此法<lb/>
　象之見於天地也天地變化聖人效之此變通之見<lb/>
　於四時也天垂象見吉凶聖人象之此懸象著明之<lb/>
　見於日月者也舉日月之大而在天之文悉備矣河<lb/>
　出圖洛出書聖人則之此亦法象之見於天地而聖<lb/>
　人所獨得於心者也易道至是而行於天下矣而所<lb/>
<pb n="37b"/>
　以發其幾者本於七八九六之四象所以盡其蘊者<lb/>
　本於文王周公孔子之辭象示辭告吉凶遂定大業<lb/>
　之成端自於此<lb/>
易曰自天祐之吉?不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉?不利也<lb/>
　聖人致功於易凡以大明吉凶之理于天下夫數之<lb/>
　所攝備消長盈?之變吉凶由以生也而聖人用易<lb/>
<pb n="38a"/>
　妙與天通有回天之功非數所得而拘攝焉仲尼論<lb/>
　易有四象所以示繫辭焉所以告定之以吉凶所以<lb/>
　斷繼之曰自天祐之吉?不利嗚呼有吉而已數得<lb/>
　而攝之哉古之聖人革亂?治變危?安易亡?存<lb/>
　用?道也此大有上九爻辭聖人言之豈?深意云<lb/>
　祐者助也天之所助者順也人之所助者信也履信<lb/>
　思乎順又以尚賢也是以自天祐之吉?不利也聖<lb/>
　人因明大有之義俾後世有天下國家者知有大之<lb/>
<pb n="38b"/>
　業本於尚賢尚賢之道本於信順也何以言之有信<lb/>
　順之心必行信順之實而後可以得志於天人大有<lb/>
　上九履信以感人思順以應天而又能尊尚賢者俾<lb/>
　位乎上賢者民所歸人胡?而不信賢者天所悅天<lb/>
　胡?而不順信順之實大著明於此矣百世之業其<lb/>
　長久而不替夫大有自乾變五變有坤體七變而復<lb/>
　歸於乾乾?天坤??人互兌在下曰履信坤復變<lb/>
　乾下有伏坤曰思乎順?陽從之成立於上曰尚賢<lb/>
<pb n="39a"/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情?繫辭焉以盡其<lb/>
言變而通之以盡利?之舞之以盡神<lb/>
　聖人作易將以載道而傳之天下後世也書不能盡<lb/>
　言言不能盡意?他至道之妙見於言者非書可得<lb/>
　而悉寓於意者非言可得而窮耳不然雖累千萬言<lb/>
　亦何補於易哉聖人?是揲數以起象因象以成卦<lb/>
　凡天下情?不得遯其情聖人之意?已?傳然後<lb/>
<pb n="39b"/>
　繫之以辭以發其象故道以象顯言以書盡意以言<lb/>
　盡書足於言言足於意皆本於自然之象?毫釐絲<lb/>
　?之差也易之?道於是?餘蘊變而通之爻之所<lb/>
　錯也?之舞之道之所行也天下之吉凶至此而定<lb/>
　不亦盡利歟天下之大業因此而成不亦盡神歟<lb/>
乾坤其易之蘊邪乾坤成列而易立乎其中矣乾坤?<lb/>
則?以見易易不可見則乾坤或幾乎息矣是故形而<lb/>
上者謂之道形而下者謂之器化而裁之謂之變推而<lb/>
<pb n="40a"/>
行之謂之通舉而錯之天下之民謂之事業<lb/>
　陽一?乾?二?坤一二??千萬斯起至精至變<lb/>
　至神之理實藏于是夫三百八十四爻皆乾坤之策<lb/>
　所生也易道?是著明天下故乾坤成列易立乎其<lb/>
　中焉乾坤?則?以見易何也乾坤亦有?乎蓋曰<lb/>
　使聖人不立乾坤之名則易之神道莫?而顯而乾<lb/>
　坤之用不復變通生成之化亦將鬱而弗彰矣易者<lb/>
　道也乾坤者器也道形而上神則妙之器形而下體<lb/>
<pb n="40b"/>
　則著之道之與器本不相離散而在天地萬物之閒<lb/>
　者其理莫不皆然化而裁之以歸諸中吉凶自是而<lb/>
　定爻之所以變也推而行之以極其用象器自是而<lb/>
　立書之所以通也聖人出而有?夫何?哉觀時?<lb/>
　通舉易以措諸天下大治以建大功以成其?事業<lb/>
　也孰禦之是道也由包犧氏而下莫不用之易十三<lb/>
　卦制器變通之序義固明矣<lb/>
是故夫象聖人有以見天下之賾而擬諸其形容象其<lb/>
<pb n="41a"/>
物?是故謂之象聖人有以見天下之動而觀其?通<lb/>
以行其典禮繫辭焉以斷其吉凶是故謂之爻極天下<lb/>
之賾者存于卦?天下之動者存乎辭化而裁之存乎<lb/>
變推而行之存乎通神而明之存乎其人?而成之不<lb/>
言而信存乎?行<lb/>
　卦極至賾象所具也辭極至動爻所之也化而裁之<lb/>
　中道斯明不有變也其能化乎推而行之象器以定<lb/>
　不有通也其可推乎神而明之?之此心也非聖人<lb/>
<pb n="41b"/>
　之洗心莫能明之矣?而成之見於有行也非聖人<lb/>
　之躬行莫能成之矣夫於易而不知所以神明之于<lb/>
　先?成之於後則易道?自而顯且將?所用于天<lb/>
　下易之?書殆?空言而已聖人患焉上繫終之以<lb/>
　此所以示訓於千萬世也<lb/>
　<lb/>
　<lb/>
　紫巖易傳卷七<lb/>
</p>
<p>
</p>
  </div>
</body>
</text>
</TEI>