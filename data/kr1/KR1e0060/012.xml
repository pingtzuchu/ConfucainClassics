<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋本義卷十二</head>
    <p>
<pb n="1a"/>
欽定四庫全書<lb/>
　春秋本義卷十二　　　　元　程端學　撰<lb/>
　　　僖公<lb/>
十有六年春王正月戊申朔隕石于宋五是月六鷁退<lb/>
飛過宋都<hi>隕公羊作霣是公羊作提誤也鷁五?切穀梁作鶂</hi>
　先石後五者猶書言牛一羊一豕一之意也杜氏曰<lb/>
　是月隕石之月重言是月嫌同日鷁水鳥程子曰退<lb/>
　飛倒逆飛必有氣驅之存耕趙氏曰石?物也而隕<lb/>
<pb n="1b"/>
　自天鷁進物也而退飛異矣見於宋應在宋也○康<lb/>
　侯胡氏曰聖人因災異以明天人感應之理而著之<lb/>
　於經垂戒後世如石隕于宋而書曰隕石此天應之<lb/>
　也和氣致祥乖氣致異苟知其故恐懼修省變可消<lb/>
　矣宋襄公亡國之餘欲圖伯業不自省其?也後有<lb/>
　盂之執泓之戰天之示人顯矣聖人所書之義明矣<lb/>
　可不察哉<lb/>
三月壬申公子季友卒<lb/>
<pb n="2a"/>
　此記三桓之始友之後季孫行父季孫宿季孫意如<lb/>
　季孫斯皆執魯政至意如而逐昭公是以謹志其卒<lb/>
　義又見閔元年季子?歸大意又見隱元年盆師卒<lb/>
　○劉氏曰春秋譏世卿莫甚於魯魯之大夫皆世卿<lb/>
　然莫?於季氏仲氏季氏出昭公而仲氏?子赤此<lb/>
　皆世卿能成其禍者也是以春秋書之康侯胡氏曰<lb/>
　大夫卒而書名則曷為書字聞諸師曰春秋時魯卿<lb/>
　有生而賜氏者季友仲遂是也生而賜氏者何命之<lb/>
<pb n="2b"/>
　世為卿也季子在僖公有翼戴之勤襄仲?逆在宣<lb/>
　公有援立之力此二君者不勝私情欲以異賞報之<lb/>
　也故皆生而賜氏俾世其官經於其卒各以氏書者<lb/>
　誌變法亂紀之端貽權臣竊命之禍其垂戒?矣<lb/>
夏四月丙申鄫季姬卒<hi>鄫穀梁作繒</hi>
　?氏曰季姬嫁於鄫纔及八月而卒然其所以為鄫<lb/>
　之禍甚酷故春秋詳志之以為後世之戒<lb/>
秋七月甲子公孫?卒<hi>?公羊作慈</hi>
<pb n="3a"/>
　?氏曰此公子牙之子也世秉魯政至春秋之終而<lb/>
　猶未?存耕趙氏曰以著三桓之子孫也大意又見<lb/>
　?元年益師卒<lb/>
冬十有二月公?齊侯宋公陳侯衛侯鄭伯許男邢侯<lb/>
曹伯于淮<lb/>
　?氏曰邢侯始與?而在鄭許之下者此齊次之也<lb/>
　淮杜氏曰臨淮郡左右張氏曰後漢為下邳國後為<lb/>
　泗州義見?九年?于防○朴鄉?氏曰大要為淮<lb/>
<pb n="3b"/>
　夷而為此?其伯業既衰之時也<lb/>
十有七年春齊人徐人伐英氏<lb/>
　張氏曰英氏?陶後之封楚之與國左氏曰齊人為<lb/>
　徐伐英氏以報婁林之役也邦衡胡氏曰楚人病徐<lb/>
　齊桓不能服楚而伐其與國是遷戮也皆未詳信否<lb/>
　義又見莊三十年齊伐山戎<lb/>
夏滅項<lb/>
　杜氏曰項國即汝?項縣張氏曰子爵漢屬汝南即<lb/>
<pb n="4a"/>
　陳州項城縣左氏曰淮之?公有諸侯之事未歸而<lb/>
　取項程子曰滅人之國?惡大矣在君則當諱故魯<lb/>
　滅國書取滅項君在?季孫所為也故不諱愚謂先<lb/>
　書滅項後書公至自?則大夫擅國政握兵權可知<lb/>
　此亦昭公客死乾侯之權輿也故曰禮樂征伐自大<lb/>
　夫出五世希不失矣春秋書此一見王綱大?而大<lb/>
　夫滅國二見魯君失政而三桓擅權三見齊桓未死<lb/>
　而伯業已墜矣義又見莊十年齊滅譚○君舉陳氏<lb/>
<pb n="4b"/>
　曰滅項失兵權之漸也襄公在晉書邾庶其?奔昭<lb/>
　公在晉書莒牟?奔春秋之季大夫不?命者非但<lb/>
　魯也鄭伯?於夷儀鄭公孫舍之帥師入陳蔡侯?<lb/>
　於召陵蔡公孫姓帥師滅沈春秋必志之也<lb/>
秋夫人姜氏?齊侯于卞<hi>卞皮?切公羊左氏作弁</hi>
　杜氏曰卞魯國卞縣張氏曰在襲慶府泗水縣義見<lb/>
　十一年此則公在?而夫人自出?瀆亂極矣○存<lb/>
　耕趙氏曰夫人前與公?齊侯于陽榖矣今又獨?<lb/>
<pb n="5a"/>
　齊侯於卞失禮成俗習以為常姦與不姦未可知也<lb/>
　聖人因其?而書之謹禮也懲惡也<lb/>
九月公至自?<lb/>
　孫氏曰踰三時義見桓二年公至自唐此又見滅項<lb/>
　?卞而公在?非特踰時而已<lb/>
冬十有二月乙亥齊侯小白卒<lb/>
　義見?三年宋公卒○東??氏曰桓公雖能用管<lb/>
　仲攘?蠻伯諸侯有一匡天下之功然仲木無正心<lb/>
<pb n="5b"/>
　誠意格君之學徙急於一時之功利卒致五子之亂<lb/>
　其所以有始無終者家法不正也<lb/>
十有八年春王正月宋公曹伯衛人邾人伐齊<hi>公羊宋公下有</hi>
　<hi>?字</hi>
　左氏曰齊侯之夫人三王姬徐姬蔡姬皆無子齊侯<lb/>
　好?多?寵?嬖如夫人者六人長衛姬生武孟少<lb/>
　衛姬生?公鄭姬生孝公葛嬴生昭公?姬生懿公<lb/>
　宋華子生公子雍公與管仲屬孝公於宋襄公以為<lb/>
<pb n="6a"/>
　太子雍巫有寵於衛共姬因寺人貂以薦羞於公亦<lb/>
　有寵公許之立武孟管仲卒五公子皆求立齊桓公<lb/>
　卒易牙入與寺人貂因?寵以殺?吏而立公子無<lb/>
　虧孝公奔宋十八年春宋公以諸侯伐齊榖梁曰非<lb/>
　伐喪也愚謂宋襄當齊桓盛時無役不從其事齊如<lb/>
　此其謹也桓既卒而帥諸侯以伐喪者非特納孝公<lb/>
　也急求伯也不度?不量力而求諸侯此其身見執<lb/>
　國幾亡也齊桓帥諸侯尊天子攘僣竊生民息肩四<lb/>
<pb n="6b"/>
　十年宜其既沒而人益思之然死僅踰月而諸侯伐<lb/>
　之者身不修而家不齊人不心服也吾觀齊宋舉可<lb/>
　為永鑒矣義又見?二年鄭伐衛○張氏曰長幼有<lb/>
　定分桓公管仲不能自制其尊卑正否之辨而輊屬<lb/>
　幼少以為亂階公之君臣既失其制命之義矣今桓<lb/>
　公未?長子既立宋襄不能從宜因勢順其少長以<lb/>
　撫定之使得以終桓公之喪乃成桓之私意帥四國<lb/>
　之諸侯奉少奪長大亂齊國春秋深?之也<lb/>
<pb n="7a"/>
夏師救齊<lb/>
　稱師將卑師?也諸侯非王命不得擅興師然諸侯<lb/>
　伐齊而魯救之猶為彼善於此但僖公之祖桓公見<lb/>
　殺於齊為子孫者忍救之乎若桓公在時以伯事召<lb/>
　則僅可耳<lb/>
五月戊寅宋師及齊師戰于甗齊師敗績<hi>甗魚免切</hi>
　劉氏曰戰而言及者主之者也猶曰宋師為志乎此<lb/>
　戰也杜氏曰甗齊地莘老孫氏曰幸其喪乘其亂伐<lb/>
<pb n="7b"/>
　之以為利宋有?矣愚謂可見宋之急於圖伯也義<lb/>
　又見?二年鄭伐衛<lb/>
狄救齊<lb/>
　?氏曰此非善狄之能救也所以甚惡中國之不知<lb/>
　義也諸侯伐人之?不義之甚而狄乃假義名以救<lb/>
　之愚謂狄人而與中國之事則王綱之墜可知矣○<lb/>
　邦衡胡氏曰自狄伐邢齊桓救邢僅次聶北而已其<lb/>
　後侵軼中國無?不有狄師齊桓未嘗一加兵焉至<lb/>
<pb n="8a"/>
　其卒而宋伐之中國莫與而狄乃救之其齊與狄交<lb/>
　孚而相親乎<lb/>
秋八月丁亥?齊桓公<lb/>
　康侯胡氏曰桓公九合諸侯不以兵車威令加乎四<lb/>
　海幾於改物雖名方伯實行天子之事不能慎終如<lb/>
　始付託非人<graphic n="KR2478" url="https://raw.githubusercontent.com/kanripo/KR-Gaiji/master/images/KR2478.png" mimeType="image/png"/>方在殯四鄰謀動其國家而莫之恤<lb/>
　至於九月而後?以此見功利之在人淺矣義又見<lb/>
　?三年?宋穆公○存耕趙氏曰五伯桓公為盛?<lb/>
<pb n="8b"/>
　不及期何哉管仲既死而寺貂易牙乘時用事使桓<lb/>
　公不能保其子以此見閹寺之為人國家害甚矣<lb/>
冬邢人狄人伐衛<lb/>
　陸氏曰凡外域用兵唯舉國號如諸侯列序侵伐盟<lb/>
　?則稱人以便文而君臣同辭愚謂邢既稱人則狄<lb/>
　亦稱人以成文耳無他義也夫狄嘗伐邢邢至遷國<lb/>
　則狄者邢之仇也今邢忘其仇而又偕之以伐同姓<lb/>
　邢之?大矣亦為其後衛伐邢滅邢起文也義又見<lb/>
<pb n="9a"/>
　?三年鄭人伐衛及七年戎伐凡伯<lb/>
十有九年春王三月宋人執滕子嬰齊<lb/>
　左氏曰宋人執滕宣公?氏曰此宋求伯也莊十六<lb/>
　年幽之?齊桓始伯滕子與焉既而背之至齊侯卒<lb/>
　凡三十七年衣裳兵車之?未嘗列於其間宋襄既<lb/>
　有求伯之心而首執滕子以令諸侯也然宋襄圖伯<lb/>
　當以??徠之今乃肆已之彊擅執國君以陵轢諸<lb/>
　夏亦己甚矣孫氏曰五等之國皆諸侯也其或有?<lb/>
<pb n="9b"/>
　方伯請於天子天子命之執則執之不得?執也○<lb/>
　存耕趙氏曰齊桓之伯執不及君已為薄矣宋襄效<lb/>
　之而執虐人之君以是求伯難以免矣愚謂出乎爾<lb/>
　者反乎爾故楚人效尤而執宋公矣<lb/>
夏六月宋公曹人邾人盟于曹南<hi>公公羊作人誤也</hi>
　范氏曰曹南曹之南鄙莘老孫氏曰曹南之盟蓋宋<lb/>
　襄求伯而為之也曹邾皆稱人者宋襄威?未著曹<lb/>
　邾但使其臣?之義又見?元年盟於蔑<lb/>
<pb n="10a"/>
鄫子?盟于邾己酉邾人執鄫子用之<hi>鄫榖梁作繒</hi>
　鄫子?盟于邾者鄫子往邾國為盟也趙氏曰上言<lb/>
　?盟下言用之?盟用之同於牲也愚謂以諸侯執<lb/>
　諸侯而為牲用見王綱大?諸侯暴虐而無人心甚<lb/>
　於禽獸之吞齧矣○胡氏曰諸侯相執猶不可況用<lb/>
　之為牲乎天子視而不能誅周道陵遲甚矣愚謂齊<lb/>
　桓既沒而諸侯悖亂如此孔子所以有一匡天下之<lb/>
　言也然王者化及人心遺風餘澤久而未斬伯者使<lb/>
<pb n="10b"/>
　人革面骨未寒而亂作其禍有甚焉者王伯之效淺<lb/>
　深?近於斯可見<lb/>
秋宋人圍曹<lb/>
　左氏曰宋人圍曹討不服也子魚言於宋公曰文王<lb/>
　聞崇?亂而伐之軍三旬而不降退修教而復伐之<lb/>
　因壘而降詩曰刑于寡妻至于兄弟以御于家邦今<lb/>
　君?無乃猶有所闕而以伐人若之何盍姑?省?<lb/>
　乎無闕而後動康侯胡氏曰盟于曹南口血未乾今<lb/>
<pb n="11a"/>
　復圍曹愛人不親反其仁治人不治反其知襄公不<lb/>
　能?自省?急於令諸侯執嬰齊非伯討不足以示<lb/>
　威盟曹南非同志不足以示信卒於兵敗身傷不知<lb/>
　反求諸己欲速見小利之過也經書襄公不越數端<lb/>
　而知其操心之若此者仲尼筆削如化工賦像并其<lb/>
　情不得遯焉非特畫筆之肖其形耳愚謂諸侯之國<lb/>
　天子所封以諸侯圍諸侯?可知矣○君舉陳氏曰<lb/>
　諸夏之書圍國自此始<lb/>
<pb n="11b"/>
衛人伐邢<lb/>
　報去年之役也張氏曰衛不自省其從宋伐喪之?<lb/>
　而以報復為事?也義又見?二年鄭伐衛<lb/>
冬?陳人蔡人楚人鄭人盟于齊<hi>張氏曰公羊?上有公字以諸侯皆稱人</hi>
　<hi>考之當從左氏榖梁</hi>
　范氏曰?無主名?卑者四國稱人外卑者康侯胡<lb/>
　氏曰楚之得與中國?盟自此始桓公既沒中國無<lb/>
　伯鄭伯始朝於楚其後遂為此盟又二年復盟於鹿<lb/>
<pb n="12a"/>
　上至?於盂遂執宋公以伐宋而楚於是列於陳蔡<lb/>
　之上矣聖人書此所以著楚人之?傷列國之衰莫<lb/>
　能抗也愚謂齊桓為盟主者四十年既沒而魯陳蔡<lb/>
　鄭引楚入以盟於齊其?著矣義又見?二年盟戎<lb/>
　於唐○邦衡胡氏曰夫?人可正以法度不然則必<lb/>
　?其貪婪之心楚自晉文之後?主夏盟至楚靈即<lb/>
　位遂大求諸侯為?於申執徐子殺慶封誘滅陳蔡<lb/>
　而戕殺其君臣其後?越繼興效楚一轍中國遂?<lb/>
<pb n="12b"/>
　潰幅裂無可奈何而春秋終焉本其由?皆諸侯有<lb/>
　以?之<lb/>
梁亡<lb/>
　張氏曰梁嬴姓國伯爵虞伯翳之後梁地屬同州韓<lb/>
　城縣左氏曰梁亡不書其主自取之也初梁伯好土<lb/>
　功亟城而弗處民罷而弗堪則曰某寇將至乃溝公<lb/>
　?曰秦將襲我民懼而潰秦遂取梁公羊曰此未有<lb/>
　伐者其言梁亡何自亡也其自亡奈何魚爛而亡也<lb/>
<pb n="13a"/>
　○榖梁曰湎於酒淫於色心昏耳目塞上無正長之<lb/>
　治大臣背叛民為寇盜梁亡自亡也梁亡鄭棄其師<lb/>
　我無加損焉正名而已矣莘老孫氏曰左氏以梁好<lb/>
　土功榖梁以梁為淫湎而亡然孔子書梁亡爾不曰<lb/>
　所以亡蓋所取亡之道?一惡不足以盡之為人之<lb/>
　君而不志於仁危亡之來皆自取之其自取亡之跡<lb/>
　不必論也陸氏聞於師曰秦人肆其?暴取人之國<lb/>
　沒而不書其義安在曰乘人之危惡易見也滅人之<lb/>
<pb n="13b"/>
　國?易知也自取滅亡其意微矣春秋之作聖人所<lb/>
　以?微也<lb/>
二十年春新作南門<lb/>
　榖梁曰作為也有加其度也言新有故也非作也杜<lb/>
　氏曰魯城南門也本名稷門僖公更?大之今猶不<lb/>
　與諸門同改名?門左氏曰書不時也公羊曰門有<lb/>
　古常也孫氏曰案新延?不言作此言作改舊可知<lb/>
　譏其奢泰妨農功改舊制也○康侯胡氏曰譏用民<lb/>
<pb n="14a"/>
　力於所不當為也魯人為長府閔子騫曰仍舊貫何<lb/>
　必改作孔子曰夫人不言言必有中春秋凡用民力<lb/>
　得其時制者猶書以見勞民為重事而?輕用於所<lb/>
　不當為者乎然僖公嘗修泮?復閟?矣奚斯董其<lb/>
　役史克頌其事而經不書者?廟以事其祖考學校<lb/>
　以教國之子弟二者為國之先務雖用民力不可廢<lb/>
　也其垂教之意深矣<lb/>
夏郜子來朝<hi>郜占報切穀梁作邾</hi>
<pb n="14b"/>
　杜氏曰郜姬姓國後漢志濟?成武有郜城義見?<lb/>
　十一年滕薛來朝<lb/>
五月乙巳西?災<lb/>
　薛氏曰西?魯之貳室也公羊曰小寢也有西?則<lb/>
　有東?矣何以書記異也存耕趙氏曰必有獲譴於<lb/>
　天也<lb/>
鄭人入滑<lb/>
　左氏曰滑人叛鄭而服於衛夏鄭公子士洩堵寇帥<lb/>
<pb n="15a"/>
　師入滑未詳信否?氏曰鄭伯與滑伯同等諸侯而<lb/>
　入滑?陵弱也義見?二年入向○張氏曰記天王<lb/>
　出居鄭之始釁也<lb/>
秋齊人狄人盟于邢<lb/>
　狄稱人見十八年左氏曰齊狄盟於邢為邢謀衛難<lb/>
　也於是衛方病邢莘老孫氏曰前年冬邢狄伐衛以<lb/>
　救齊於是三國?盟於邢之國都愚謂狄嘗伐邢邢<lb/>
　至遷國齊桓亦嘗帥曹宋以救邢矣齊孝不能繼志<lb/>
<pb n="15b"/>
　述事而偕狄以盟於邢邢侯忘宗廟社稷之怨而受<lb/>
　盟於國都均不孝也且中外雜盟又為不義不孝不<lb/>
　義原於齊?邢狄見救之小?邢亦但知合黨伐衛<lb/>
　以報私怨而忘其為不義矣其後齊之不振邢之見<lb/>
　滅於衛皆不知大義之所致也春秋比事見義垂戒<lb/>
　?矣義又見?二年盟戎於唐<lb/>
冬楚人伐隨<lb/>
　陸氏曰隨姬姓侯爵義見莊十年?敗蔡師<lb/>
<pb n="16a"/>
二十有一年春狄侵衛<lb/>
　張氏曰因邢之盟也存耕趙氏曰邢狄同救齊者也<lb/>
　衛伐邢則狄侵衛雖曰患難相救而非狄之所得為<lb/>
　也春秋所以嚴中外之辨也狄雖侵衛不足以存邢<lb/>
　適以速邢之亡爾義又見?七年戎伐凡伯○張氏<lb/>
　曰齊孝公不能嗣父之業楚狄皆因之以為中國患<lb/>
　此齊邢之盟所以兩書而邢衛並受其禍也<lb/>
宋人齊人楚人盟于鹿上<lb/>
<pb n="16b"/>
　莘老孫氏曰三國皆微者爾宋實主之故序其上也<lb/>
　杜氏曰鹿上宋地汝?有原鹿縣左氏曰宋人為鹿<lb/>
　上之盟以求諸侯於楚楚人許之公子目夷曰小國<lb/>
　?盟禍也宋其亡乎幸而後敗張氏曰欲伯諸侯而<lb/>
　求之於暴?亂常之楚此春秋所以著襄公之自取<lb/>
　敗辱也義又見?二年盟戎於唐○存耕趙氏曰尊<lb/>
　中國攘外裔伯者事也宋欲繼齊者也亦嘗思召陵<lb/>
　之盟楚使屈完來盟于師之故乎今乃求諸侯於楚<lb/>
<pb n="17a"/>
　略不羞與楚伍適以啟?長之暴莘老孫氏曰宋國<lb/>
　小?薄而求諸侯至見執見敗幾亡其國自?始焉<lb/>
夏大旱<lb/>
　大者非常之辭左氏曰公欲焚巫?臧文仲曰非旱<lb/>
　備也修城郭貶食省用務穡勸分此其務也巫?何<lb/>
　為天欲殺之則如勿生若能為旱焚之滋甚公從之<lb/>
　未詳信否公羊曰記災也莘老孫氏曰?陽不和非<lb/>
　常為災之辭也愚謂大意與不雨同而史氏所書詳<lb/>
<pb n="17b"/>
　略輕重或異耳義又見莊三十一年不雨○獻可杜<lb/>
　氏曰春秋書大旱者二此年及宣七年是也皇極不<lb/>
　立五事不正而咎應之詳記災變所以示戒也<lb/>
秋宋公楚子陳侯蔡侯鄭伯許男曹伯?于盂執宋公<lb/>
以伐宋<hi>盂音于公羊作霍榖梁作雩</hi>
　葉氏曰楚子何以先諸侯宋襄欲圖伯而?楚子諸<lb/>
　侯推先楚子也杜氏曰盂宋地左氏曰諸侯?宋公<lb/>
　于盂子魚曰禍其在此乎君欲己甚其何以堪之於<lb/>
<pb n="18a"/>
　是楚執宋公以伐宋陳岳氏曰?諸侯之?書之?<lb/>
　與楚國共執之宋既服諸侯復盟於薄以釋之則共<lb/>
　執之義顯矣愚謂五伯盟?皆?也然齊桓猶有攘<lb/>
　楚之功宋襄不度?量力以圖伯反躋楚人於諸侯<lb/>
　之上其辱身害國固宜然五國諸侯畏楚從令共執<lb/>
　伐同類?可知矣彼楚子者南蠻之雄先王之所膺<lb/>
　擊驅逐不與同中國者也尚何責哉春秋書此見中<lb/>
　國之衰楚人之?由諸侯之自取也<lb/>
<pb n="18b"/>
冬公伐邾<lb/>
　義見?二年鄭伐衛<lb/>
楚人使宜申來獻捷<lb/>
　王氏曰宜申閼氏子西也獻?見莊三十一年杜氏<lb/>
　曰獻宋捷也不言宋者秋伐宋冬來獻捷事不異年<lb/>
　從可知也愚謂諸侯同伐宋而楚獨?獻捷者主謀<lb/>
　者楚也劉氏曰中國於四夷則有捷諸侯於天子則<lb/>
　有獻捷康侯胡氏曰諸侯從楚伐宋而魯獨不與故<lb/>
<pb n="19a"/>
　楚來獻?以脅魯為魯者拒其使而不受可也請於<lb/>
　天子而討之可也宋先代之後作賓王家方修盟?<lb/>
　而伏兵車又以軍獲遺獻諸侯?逆甚矣○邦衡胡<lb/>
　氏曰齊捷戎以?而捷外猶可言也楚捷宋以外而<lb/>
　捷?不可言也<lb/>
十有二月癸丑公?諸侯盟于薄釋宋公<lb/>
　?氏曰書?諸侯者以諸侯皆在是故前目後凡且<lb/>
　見公之續至也任氏曰薄史記作亳漢山陽薄縣湯<lb/>
<pb n="19b"/>
　所都也張氏曰案地譜拱州考城漢薄縣即湯都古<lb/>
　字通用左氏曰?於薄以釋之子魚曰禍猶未也不<lb/>
　足以懲君愚謂魯不能告天王?大義以正諸侯與<lb/>
　楚人執宋公之?顧以一獻?之威出為?盟求釋<lb/>
　宋公魯既失義矣五國諸侯從楚之謀俟魯宋屈辱<lb/>
　而後釋之則五國自損其中國之體矣宋公以諸侯<lb/>
　而見釋於諸侯難以在人上矣?楚人主此謀哉宜<lb/>
　楚之益無忌憚而中國之益衰也故張氏曰書公?<lb/>
<pb n="20a"/>
　諸侯於薄釋宋公蓋以為中國之大恥而?魯與諸<lb/>
　侯之無能為也○康侯胡氏曰此正天下之大變春<lb/>
　秋所謹也或以為嘉我公之救患誤矣<lb/>
二十有二年春公伐邾取須句<hi>權俱切公羊作朐後同</hi>
　莘老孫氏曰須句邾邑張氏曰東平府須城縣義見<lb/>
　?四年莒伐把亦為是年及邾戰於升陘起文也<lb/>
夏宋公衛侯許男滕子伐鄭<lb/>
　左氏曰鄭伯如楚宋公伐鄭子魚曰所謂禍在此矣<lb/>
<pb n="20b"/>
　張氏曰襄公嘗困於楚矣疾疢雖甚而?慧術知未<lb/>
　有以增益其所不能穀梁氏所謂不能反其知以治<lb/>
　人過而不改而又甚之者也義又見?二年鄭伐衛<lb/>
秋八月丁未及邾人戰于升陘<hi>音刑</hi>
　不言公大夫也杜氏曰升陘魯地?氏曰邾來伐我<lb/>
　而魯遽及邾人戰也公伐邾取須句以起此戰愚謂<lb/>
　魯取邾邑而致寇僖公不反躬自責復其舊邑而驅<lb/>
　民以戰始終皆有?矣不書邾伐我書法與桓十七<lb/>
<pb n="21a"/>
　年戰於奚同義又見?二年鄭伐衛<lb/>
冬十有一月己巳朔宋公及楚人戰于泓宋師敗績<lb/>
　不書楚伐宋而書及楚人戰書法亦與桓十七年戰<lb/>
　於奚同蓋宋公主乎此戰也戰稱公者君行師從師<lb/>
　不待言也敗稱師者見師?大敗紀實事也杜氏曰<lb/>
　泓水名左氏曰楚人伐宋以救鄭宋公將戰大司馬<lb/>
　固諫曰天之棄商久矣君將興之弗可赦也已弗聽<lb/>
　宋公及楚人戰於泓宋人既成列楚人未既濟司馬<lb/>
<pb n="21b"/>
　曰彼?我寡及其未既濟也請擊之公曰不可既濟<lb/>
　而未成列又以告公曰未可既陳而後擊之宋師敗<lb/>
　績公傷股門官?焉國人皆咎公公曰君子不重傷<lb/>
　不禽二毛古之為軍也不以阻隘也寡人雖亡國之<lb/>
　餘不鼓不成列子魚曰君未知戰勍敵之人隘而不<lb/>
　列天?我也阻而鼓之不亦可乎猶有懼焉且今之<lb/>
　勍者皆吾敵也雖及胡?獲則取之何有於二毛?<lb/>
　恥教戰求殺敵也傷未及死如何勿重若愛重傷則<lb/>
<pb n="22a"/>
　如勿傷愛其二毛則如服焉三軍以利用也金鼓以<lb/>
　聲氣也利而用之阻隘可也聲盛致志鼓儳可也孫<lb/>
　氏曰宋襄無齊桓之資而欲紹齊桓之烈帥諸侯而<lb/>
　致?楚故盂之?見執受伐今復與楚?鄭以起此<lb/>
　戰師?身傷七月而死為中國羞義又見莊十年?<lb/>
　敗蔡師○榖梁曰泓之戰以為復雩之恥也雩之恥<lb/>
　宋襄有以自取之也治人而不治則反其知過而不<lb/>
　改又之是謂之過襄公之謂也劉氏曰宋襄不厄人<lb/>
<pb n="22b"/>
　於險不?不成列此至仁大義雖文王之戰不能過<lb/>
　之春秋惡之以其好戰而不務本飾小名而妨大?<lb/>
　此無異盜跖之分均為仁出後為義也<lb/>
二十有三年春齊侯伐宋圍緡<hi>緡亡巾切榖梁作閔</hi>
　杜氏曰緡宋邑?平昌邑縣東南有東緡城漢志山<lb/>
　陽郡東緡縣春秋時作緡張氏曰即濟州金鄉縣康<lb/>
　侯胡氏曰齊伯國之餘業也宋襄既敗於泓?楚之<lb/>
　勢益張齊侯既無尊中國攘外裔恤患災畏簡書之<lb/>
<pb n="23a"/>
　意又乘其約而伐之此尤義之不得為者也義又<lb/>
　見?五年宋伐鄭○榖梁曰不正其以惡報惡也<lb/>
夏五月庚寅宋公?父卒<lb/>
　左氏曰宋襄公卒傷於泓故也大意見?七年滕侯<lb/>
　卒此又以見宋襄之率意妄作窮困而死也<lb/>
秋楚人伐陳<lb/>
　義見莊十年?敗蔡師<lb/>
冬十有一月杞子卒<lb/>
<pb n="23b"/>
　杞稱子見桓二年滕子來朝?氏曰不名者史逸之<lb/>
　左氏曰杞成公卒大意見?七年滕侯卒○?氏曰<lb/>
　入春秋以來始書杞卒<lb/>
二十有四年春王正月<lb/>
夏狄伐鄭<lb/>
　義見?七年戎伐凡伯<lb/>
秋七月<lb/>
冬天王出居于鄭<lb/>
<pb n="24a"/>
　葉氏曰天子以畿?為國諸侯以封?為國諸侯不<lb/>
　以其道去其封曰出奔天子不以其道去其畿?曰<lb/>
　出居出之為言恥也若曰雖有其國而不能守焉爾<lb/>
　天子無外雖去其國謂之居焉愚謂春秋非?以二<lb/>
　字見義義在一句之間若論字義不得不如葉氏云<lb/>
　爾左氏曰王?以狄女為后富辰諫曰不可狄固貪<lb/>
　惏王又啟之女?無極婦怨無終狄必為患王弗聽<lb/>
　初甘昭公有寵於?后?后?立之未及而卒昭公<lb/>
<pb n="24b"/>
　奔齊王復之又通於隗氏王替隗氏頹叔桃子遂奉<lb/>
　大叔以狄師攻王王御士將禦之王曰先后其謂我<lb/>
　何寧使諸侯圖之王遂出及坎欿國人納之頹叔桃<lb/>
　子奉大叔以狄師伐周大敗周師獲周公忌父原伯<lb/>
　毛伯富辰王出適鄭處于汜大叔以隗氏居?王使<lb/>
　來告難曰不榖不?得?於母之寵子帶鄙在鄭地<lb/>
　汜敢告叔父臧文仲對曰天子蒙塵於外敢不奔問<lb/>
　官守王使簡師父告於晉使左鄢父告於秦康侯胡<lb/>
<pb n="25a"/>
　氏曰王者以天下為家京師為室四方歸往猶天之<lb/>
　無不覆也東周降於列國既不能家天下矣又?其<lb/>
　室而不保則是寄生之君耳愚謂以天王而出居於<lb/>
　鄭必有失其道而見逐於其臣者而以自出為文何<lb/>
　哉孔子曰能治其國家誰敢侮之此春秋所以正本<lb/>
　也鑒戒昭矣○榖梁曰天王無出出失天下也?氏<lb/>
　曰且?諸侯之不赴難也葉氏曰子帶之亂方其奔<lb/>
　齊或放焉或封焉親愛之而勿殺可矣古之人有行<lb/>
<pb n="25b"/>
　之者舜也而王不能反召之使得終其惡及其以狄<lb/>
　伐周則?在可討古之人有行之者固公也而王不<lb/>
　能反避之使得奪其位若?王者可謂喪匕鬯矣有<lb/>
　天下而不及此則亦何以王天下哉張氏曰天王出<lb/>
　居於鄭王師敗績於茅戎皆言其自取之以見天難<lb/>
　忱斯不易維王不可不戒也<lb/>
晉侯夷吾卒<lb/>
　大意見?七年滕侯卒及左方○左氏曰晉?公卒<lb/>
<pb n="26a"/>
　?公命無從亡人期期而不至無赦狐突之子毛及<lb/>
　偃從重耳在秦弗召乃殺狐突卜偃稱疾不出晉公<lb/>
　子重耳之及於難也晉人伐諸蒲城重耳奔狄處狄<lb/>
　十二年而行過衛及齊及曹及鄭及楚子玉請殺之<lb/>
　楚子曰晉公子廣而儉文而有禮其從者肅而?忠<lb/>
　而能力晉侯無親?外惡之吾聞姬姓唐叔之後其<lb/>
　後衰者也其將由晉公子乎乃送諸秦二十四年正<lb/>
　月秦伯納之濟河圍令狐入桑泉取臼衰二月甲午<lb/>
<pb n="26b"/>
　晉師軍於廬?秦伯使公子縶如晉師師退軍於郇<lb/>
　辛丑狐偃及秦晉之大夫盟於郇壬寅公子入於晉<lb/>
　師丙午入於曲沃丁未朝於武?戊申使殺?公於<lb/>
　?梁?氏曰魯尚未與晉通而此書?公卒者以見<lb/>
　文公之入也?公立十四年而卒?公立秦人納文<lb/>
　公而殺?公焉然則文公篡立而不書其入者以晉<lb/>
　獻既殺世子申生則文公自以次當立故也皆未詳<lb/>
　信否<lb/>
<pb n="27a"/>
二十有五年春王正月丙午衛侯燬滅邢<lb/>
　朱子曰諸侯滅國未嘗書名今經文只隔夏四月癸<lb/>
　酉一句便書衛侯燬卒恐是因而傳寫之誤左氏曰<lb/>
　衛人將伐邢禮至曰不得其守國不可得也我請昆<lb/>
　弟仕焉乃往得仕衛人伐邢二禮從國子?城掖以<lb/>
　赴外殺之禮至為銘曰余掖殺國子莫余敢止未詳<lb/>
　信否?氏曰始則邢連狄以伐衛固可?矣今衛遂<lb/>
　舉兵以滅之抑又甚焉義又見莊十年齊滅譚此滅<lb/>
<pb n="27b"/>
　同姓甚矣<lb/>
夏四月癸酉衛侯燬卒<lb/>
　義見?三年宋公卒<lb/>
宋蕩伯姬來逆婦<lb/>
　存耕趙氏曰伯姬公姊妹也杜氏曰伯姬魯女為宋<lb/>
　大夫蕩氏妻自為其子來逆榖梁曰其曰婦何也?<lb/>
　姑言之之辭也莘老孫氏曰親迎之禮自諸侯達於<lb/>
　士?人未有姑而逆婦者宋蕩伯姬來逆婦非禮可<lb/>
<pb n="28a"/>
　知?氏曰夫不親迎而姑來迎魯不能以禮正之是<lb/>
　棄其親戚也<lb/>
宋殺其大夫<lb/>
　義見莊二十六年曹殺大夫<lb/>
秋楚人圍陳<lb/>
　義見莊十年?敗蔡師<lb/>
納頓子于頓<lb/>
　不言楚人者蒙上圍陳之文也胡氏曰楚人圍陳而<lb/>
<pb n="28b"/>
　回後乃納頓子于頓故不言遂也張氏曰頓姬姓國<lb/>
　杜氏注汝?南頓縣屬陳州愚謂廢置者天子大權<lb/>
　而夷狄行之中夏之衰極矣○康侯胡氏曰中國不<lb/>
　能修方伯連帥之職而使楚人納之是外裔仗義正<lb/>
　諸夏也其責中國深矣此亦正本自治之意也君舉<lb/>
　陳氏曰齊桓公卒楚始與諸夏盟于齊盟于鹿上執<lb/>
　宋公納頓子侈然欲廢置諸侯春秋之所懼也<lb/>
?衛文公<lb/>
<pb n="29a"/>
　義見?三年?宋穆公<lb/>
冬十有二月癸亥公?衛子莒慶盟于洮<lb/>
　陸氏曰衛子在喪之稱也莒慶莒國大夫杜氏曰洮<lb/>
　魯地愚謂諸侯擅盟已無王矣?衛子居喪而出盟<lb/>
　莒慶以大夫而盟諸侯尤非禮也義又見?元年盟<lb/>
　于蔑<lb/>
二十有六年春王正月己未公?莒子衛甯速盟于向<lb/>
<hi>速公羊作遫</hi>
<pb n="29b"/>
　左氏曰公?莒??公?莊子盟于向存耕趙氏曰<lb/>
　一事而屢盟不?也義見?元年盟于蔑<lb/>
齊人侵我西鄙公追齊師至酅弗及<hi>酅?主切公羊榖梁作巂</hi>
　西鄙魯國之西?也啖氏曰追者寇已去而躡之也<lb/>
　陳岳氏曰酅齊地杜氏曰濟北榖城縣西有地名酅<lb/>
　下張氏曰後漢屬東郡後屬東平府東阿胡氏曰侵<lb/>
　言人追言師者蓋不可言公追齊人也左氏曰討是<lb/>
　二盟也趙氏曰寇至不知追而不及?之無警備也<lb/>
<pb n="30a"/>
　愚謂齊孝不能繼父之業而遣兵侵掠魯境固可?<lb/>
　矣魯僖無禦侮之術而致寇又輕身越逐亦可?也<lb/>
夏齊人伐我北鄙<lb/>
　義見?二年鄭伐衛<lb/>
衛人伐齊<lb/>
　左氏曰洮之盟故也義見?二年鄭伐衛<lb/>
公子遂如楚乞師<lb/>
　遂莊公子仲遂也即東門襄仲乞見八年孫氏曰齊<lb/>
<pb n="30b"/>
　再伐我故公子遂如楚乞師夫國之大小師之?寡<lb/>
　皆有王制不可乞也書者惡魯不能修戎備而外乞<lb/>
　師於楚人?氏曰是不有天子而道外?以伐中國<lb/>
　也○康侯胡氏曰衛人報?以怨伐齊之喪助少陵<lb/>
　長又遷怒於邢而滅其國不義甚矣公既與其君盟<lb/>
　於洮又與其臣盟於向是黨衛也故齊人既侵其西<lb/>
　又伐其北齊師固亦非義矣而僖公不能省?自反<lb/>
　深思?慮計安社稷乃乞楚師與齊為敵是昧於中<lb/>
<pb n="31a"/>
　外之辨也其書公子遂如楚乞師而惡自見矣葉氏<lb/>
　曰召陵之盟桓公與我伐楚而楚服今我乃欲以楚<lb/>
　伐齊而恃之以勝公之謀國可知矣愚謂自此至文<lb/>
　公薨凡書公子遂之?政?兵亦為殺子赤起也<lb/>
秋楚人滅夔以夔子歸<hi>夔求歸切公羊作隈非是</hi>
　杜氏曰夔楚同姓國建平秭歸縣張氏曰宋之歸州<lb/>
　秭歸及興平縣皆有夔子城程子曰不名者外域小<lb/>
　國魯史有所不能知不可得而紀故也左氏曰夔子<lb/>
<pb n="31b"/>
　不祀祝融與鬻熊楚人讓之對曰我先王熊摯有疾<lb/>
　鬼神勿赦而自竄於夔吾是以失楚又何祀焉秋楚<lb/>
　成得臣?宜申帥師滅夔以夔子歸未詳信否劉氏<lb/>
　曰貪而不義楚?大矣聖王在上雖?國各有限域<lb/>
　不相侵奪今楚人滅同姓亦中夏之衰而然也義又<lb/>
　見僖三年徐取舒<lb/>
冬楚人伐宋圍緡<hi>榖梁作閔</hi>
　緡見二十三年左氏曰宋以其善於晉侯也叛楚即<lb/>
<pb n="32a"/>
　晉冬楚令尹子玉司馬子西帥師伐宋圍緡義見莊<lb/>
　十年?敗蔡師<lb/>
公以楚師伐齊取榖<lb/>
　以見桓十四年左氏曰公以楚師伐齊取榖置桓公<lb/>
　子雍於穀易牙奉之以為魯援楚申公叔侯戍之未<lb/>
　詳信否孫氏曰齊天子甥舅之國也公以楚師伐甥<lb/>
　舅之國固己不可而又取邑公之惡可知○?氏曰<lb/>
　齊人加兵於魯魯欲報之當請命於天子?諸侯以<lb/>
<pb n="32b"/>
　同討其?夫楚豺狼也安可?引其師來入華夏以<lb/>
　伐親鄰之國乎<lb/>
公至自伐齊<lb/>
　義見桓二年公至自唐<lb/>
二十有七年春杞子來朝<lb/>
　杞稱子見桓二年義見?二年滕薛來朝<lb/>
夏六月庚寅齊侯昭卒<lb/>
　義見?三年宋公卒<lb/>
<pb n="33a"/>
秋八月乙未?齊孝公<lb/>
　杜氏曰三月而?速義又見?三年?宋穆公<lb/>
乙巳公子遂帥師入杞<lb/>
　?氏曰弱國既來朝而用師以報之杞魯乃舅甥之<lb/>
　國而伯姬在焉魯人不義甚矣義又見?二年莒入<lb/>
　向○貫道王氏曰案公子遂自為一軍始此東門氏<lb/>
　之惡胚胎於此用見魯之軍政自僖公以來已紊矣<lb/>
冬楚人陳侯蔡侯鄭伯許男圍宋<lb/>
<pb n="33b"/>
　楚人大夫也葉氏曰楚何以先諸侯主兵也?氏曰<lb/>
　宋不與楚宗諸侯且有先君之怨又自以為伯國故<lb/>
　終不與楚楚人前年伐之今又圍焉夫楚以南蠻恣<lb/>
　豺狼之?來犯中國而陳蔡鄭許皆中國之諸侯反<lb/>
　?楚人同伐之伸楚人之?屈中國之義?昭然可<lb/>
　見矣義又見莊十年?敗蔡師○愚謂楚之?暴甚<lb/>
　矣然諸侯之屈服於楚亦其有以自取之也齊桓雖<lb/>
　沒其兵尚?諸侯苟能宗之其勢猶足以敵楚而宋<lb/>
<pb n="34a"/>
　曹衛邾首伐齊魯陳蔡鄭又引楚人以盟於齊魯又<lb/>
　乞楚師以伐齊從約既?楚遂得以憑陵中國今宋<lb/>
　之被圍陳蔡鄭許之服役於楚皆始謀之不臧也故<lb/>
　春秋慎始比事見義焉<lb/>
十有二月甲戌公?諸侯盟于宋<lb/>
　葉氏曰此前圍宋之諸侯也不序前目後凡也宋公<lb/>
　猶在圍則何以地宋盟於宋國之外是亦宋矣?氏<lb/>
　曰公畏楚之?而來為此盟亦報乞師之役愚謂夷<lb/>
<pb n="34b"/>
　狄摟諸侯以圍諸侯僖公不念脣亡則齒寒方且來<lb/>
　盟於宋其謀國可知矣其?亦著矣義又見?二年<lb/>
　盟戎於唐○葉氏曰楚之得交中國自陳蔡楚鄭盟<lb/>
　於齊始後公雖不?於盂而為薄之盟以釋宋公後<lb/>
　五年伐齊之役乃乞師於楚而楚援之遂以取榖則<lb/>
　何以得於楚乎晉文公之興首伐衛以正楚而公為<lb/>
　之戍衛又責公子買之不卒戍而刺之則公之附楚<lb/>
　審矣圍宋之役初雖不與?而為盟豈有意於救宋<lb/>
<pb n="35a"/>
　哉殆亦若戍衛以成楚志爾楚子居申而後使子玉<lb/>
　去宋是?圍非?圍也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋本義卷十二<lb/>
</p>
<p>
</p>
  </div>
</body>
</text>
</TEI>