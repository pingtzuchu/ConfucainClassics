<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋正傳</head>
    <p>
<pb n="1a"/>
欽定四庫全書　　　　　經部五<lb/>
　春秋正傳　　　　　　　春秋類<lb/>
　　提要<lb/>
　　　　<hi>臣</hi>等謹案春秋正傳三十七卷明湛若水撰<lb/>
　　　　若水字元明?城人?治乙丑進士?官南<lb/>
　　　　京兵部尚書致仕卒諡文莊事蹟具明史本<lb/>
　　　　傳此書大旨以春秋本魯史之文不可?立<lb/>
　　　　義例以己見臆說汨之惟當考之於事求之<lb/>
<pb n="1b"/>
　　　　於心事得而後聖人之心春秋之義皆可得<lb/>
　　　　因取諸家之說釐正之其曰正傳者謂正諸<lb/>
　　　　傳之謬而歸諸正也體例大?先引三傳次<lb/>
　　　　列諸儒之言而以己意為之折衷頗與劉敞<lb/>
　　　　權衡相近中問如論?公不書即位則謂以<lb/>
　　　　不報故不書乃史之文非夫子之所削論宋<lb/>
　　　　公陳侯蔡人衛人伐鄭則謂若以稱爵稱人<lb/>
　　　　有褒貶則人衛可矣人蔡何為其不人宋又<lb/>
<pb n="2a"/>
　　　　何為決非聖人之義其論衛人立晉則謂衛<lb/>
　　　　人者他國稱之之詞諸說皆不足泥其論滕<lb/>
　　　　侯卒則謂諸侯宜薨而書卒或?或不?皆<lb/>
　　　　魯史之舊聖人無所加損論宋公衛侯遇於<lb/>
　　　　垂則謂史因報而書之聖人因史而存之前<lb/>
　　　　後議論率本此意春秋治亂世之書謂聖人<lb/>
　　　　必無特筆於其間亦不免矯枉過正然比事<lb/>
　　　　屬辭春秋之教若水能舉向來穿鑿破碎之<lb/>
<pb n="2b"/>
　　　　例一掃空之而求諸實事以得其?猶說經<lb/>
　　　　家之平易可取者也其書嘉靖甲午若水門<lb/>
　　　　人卞萊所?行而?簡為之序云乾隆四十<lb/>
　　　　三年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
春秋正傳序<lb/>
夫春秋正傳之作其有憂乎昔者仲尼慨道不行於天<lb/>
下而文武之法廢是故援魯史而直書以昭?之使后<lb/>
之?之者得考其善惡是非以為永鑒焉耳其為心固<lb/>
渾乎其天而皎乎其日月也?義例興而諸傳出焉而<lb/>
後春秋之學始若法家者流鍜鍊刻深而莫知所紀極<lb/>
也間有明焉者則又通諸此而彼或窒焉至於所謂進<lb/>
退予奪之?以為盡由孔子害義尤甚故眉山蘇氏不<lb/>
<pb n="3b"/>
得其?而?歸諸魯其亦覺乎此矣甘泉先生憂聖人<lb/>
之心之弗?也?即其書法而表章之一本諸孟子正<lb/>
諸?之誤兼采其長而後聖人之心千載之下昭乎如<lb/>
日中天自有春秋以?未見其盛焉者也?先生以其<lb/>
灑然平易之心而契之故聖人取義之志躍如於前而<lb/>
不可掩諸儒非不有其心也而義例拘焉或有非聖人<lb/>
之義者矣簡自家食時每讀是經苦諸?之紛紛也<lb/>
而思未有以正之者積恨有年矣?今得先生所述而<lb/>
<pb n="4a"/>
讀之始覺吾心豁然開朗?無瑕翳如親?洙泗而挹<lb/>
聖範焉於乎盛哉爰與同門江都沈汝淵氏?詳?校<lb/>
?圖刻之而未有貲也迺吾徒卞萊亦先生門人遂捐<lb/>
貲刻之以傳夫天下後世讀春秋而不得其心者苟不<lb/>
以予言為然盍自反其初心而契乎聖心則正傳之?<lb/>
人人具足固非先生所得而益之也簡不佞願與四方<lb/>
同志共講焉嘉靖甲午?秋七月穀旦門人西蜀?簡<lb/>
謹序<lb/>
<pb n="5a"/>
春秋正傳自序<lb/>
甘泉子曰春秋聖人之刑書也刑與禮一出禮則入刑<lb/>
出刑則入禮禮也者理也天理也天理也者天之道也<lb/>
得天之道然後知春秋春秋者聖人之心天之道也而<lb/>
可以易言乎哉然則聖人之心則固不可見乎夫子曰<lb/>
吾志在春秋聖人之心存乎義聖心之義存乎事春秋<lb/>
之事存乎傳夫經識其大者也夫傳識其小者也夫經<lb/>
竊取乎得失之義則孔子之事也夫傳明載乎得失之<lb/>
<pb n="5b"/>
?則左氏之事也夫春秋者魯史之文而列國之報也<lb/>
乃謂聖人拘拘焉某字褒某字貶非聖人之心也然則<lb/>
所謂筆則筆削則削者非歟曰筆以言乎其所書也削<lb/>
以言乎其所去也昔夫子沒而微言湮其道在子思孟<lb/>
子親受業於子思之門人得天之道而契聖人之心者<lb/>
莫如孟子故後之知春秋者亦莫如孟子孟子曰晉之<lb/>
?楚之檮杌魯之春秋一也其事則齊桓晉文其文則<lb/>
史孔子曰其義則丘竊取之矣夫其文則史經之謂也<lb/>
<pb n="6a"/>
其事則齊桓晉文傳之謂也合文與事而義存乎其中<lb/>
矣竊取之謂也義取於聖人之心事詳乎魯史之文夫<lb/>
春秋魯史之文與晉之?楚之檮杌等耳然而後世之<lb/>
言春秋者謂字字而筆之字字而削之若然烏在其為<lb/>
魯史之文哉若是聖人之心亦淺矣曰然則所謂孔子<lb/>
作春秋而亂臣賊子懼曰知我者其惟春秋乎罪我者<lb/>
其惟春秋乎夫子於春秋果不作乎曰非是之謂也夫<lb/>
所謂作者筆而書之之謂也其謂知我罪我者我謂我<lb/>
<pb n="6b"/>
?人也以言乎天下後世之善惡者讀春秋之所善所<lb/>
惡若美我刺我然也故曰孔子成春秋而亂臣賊子懼<lb/>
懼也者知我罪我之謂也若如後儒之?則孟子自與<lb/>
其文則史之言前後相矛盾矣不亦異乎或曰經為斷<lb/>
案然歟曰亦非也竊取之意存乎經傳以傳實經而斷<lb/>
案見矣譬之今之理獄者其事其斷一一存乎案矣聖<lb/>
人之經特如其案之標題云某年某月某人某事云爾<lb/>
其或間有本文見是非者如案標題云某是非勝負云<lb/>
<pb n="7a"/>
爾然亦希矣而其是非之詳自見於案也故觀經以知<lb/>
聖人之取義觀傳以知聖人所以取義之指夫然後聖<lb/>
人之心可得也紫陽朱子曰直書其事而善惡自見此<lb/>
其?矣惜也魯史之文世?而久湮左氏之傳事實而<lb/>
未純其餘皆多臆?耳自三氏百家以及胡氏之傳多<lb/>
相沿襲于義例之蔽而不知義例非聖人立也公榖穿<lb/>
鑿之厲階也其於聖人之心魯史之舊其有合乎是故<lb/>
治春秋者不必泥之於經而考之於事不必鑿之於文<lb/>
<pb n="7b"/>
而求之於心大其心以觀之事得而後聖人之心春秋<lb/>
之義可得矣予生千載之下痛斯經之無傳諸儒又從<lb/>
而紛紛各以已見臆?而汩之聖人竊取之心之義遂<lb/>
?而不可見故象山陸氏曰後世之論春秋者多如法<lb/>
令非聖人之指也又曰諸儒?春秋之謬尤甚於諸經<lb/>
?有以見此矣後之學者欲治春秋明王道正人心遏<lb/>
讒邪禁亂賊以泝大道之源必於紀事之傳焉核實而<lb/>
訂正之可也水也從事於斯有年矣求春秋之指聖人<lb/>
<pb n="8a"/>
之心若有神明通之粗有得焉而未敢自信嘆其傳之<lb/>
不全獨遺憾於千載之下取諸家之?而釐正焉去其<lb/>
穿鑿而反諸渾淪芟其繁蕪以不汩其本根不泥夫經<lb/>
之舊文而一証諸傳之實事聖人竊取之心似若洞然<lb/>
復明如披雲霧而?青天也幸與天下後世學者共商<lb/>
之名曰春秋正傳夫正傳云者正諸傳之謬而歸之正<lb/>
也甘泉湛若水序<lb/>
<pb n="9a"/>
正朔月數論<lb/>
或問正朔月數之異甘泉子曰正也者正也其所以為<lb/>
正之月也以為正則亦以為始月也或曰以為始月也<lb/>
則亦可以為春乎曰可人以為正者寅也則夏以為春<lb/>
地以為正者丑也則商以為春天以為正者子也則周<lb/>
以為春曰敢問何義曰三陽之月皆可以為春夫天地<lb/>
人之初也開於子闢於丑生於寅開以始之闢以遂之<lb/>
生以成之故皆可以為春也春也者?之初也正月也<lb/>
<pb n="9b"/>
者月之初也陽也者養也王者奉天地以養萬物也或<lb/>
曰其如?時之不定何曰子月不可以為??之始則<lb/>
子時獨可以為來日之始也乎是故君子觀一日之運<lb/>
可以知一?之運矣夫陽始於子而極於已故可以為<lb/>
春為夏春也者蠢也陽氣蠢然而生也夏也者大也陽<lb/>
氣至此始大也?始於午而極於亥故可以為秋為冬<lb/>
秋也者抽也至是陽極而?抽也冬也者終也萬物至<lb/>
是成而告終也或曰三代正朔異而月數不可改也如<lb/>
<pb n="10a"/>
之何曰如正朔改而月數不改則名義不正於何稱正<lb/>
於何稱月乎或曰有徵乎曰有吾?諸書詩春秋語孟<lb/>
耳矣曰其徵諸書也何曰書曰協時月則春夏秋冬之<lb/>
時容有不同者矣月數之起容有不同者矣詰之者曰<lb/>
伊訓元祀十有二月非月數不改乎曰非也古之舉大<lb/>
事有以正月者有不以正月者以正月者虞書正月上<lb/>
日受終于文祖是也行大事可用正朔者也伊訓元祀<lb/>
十有二月則仲壬初喪太甲告即位不得以擇月日也<lb/>
<pb n="10b"/>
其?諸春秋也何曰其用周之子月始者則成十年六<lb/>
月丙午晉侯使甸人獻麥也僖五年十二月丙子朔晉<lb/>
滅虢也僖五年春王正月辛亥朔日南至也其用周之<lb/>
時則僖十年冬大雨雪是以酉戌為冬也哀二十八年<lb/>
春無?是以子丑月為春也桓四年春正月公狩于郎<lb/>
哀十四年春西狩?麟狩冬田名也是以夏之冬為春<lb/>
也定十三年夏大蒐于比蒲次年又書五月大蒐于比<lb/>
蒲蒐春田名也是以夏之春為夏也春秋書春王正月<lb/>
<pb n="11a"/>
以正月繫春之下則月數之起其隨春乎以王加於正<lb/>
月之上明其為王之正月而非其他之正月矣乎其必<lb/>
有他之正月矣乎又因王之正月其可以見春乃王之<lb/>
春而非其他之春也乎其必有他之春也乎曰其曰他<lb/>
者何曰?夏商之餘民各因其故俗而列國或各建正<lb/>
朔以自異容或有不同者也曰其徵之詩也何曰周詩<lb/>
有之四月維夏六月徂暑維夏明周時也徂暑明周候<lb/>
也如曰夏之暑夫人知之何假言乎則其改也已明曰<lb/>
<pb n="11b"/>
豳詩亡月九月之?何也曰寅月起也一之日二之日<lb/>
何月也曰子月起也並載一詩而不同何也曰詩因民<lb/>
俗者也民俗三代並行之故先王欲協而正焉耳夫人<lb/>
情風俗不同而天象時氣有定故流火之言可以知其<lb/>
為夏之七月觱發栗烈之言可以知其為周之一二月<lb/>
也其月數未嘗不改也已明其徵之論語也何曰孔子<lb/>
曰行夏之時時四時春夏秋冬也既曰行夏之時其必<lb/>
有非夏之時也乎其徵之孟子也何曰孟子七八月之<lb/>
<pb n="12a"/>
間旱未月也苗時也?十一月徒杠成十二月輿梁成<lb/>
明周制也如曰月數不改則夏七八月非憂旱之時矣<lb/>
夏十一二月杠梁為後時之政矣夫三代正朔不同而<lb/>
時月以異也由是觀之則見月令禍福之?為謬作而<lb/>
非先王之書也?三代之制以為正則以為春而以起<lb/>
月數也蔡氏謂三代正朔不同然皆以寅月起數是以<lb/>
正朔為?器月數為無由?未之?耳矣陽明子曰後<lb/>
聖有作者其以子月陽生為春乎甘泉子曰先王有之<lb/>
<pb n="12b"/>
矣而非以為善也故孔子善夏時??陽無截然之理<lb/>
故冬也陽生其中矣夏也?生其中矣故曰動?無端<lb/>
?陽無始妙之至也<lb/>
</p>
<p>
</p>
  </div>
</body>
</text>
</TEI>