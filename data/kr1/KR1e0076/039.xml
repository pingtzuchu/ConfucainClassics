<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋正傳辯疑</head> <lb/>
    <p>
<pb n="1a"/>
欽定四庫全書<lb/>
　春秋正傳辯疑<lb/>
　　附答門人高簡春秋正傳辯疑<hi>甲午四月十一日</hi>
　竊校正傳而兩讀之見老先生之於是經也真有以<lb/>
　得千載不傳之秘而孔子光明正大之心如秋陽皜<lb/>
　皜者不可得而支離穿鑿之不可得而附?深刻之<lb/>
　燦然若星斗在天而人之望之者咸知其孰為經孰<lb/>
　為緯孰為災孰為祥而無事乎深為推測以累乎天<lb/>
<pb n="1b"/>
　之無心焉耳也於乎孔子無心之心晦之千餘年矣<lb/>
　而先生乃獨契之?先生之心即孔子之心孔子之<lb/>
　心即吾人?明純白之本心諸儒者不以其本來者<lb/>
　契之而鑿之使深宜乎先生之獨得之也所謂百世<lb/>
　以俟聖人而不惑者其在茲乎其在茲乎然中間有<lb/>
　請者願得而辯之正傳序曰筆者其所書也削者其<lb/>
　所去也而傳?又有所謂春秋為魯史之文而非仲<lb/>
　尼削之答云此削字猶言改也凡有誤作削字者可<lb/>
<pb n="2a"/>
　改作改字又有所謂仲尼無所損益者不知前謂其<lb/>
　所書其所去者指仲尼邪抑魯史邪答云所書所去<lb/>
　正謂仲尼非魯史也抑謂魯史書之而仲尼亦書之<lb/>
　邪魯史去之而仲尼亦去之邪答云非也魯史不止<lb/>
　此書不書去取在仲尼也若曰筆削盡由於魯史而<lb/>
　仲尼無所加損則所謂春秋成而亂臣賊子懼者孰<lb/>
　成之而使之懼邪答云非謂筆削盡由於魯史也謂<lb/>
　魯史中有?於是非者仲尼則筆之於冊今春秋是<lb/>
<pb n="2b"/>
　也無甚?於是非者仲尼則削之而不存于冊然其<lb/>
　所筆皆魯史舊文仲尼未嘗改其文但取其義耳所<lb/>
　謂無加損者不加損魯史之文也其餘則削去而不<lb/>
　筆之於書者多矣今觀左傳有而經則無者可知矣<lb/>
　然謂?夏不能?一詞則孟子所謂筆削云者又似<lb/>
　專指孔子矣答云此非孟子之言也簡以是細詳先<lb/>
　生之意毋乃以謂筆者魯史之所已筆為綱也孔子<lb/>
　因而筆之而未嘗削而損焉其所削者魯史之所約<lb/>
<pb n="3a"/>
　為提綱而削其事以附於綱下者乃其記事之法孔<lb/>
　子亦因而削之而但無用附諸綱耳是先生之所謂<lb/>
　無所益也如此乎哉答云非是之謂也筆削謂仲尼<lb/>
　非謂魯史也削事附綱下尤未明春秋者魯史之總<lb/>
　文如董狐書趙盾?其君而其?之之跡則當時?<lb/>
　有?由如左傳所云出不越竟入不討賊者乃其實<lb/>
　事也若是則春秋一部書信為魯史之文矣而非全<lb/>
　文也答云此句當改云未具事實也其不用全文處<lb/>
<pb n="3b"/>
　即孔子竊取之義答云今改云孔子竊取之義則具<lb/>
　於事實而所謂成春秋者亦在乎此與譬如今之士<lb/>
　人讀史書然既讀其提綱又讀其記事矣?將提綱<lb/>
　?出成一部書而無所增?其記事而用錄之而使<lb/>
　后之人讀其所錄而考諸記事以見是非乎云耳此<lb/>
　則孔子作春秋之意也不知先生正傳之作果如此<lb/>
　乎答云正是如此抑所謂筆削云者筆固仍魯史之<lb/>
　舊矣而削則有二義其不書魯史之所記事則孔子<lb/>
<pb n="4a"/>
　削之答云非有二義削即去之不存于經者也其奪<lb/>
　人之爵不具時不書即位之類則史之舊也而非孔<lb/>
　子之所削乎如此以觀先生之意則既謂其所去又<lb/>
　謂無所削者庶乎前后不悖矣答云無所削者謂不<lb/>
　改魯史之文也此削字當改作改字然簡竊以為既<lb/>
　因史氏而筆削之矣后之觀春秋者或經中所載是<lb/>
　非顯然者固得以知其實其有難見是非者必考於<lb/>
　傳而后知之則孔子胡不依史氏附其事於下而使<lb/>
<pb n="4b"/>
　后之人坦然易明而莫之疑乎何乃第書其綱而已<lb/>
　也答云正謂竊取而不顯然取之而其事實則當時<lb/>
　必有詳具始末如左傳者是也豈孔子之意知記事<lb/>
　之書必傳於后世吾但特提其綱要而使后之人知<lb/>
　吾取義在此則是非得失人自求之于心而不可掩<lb/>
　焉耳審若是是孔子敦厚含?廣博深沉之意實寓<lb/>
　諸春秋而在夫人之自得焉者乎譬諸天地覆載萬<lb/>
　物而?卑貴賤莫不悉具其所以?所以卑所以貴<lb/>
<pb n="5a"/>
　賤人自求之而人自得之而天地無心成化之意固<lb/>
　渾乎其中矣故莊周云聖人議而不辯先生之意其<lb/>
　或在此矣乎答曰但書一事令人考其跡則知其善<lb/>
　惡矣不必引莊周之言?聖經尚簡若當時作春秋<lb/>
　亦如後之綱目則不勝其煩而非經之文矣抑先生<lb/>
　謂春秋為魯史之文而非仲尼之文固本諸孟子也<lb/>
　然春秋十二公記者非一手今詳觀春秋之文如出<lb/>
　於一人之手何也豈史官記事之法世世相傳故其<lb/>
<pb n="5b"/>
　文詞書法不甚相?矣乎答云正謂如此所謂史有<lb/>
　三長書言書事自有其法古之史官子孫皆世其業<lb/>
　安得不如出一手昨考得脩後舊史之文二十五條<lb/>
　附于經末杜預謂弟子欲存孔子卒故錄之試取觀<lb/>
　之與今春秋之文無異益可見春秋為魯史之文無<lb/>
　疑矣夫唯其不出於一人之手也是故其中有缺時<lb/>
　而不書者有當書即位而不書者有缺文而存疑者<lb/>
　有序爵而或先或後者有序事而或詳或略者有或<lb/>
<pb n="6a"/>
　書爵或書人者有名不名者有或薨或卒者孔子皆<lb/>
　因而筆之而唯竊取其義在經吾?出者乎答云正<lb/>
　是如此凡此皆簡所疑而未?焉者伏乞批示釋之<lb/>
　勿使后之讀春秋者復如簡之所惑則先生善繼孔<lb/>
　子之志真昭昭於千載之下矣<lb/>
　<lb/>
　<lb/>
　<lb/>
<pb n="6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋正傳辯疑<lb/>
</p>
<p>
</p>
  </div>
</body>
</text>
</TEI>