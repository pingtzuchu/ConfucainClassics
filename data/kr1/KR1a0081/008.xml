<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>學易記卷八</head>
    <p>
<pb n="1a"/>
欽定四庫全書<lb/>
　學易記卷八　　　　　　元　李簡　撰<lb/>
繫辭下<lb/>
八卦成列象在其中矣因而重之爻在其中矣剛柔相<lb/>
推變在其中矣繫辭焉而命之動在其中矣吉凶悔吝<lb/>
者生乎動者也剛柔者立本者也變通者趣時者也吉<lb/>
凶者貞勝者也天地之道貞觀<hi>官煥反</hi>者也日月之道貞<lb/>
明者也天下之動貞夫一者也<lb/>
<pb n="1b"/>
　八卦未畫萬象在天下八卦既畫萬象在乎易故曰<lb/>
　八卦成列象在其中矣成列謂乾一?二離三震四<lb/>
　巽五坎六艮七坤八之數因而重之謂因一卦而八<lb/>
　卦次第重為六十四也爻六爻也剛柔相推謂?陽<lb/>
　迭盛迭衰猶日月相推之義也故曰變在其中矣乾<lb/>
　之初九未可動者也聖人繫之以辭曰潛龍勿用是<lb/>
　命之以勿動也乾之九二可以動者也曰利見大人<lb/>
　是命之以動也故曰繫辭焉而命之動在其中矣可<lb/>
<pb n="2a"/>
　以動而動焉吉之所從生也未可以動而動焉凶悔<lb/>
　吝之所從生也故曰吉凶悔吝生乎動者也剛柔者<lb/>
　爻之剛柔也爻有剛柔則可相推相推故變變故自<lb/>
　乾坤而成八卦自八卦而為六十四所以剛柔為易<lb/>
　之本也時未可動故乾之初九變通而趣乎潛時可<lb/>
　以動故九二變通而趣乎見故曰變通者趣時者也<lb/>
　貞者正而能固也吉凶之道貞則勝而常吉故曰吉<lb/>
　凶者貞勝者也觀示也天地之道正故常垂象以示<lb/>
<pb n="2b"/>
　人日月之道正故常明而不息況天下之?動可不<lb/>
　一於正乎<hi>集粹言誠齋</hi>
　晦菴曰天下之事非吉則凶非凶則吉常相勝而不<lb/>
　已也<lb/>
夫乾確然示人易矣夫坤隤然示人簡矣爻也者效此<lb/>
者也象也者像此者也爻象動乎?吉凶見乎外功業<lb/>
見乎變聖人之情見乎辭<lb/>
　確然健象隤然順象易中凡陽爻皆效乾之易?爻<lb/>
<pb n="3a"/>
　皆效坤之簡其六十二卦之象亦皆法象乾坤健順<lb/>
　之象爻象動乎?言變化之理隱也吉凶見乎外言<lb/>
　得失之效著也功業見乎變謂天下之功業由剛柔<lb/>
　變化而可見也聖人之情見乎辭謂聖人之情欲天<lb/>
　下之人避凶而趨吉以各成其功業而已故繫之以<lb/>
　辭而命之也<hi>采白雲誠齋</hi>
天地之大德曰生聖人之大寶曰位何以守位曰仁何<lb/>
以聚人曰財理財正辭禁民為非曰義<lb/>
<pb n="3b"/>
　誠齋曰天地之德生物而已得其德者在聖人施其<lb/>
　德者不在聖人而在至尊之位有斯德也而位斯位<lb/>
　也天下之人所以喜之貴之而目之曰大寶也何以<lb/>
　守之曰仁而已何以為仁曰財而已雖有仁心仁聞<lb/>
　而天下不被其仁政之澤者奪民之財為己之財而<lb/>
　已財散則民聚此仁之實也然仁不孤立必有義焉<lb/>
　何謂義教民理財義也謹已出令亦義也禁民為非<lb/>
　亦義也此言聖人用易之意體乎天地之德以為聖<lb/>
<pb n="4a"/>
　人之仁義也<lb/>
　東坡曰理財者生之有道取之有節用之有制是也<lb/>
　云云理財以富之正辭以教之禁民為非以威之富<lb/>
　之而後教教之而後威各得其宜所謂義也<lb/>
古者包<hi>白交反</hi>犧氏之王天下也仰則觀象於天俯則觀<lb/>
法於地觀鳥獸之文與地之宜近取諸身?取諸物於<lb/>
是始作八卦以通神明之德以類萬物之情<lb/>
　白雲曰易之道道之大全也有古以來聖人用之未<lb/>
<pb n="4b"/>
　嘗?也自包犧畫而有卦文王重而有書於是斯道<lb/>
　明矣後世言易始於包犧者蓋言因易之書而後其<lb/>
　道明也故繫辭論卦亦以包犧為始然聖人必觀天<lb/>
　下之象而後畫卦故包犧觀象於天觀法於地觀鳥<lb/>
　獸之文與地之宜細大?不察也近則取諸身?則<lb/>
　取諸物?外?不取也如此而後畫八卦八卦既成<lb/>
　則神明之德於是乎通萬物之情於是乎類所謂通<lb/>
　於天地應於萬類者也前乎包犧未之有也故言始<lb/>
<pb n="5a"/>
　作八卦<lb/>
　鳥獸之文離為雉?為虎之類也<lb/>
作結繩而為網罟以佃以漁蓋取諸離<lb/>
　白雲曰包犧之時作結繩?網罟以佃以漁而當時<lb/>
　之人知為網罟佃漁不知有所取也孔子以易道觀<lb/>
　之然後知是道有取於離故曰蓋取諸離離麗也網<lb/>
　罟麗道也然包犧始作八卦所謂繫乎聖人者也作<lb/>
　結繩網罟所謂繫乎時者也此聖人之道與時之辨<lb/>
<pb n="5b"/>
　也<lb/>
　臨川曰為網罟為耒耜為舟楫為杵臼為弧矢為?<lb/>
　室為棺槨服牛?馬重門擊柝以一聖人之材足以<lb/>
　兼此而一一皆具之必至於五六聖人數世而後備<lb/>
　者何也曰夫聖人也者因物之變而通之者也物之<lb/>
　所未厭聖人不?去物之所未安聖人不?行故曰<lb/>
　通其變使民不倦<lb/>
包犧氏?神農氏作斲<hi>陟角反</hi>木為耜<hi>音/似</hi>揉木為耒<hi>力料反</hi>
<pb n="6a"/>
耒耨<hi>奴豆反</hi>之利以教天下蓋取諸益<lb/>
　耜耒下?也廣五寸即今?厎也耒耜上句木耨鉏<lb/>
　也耘除草順乎上而動乎下耒耜之象也<lb/>
　白雲曰包犧氏有犧牲而未粒食炎帝氏為耒耨之<lb/>
　利以教天下故號曰神農然則粒食自神農始也取<lb/>
　諸益者以重震巽二木成卦故有斲木為耜揉木為<lb/>
　耒之象而其彖則曰木道乃行粒食木類也耒耜木<lb/>
　教也故言取諸益然則益以益下為道又有天施地<lb/>
<pb n="6b"/>
　生其益?方之義耒耜之利是亦益下之道也亦其<lb/>
　益?方之道也皆備易三義<lb/>
　鄭氏曰十三卦始離次益而次噬嗑所取者食貨而<lb/>
　已食貨者生民之本也<lb/>
日中為市致天下之民聚天下之貨交易而退各得其<lb/>
所蓋取諸噬嗑<lb/>
　白雲曰神農時有八卦而已文王未重未有益與噬<lb/>
　嗑也而此言取諸益取諸噬嗑者蓋六十四卦之畫<lb/>
<pb n="7a"/>
　象雖始於文王而六十四卦之道未嘗?也百世之<lb/>
　下獨有孔子能追明其道若曰耒耜之?雖始於神<lb/>
　農考其所取?益道也為市合民亦雖始於神農考<lb/>
　其所取?噬嗑之道也<lb/>
　日中為市上明而下動也噬嗑合也市人之所聚異<lb/>
　方之所合設法以合物噬嗑之義也<hi>集注并晦菴</hi>
神農氏沒黃帝堯舜氏作通其變使民不倦神而化之<lb/>
使民宜之易窮則變變則通通則久是以自天祐之吉<lb/>
<pb n="7b"/>
?不利<lb/>
　王氏曰物之所未厭聖人不強去物之所未安聖人<lb/>
　不強行<lb/>
　白雲曰時異則事異於是乎有變唯聖人能通其變<lb/>
　則民不困於事是以不倦於有行也故雖聖人神道<lb/>
　設?不過宜斯民而已宜民則非甚?難行之道亦<lb/>
　不過為舟車臼杵弧矢?室書契之類凡可以利斯<lb/>
　民後世之所不能易者皆是也知道之人固以是為<lb/>
<pb n="8a"/>
　聖人之道不知道之人謂聖人之道變化超忽如神<lb/>
　豈在舟車臼杵之閒哉故聖人先言宜民而知後之<lb/>
　制器皆宜民之道也然自易之道觀之窮則必變變<lb/>
　而後通通則可久況用之於民者乎故自包犧神農<lb/>
　?帝堯舜氏皆能通其變者也是以自天祐之吉?不利<lb/>
?帝堯舜垂衣裳而天下治?取諸乾坤<lb/>
　誠齋曰所謂衣裳即舜所謂古人之象五色作服者<lb/>
　是已?始於?帝備於堯舜韓氏曰衣裳以辨貴賤<lb/>
<pb n="8b"/>
　乾尊坤卑<lb/>
　白雲曰垂衣裳而天下治謂?為而治也能?為治<lb/>
　者?他焉法乾坤易簡而已<lb/>
刳木為舟剡木為楫舟楫之利以濟不通致?以利天<lb/>
下蓋取諸渙<lb/>
　南軒曰刳其木而中?剡其楫而上?舟所以載物<lb/>
　楫所以進舟<lb/>
　白雲曰渙之為卦木上而水下是以有利舟楫之象<lb/>
<pb n="9a"/>
　故其彖利涉大川?木有功也<lb/>
　渙者又有散釋之義舟楫之用豈非散釋險難之?<lb/>
　乎<lb/>
服牛?馬引重致?以利天下?取諸隨<lb/>
　明道曰服牛?馬皆因其性而為之胡不服馬?牛<lb/>
　乎理之所不可也<lb/>
重門擊柝以待暴客?取諸豫<lb/>
　?渠曰有備而?患故豫<lb/>
<pb n="9b"/>
　白雲曰備豫之義?非一也此獨舉重門擊柝者?<lb/>
　帝堯舜之世猶設是焉則後世之君可不豫為之防哉<lb/>
斷木為杵掘地為臼臼杵之利萬民以濟?取諸小過<lb/>
　纂圖曰下卦艮為石為止上卦震為木為動木動<lb/>
　於上而石止於下臼杵之象<lb/>
弦木為弧剡木為矢弧矢之利以威天下?取諸睽<lb/>
　白雲曰睽?弧矢之象而弧矢取諸睽者非止謂睽乖<lb/>
　而弧矢足以威服之也?弧矢之用以睽而?也<lb/>
<pb n="10a"/>
　弧矢相睽則發而為用睽之至則為用亦至故弧矢<lb/>
　二物有至睽之道存焉象曰君子以同而異同而異<lb/>
　者其唯弧矢異物而同功乎<lb/>
上古穴居而野處後世聖人易之以?室上棟下宇以<lb/>
待風雨蓋取諸大壯<lb/>
　上卦震為木下卦乾覆物木起上而覆其下棟宇之<lb/>
　象也棟屋脊檁也宇猶宇宙院宇之宇也指在下空<lb/>
　?處也<lb/>
<pb n="10b"/>
古之葬者厚衣之以薪葬之中野不封不樹喪期?數<lb/>
後世聖人易之以棺槨蓋取諸大過<lb/>
　白雲曰上古之世知簡不知禮故葬親之薄有至於<lb/>
　此喪期?數者哀盡則止也聖人為之制禮然後棺<lb/>
　?有度則喪期可知矣大過雖取其過於厚然四剛<lb/>
　居中有堅中之象故取以為棺?也養生不足以當<lb/>
　大事惟送死可以當大事可不過於厚乎上世?有<lb/>
　其親死則舉而委之於壑者孟子謂孝子仁人之掩<lb/>
<pb n="11a"/>
　其親亦必有道矣此聖人易之以棺?取諸大過之<lb/>
　意也<lb/>
上古結繩而治後世聖人易之以書契百官以治萬民<lb/>
以察蓋取諸夬<lb/>
　南軒曰門柝之制足以防民之侵軼弓矢之利足以<lb/>
　威民之不軌此皆小人之過惡顯然易見可得而治<lb/>
　也若夫事之情偽是非有??實此包藏於?有不<lb/>
　可測者是以聖人制為書契故書以記久而明?契<lb/>
<pb n="11b"/>
　以結信而止訟百官之務雖煩而以此治萬物之情<lb/>
　雖隱而以此察此決去小人?所容?於其間也故<lb/>
　必取諸夬者蓋夬者決去小人而君子之道長者乎<lb/>
　誠齋曰鴻荒之世民之初生非若今日之備器用便<lb/>
　起居具服食也自斯人之飢而未知佃漁也聖人於<lb/>
　是乎作為罔罟自斯人之肉食而未知粒食也聖人<lb/>
　於是乎作耒耜自斯人之食貨或有餘或不足之偏<lb/>
　匱也聖人於是乎作市易自斯人之寒而衣皮未知<lb/>
<pb n="12a"/>
　織紝之製也聖人於是乎作衣裳自斯人之出入厄<lb/>
　於川隔而道斷也聖人於是乎作舟楫自斯人之疲<lb/>
　於負擔而趼於?塗也聖人於是乎作輪轡自斯人<lb/>
　之虞於?攘而懈於守禦也聖人於是乎作門柝自<lb/>
　斯人之知有耕耨而未知舂揄也聖人於是乎作杵<lb/>
　臼自斯人之?爪牙以自?而憂於搏噬也聖人於<lb/>
　是乎作弧矢自斯人之穴處而病於濕墊也聖人於<lb/>
　是乎作?室自斯人之死而戚於虆梩之掩也聖人<lb/>
<pb n="12b"/>
　於是乎作棺?自斯人之窮於結繩而相欺?籍也<lb/>
　聖人於是乎作書契十三卦之象?乎五聖人而後<lb/>
　備韓愈曰如古之無聖人人之類滅久矣又曰今吾<lb/>
　與汝得安居而暇食優?以生死與禽獸異者寧可<lb/>
　不知其所自邪<lb/>
　龔氏曰百官以治事有辨而不相亂也萬民以察情<lb/>
　盡而不相欺也<lb/>
是故易者象也象也者像也彖者材也爻也者效天下<lb/>
<pb n="13a"/>
之動者也是故吉凶生而悔吝著也<lb/>
　白雲曰易之為書象而已象也者所以像天下之有<lb/>
　象者也彖爻皆出於卦象已立之後彖所以?明一<lb/>
　卦之材爻所以外效天下之動爻立然後吉凶生而<lb/>
　悔吝著此成易之序也<lb/>
陽卦多??卦多陽其故何也陽卦??卦耦其德行<lb/>
何也陽一君而二民君子之道也?二君而一民小人<lb/>
之道也<lb/>
<pb n="13b"/>
　橫渠曰一其歸者君子之道多其御者小人之理震<lb/>
　坎艮為陽卦皆一陽二?巽離?為?卦皆一?二<lb/>
　陽<lb/>
易曰憧憧往來朋從爾思子曰天下何思何慮天下同<lb/>
歸而殊塗一致而百慮天下何思何慮日往則月來月<lb/>
往則日來日月相推而明生焉寒往則暑?暑往則寒<lb/>
來寒暑相推而?成焉往者屈也來者信也屈信相感<lb/>
而利生焉尺蠖之屈以求信也龍蛇之蟄以存身也精<lb/>
<pb n="14a"/>
義入神以致用也利用安身以崇德也過此以往未之<lb/>
或知也窮神知化德之盛也<lb/>
　夫子因咸九四極論感通之道夫以思慮之私心感<lb/>
　物而所感狹矣天下之理一也途雖殊而其歸則同<lb/>
　慮雖百而其致則一物有萬殊事有萬變統之以一<lb/>
　則?能違也故貞其意則窮天下?不感通焉故曰<lb/>
　天下何思何慮用其思慮之私心豈能?所不感也<lb/>
　日往月來寒往暑來此以往來屈伸明感通之理也<lb/>
<pb n="14b"/>
　屈則有伸伸則有屈所謂感應也故日月相推而生<lb/>
　明寒暑相推而成?功用由是而成故曰屈信相感<lb/>
　而利生焉前云屈伸之理矣復取物以明之尺蠖之<lb/>
　行先屈而後伸蓋不屈則?伸也龍蛇蟄藏所以存<lb/>
　息其身而後能奮迅也蓋不蟄則不能奮矣動息相<lb/>
　感乃屈伸也因言屈伸往來之理而又推以言學亦<lb/>
　有自然之機也精研其義至於入神屈之至也然乃<lb/>
　所以為出而致用之本利其施用?適不安伸之極<lb/>
<pb n="15a"/>
　也然乃所以為入而崇?之資?外交相養互相發也過<lb/>
　此以往皆非聖人致用之道是以聖人未之或知也<lb/>
　窮極?陽神妙之理而知變化之所以然者乃義精<lb/>
　仁熟德之盛也<hi>集伊川晦菴</hi>
易曰困于石據于蒺藜入于其?不見其妻凶子曰非<lb/>
所困而困焉名必辱非所據而據焉身必危既辱且危<lb/>
死期將至妻其可得見邪<lb/>
　當困而困當據而據道之正也非所困而困非所據<lb/>
<pb n="15b"/>
　而據皆自取之失道之甚是以名辱身危也如是死<lb/>
　期將至所安之主可得見乎乃身死家亡之象也<hi>兼取</hi>
　<hi>伊川白雲</hi>
易曰公用射隼于?墉之上獲之?不利子曰隼者禽<lb/>
也弓矢者器也射之者人也君子藏器於身待時而動<lb/>
何不利之有動而不括是以出而有獲語成器而動者<lb/>
也<lb/>
　白雲曰君子以道存諸已而用於外在時是以藏器<lb/>
<pb n="16a"/>
　於身猶有待也括結也結則有閡凡?其道則括非<lb/>
　其時則括動而不括然後出而有獲此章蓋語成器<lb/>
　而後可動動亦必有時焉故也藏器於身有其道也<lb/>
　?墉之上斯其時也<lb/>
　漢上曰藏可用之器待可為之時動?結閡出則有<lb/>
　獲<lb/>
子曰小人不恥不仁不畏不義不見利不勸不威不懲<lb/>
小懲而大誡此小人之福也易曰屨校滅趾?咎此之<lb/>
<pb n="16b"/>
謂也<lb/>
　白雲曰小人非不知天下之所謂善惡亦非不知天<lb/>
　下之禍福也蓋昧於善惡幾?之際故積而至於大<lb/>
　惡以受天下之大禍者多矣聖人憫其愚而受禍也<lb/>
　於是制刑以小懲之懲其小而誡於大則終?大惡<lb/>
　大禍之虞是豈非小人之福哉此所以屨校滅趾於<lb/>
　初然後終?咎也<lb/>
善不積不足以成名惡不積不足以滅身小人以小善<lb/>
<pb n="17a"/>
為?益而弗為也以小惡為?傷而弗去也故惡積而<lb/>
不可揜罪大而不可解易曰何校滅耳凶<lb/>
　劉氏集傳曰?善得吉為惡得凶皆積累而至非一<lb/>
　朝一夕之故也上居一卦之極而積惡已久能?凶<lb/>
　乎<lb/>
子曰危者安其位者也亡者保其存者也亂者有其治<lb/>
者也是故君子安而不忘危存而不忘亡治而不忘亂<lb/>
是以身安而國家可保也易曰其亡其亡繫于苞桑<lb/>
<pb n="17b"/>
　白雲曰安危存亡治亂蓋相代相生之道是以聖人<lb/>
　居安慮危故終?危亡之患<lb/>
子曰德薄而位尊知小而謀大力少而任重鮮不及矣<lb/>
易曰鼎折<hi>之設反</hi>足覆公餗其形渥凶言不勝其任也<lb/>
　說見鼎九四<lb/>
子曰知幾其神乎君子上交不諂下交不瀆其知幾乎<lb/>
幾者動之?吉之先見者也君子見幾而作不俟終日<lb/>
易曰介于石不終日貞吉介如石焉寧用終日斷可識<lb/>
<pb n="18a"/>
矣君子知?知彰知柔知剛萬夫之望<lb/>
　知幾雖神妙然不必求之過?不諂不瀆即豫之六<lb/>
　二所謂知幾也幾者始動之?也吉凶之端可先見<lb/>
　而未著者也獨言吉者見之於先豈復至有凶也君<lb/>
　子明哲見事之幾微故能其介如石其守既堅則其<lb/>
　識愈明其心定其智明不俟終日其判?可見矣微<lb/>
　則成彰柔則成剛理也君子明理故見?則知彰矣<lb/>
　見柔則知剛矣知幾如是?所仰也故?之曰萬夫<lb/>
<pb n="18b"/>
　之望或曰豫者先也是知幾之道也吉凶悔吝生乎<lb/>
　動為不知幾者設<hi>兼取潘氏伊川</hi>
　晦菴曰凡人上交必有些取奉底心下交必有些簡<lb/>
　傲底心所爭只是些小於此察之非知幾者不能<lb/>
子曰?氏之子其殆庶幾乎有不善未嘗不知知之未<lb/>
嘗復行也易曰不?復?祗悔元吉<lb/>
　伊川曰?子?形顯之過夫子謂其庶幾乃?祗悔<lb/>
　也過?未形而改何悔之有?未能不勉而中所欲<lb/>
<pb n="19a"/>
　不踰矩是有過也然其明而剛故有一不善未嘗不<lb/>
　知既知未嘗不遽改故不至於悔乃不?復也殆甚<lb/>
　也庶幾近意言近道也<lb/>
天地絪?萬物化醇男女構精萬物化生易曰三人行<lb/>
則損一人一人行則得其友言致一也<lb/>
　晦菴曰絪?交密之狀醇謂厚而凝也言氣化者也<lb/>
　化生形化者也<lb/>
　伊川曰一?一陽豈可二也故三則當損言致乎一<lb/>
<pb n="19b"/>
　也天地之間當損益之明且大者莫過此乎<hi>易傳</hi>
　誠齋曰天下之事一則精二則粗天地人物皆然而<lb/>
　況於萬事乎故舜曰惟精惟一而仲尼亦曰言致一<lb/>
　也致者力至之謂也羿致力而一於射故精於射王<lb/>
　良致力而一於御故精於御使羿而欲為良良而欲<lb/>
　為羿則兩喪其固能矣堯舜禹湯文武周孔之治仁<lb/>
　義皆致一也<lb/>
子曰君子安其身而後動易其心而後語定其交而後<lb/>
<pb n="20a"/>
求君子脩此三者故全也危以動則民不與也懼以語<lb/>
則民不應也無交而求則民不與也莫之與則傷之者<lb/>
至矣易曰莫益之或擊之立心勿琱<lb/>
　漢上曰動而與之者安其身而後動也語之而應者<lb/>
　平其心而後語也求而與之者定其交而後求也知<lb/>
　道之人所居而安動則人與之故曰身安而國家可<lb/>
　保也此大學身脩而後家齊國治之意也<lb/>
子曰乾坤其易之門邪乾陽物也坤?物也?陽合德<lb/>
<pb n="20b"/>
而剛柔有體以體天地之撰以通神明之德其稱名也<lb/>
雜而不越於<hi>音烏</hi>稽其類其衰世之意邪<lb/>
　易之六十四卦皆從乾坤相索而出故乾坤乃易之<lb/>
　門乾陽物也坤?物也物猶象也言乾坤者實?陽<lb/>
　之象也?陽合德而剛柔有體者言乾坤交合而六<lb/>
　十四卦剛柔之體遂成撰造化之謂也夫四時迭運<lb/>
　五行攸?萬物之所以生遂皆天地之造化也聖人<lb/>
　作易蓋體天地之造化也通謂合而為一也天地有<lb/>
<pb n="21a"/>
　神明之德聖人之易與天通其稱名雜而不越者言<lb/>
　六十四卦其稱名雖雜而不越乎乾坤剛柔之道亦<lb/>
　猶天地之間萬物雖多不出於?陽消長之理也考<lb/>
　其言之類而知其為衰世之意者謂其??其辭文<lb/>
　其言曲而中其事肆而隱也雖然亦非上古淳質之<lb/>
　時思慮所及也蓋世衰則得失彌彰故以為衰世之<lb/>
　意蓋指文王與紂之時也<lb/>
夫易彰往而察來而微顯闡幽開而當名辨物正言斷<lb/>
<pb n="21b"/>
辭則<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>矣其稱名也小其取類也大其??其辭文其<lb/>
言曲而中其事肆而隱因貳以濟民行以明失得之報<lb/>
　取卦之象而推及往古之得失者彰往也玩易之占<lb/>
　而逆知方來之吉凶者察來也顯者則微之使求其<lb/>
　原幽者則闡之使見其用所謂顯道神德行也開明<lb/>
　義理而各當其名謂卦也辨物謂象也正言爻彖之<lb/>
　辭也斷辭斷之以吉凶者也其稱名也小其取類也<lb/>
　大託象以明義因小以喻大也??者達之於天下<lb/>
<pb n="22a"/>
　而意有餘使人思而得之也辭文者不直言所論之<lb/>
　事乃以義理明之使人玩而得之也其言曲而中者<lb/>
　謂?物屈曲而各中其理也其事肆而隱者謂事顯<lb/>
　而理微也因貳以濟民行者謂因其疑貳不決恐懼<lb/>
　易入之時以濟民行告之以吉凶悔吝之辭使知失<lb/>
　得之必報也<hi>兼取注?橫渠漢上白雲</hi>
易之興也其于中古乎作易者其有憂患乎<lb/>
　白雲曰易始於包犧而興於文王故曰中古作易者<lb/>
<pb n="22b"/>
　其有憂患乎蓋謂文王也說者謂既有憂患則須脩<lb/>
　德以避患故明九卦為德之所用誤矣夫聖人脩德<lb/>
　又豈係於憂患乎而孔子言此者蓋以聖人居崇?<lb/>
　之位道行於天下為帝為王參天地?化育則易行<lb/>
　乎其中矣固不必有作也及其道不行於天下而憂<lb/>
　患天下後世之深欲力以斯文昭示來世則不得不<lb/>
　作矣此文王所以蒙大難而作易也然則孔子道不<lb/>
　行而繫易其亦所謂憂患者乎故憂患者蓋憂患後<lb/>
<pb n="23a"/>
　世不復與聞斯道也<lb/>
是故履德之基也謙德之柄也復德之本也睄w之固<lb/>
也損德之脩也益德之裕也困德之辨也井德之地也<lb/>
巽德之制也<lb/>
　九卦皆反身脩德之事聖人體易六十四卦備於身<lb/>
　九卦其要也○基所以立也故君子非禮弗履○柄<lb/>
　所以持也君子之德謙為可執○復則復於善也人<lb/>
　性本善○琲怞u不變而常且久也人而?琱ㄔi<lb/>
<pb n="23b"/>
　以作巫醫○損去其害德者德自此而脩矣○益者<lb/>
　日益以?而進故裕然有餘也○困窮之時不待言<lb/>
　而德自辨矣風雨然後知?鳴之不已?寒然後知<lb/>
　松柏之後凋也○井猶性也井則安而不移故為德<lb/>
　之地○巽順於理故能決制事變也<lb/>
履和而至謙尊而光復小而辨於物睌囍茪ㄨ蔆l先<lb/>
難而後易益長裕而不設困窮而通井居其所而遷巽<lb/>
稱而隱<lb/>
<pb n="24a"/>
　此明九卦之德也○禮以和為用至者至于中?過<lb/>
　不及之謂也○謙以自卑而尊且光○復於微而能<lb/>
　辨事物之理不?復也○白而易汙者不若?而不<lb/>
　緇剛則易折者不若磨而不磷故有睄w者雜而不<lb/>
　厭然後見其道之久也○損欲先難習熟則易○益之<lb/>
　長裕本乎自然非有所撰造也撰造則為偽也故曰<lb/>
　茍得其養?物不長揠苖之偽則反害其物性之裕<lb/>
　矣豈益道哉?渠曰益物必誠如天之生物日進日<lb/>
<pb n="24b"/>
　息自益必誠如川之方至日?日得施之妄學之不<lb/>
　勤欲自益且益人難矣哉○困處險而說身窮而心<lb/>
　亨通也○能存諸已然後可以推而及人井居其所<lb/>
　乃存諸已往來井井遷而及人者也○巽稱物之宜<lb/>
　然心之權衡隱而不可見者也<lb/>
履以和行謙以制禮復以自知琤H一德損以?害益<lb/>
以興利困以寡怨井以辨義巽以行權<lb/>
　誠齋曰此章聖人既?九卦之德以示人復發九卦<lb/>
<pb n="25a"/>
　之用以示人也<lb/>
　禮之用和為貴故履以和行○謙之象曰稱物平施<lb/>
　而傳以謙輕為戒故君子之謙非樂於下人者也德<lb/>
　言盛禮言恭謙以制禮而未?過也○有不善未嘗<lb/>
　不知知之未嘗復行此豈非自知乎此非因人而知<lb/>
　乃悟之於心覺之於性也故曰復以自知○德惟一<lb/>
　動罔不吉德二三動罔不凶琱壯g子素富貴行乎<lb/>
　富貴素貧賤行乎貧賤其德如天地之貞觀日月之<lb/>
<pb n="25b"/>
　貞明終始如一故曰琤H一德○九卦所論皆脩身<lb/>
　行己之事損以?害益以興利非謂去天下之害興<lb/>
　天下之利也害於己者?之如懲忿窒欲是也利於<lb/>
　己者興之如遷善改過是也○在困而怨者不能樂<lb/>
　天者也然人皆有情能寡其怨者亦可貴也故曰貧<lb/>
　而無怨難○?能存己外不?物乃為義也○孔子<lb/>
　論可與共學未可與適道可與適道未可與立可與<lb/>
　立未可與權蓋權不易至也巽以行權則順於理而<lb/>
<pb n="26a"/>
　得中也人道惟此為大故以此終之<lb/>
易之為書也不可?為道也屢遷變動不居周流六?<lb/>
上下?常剛柔相易不可為典要唯變所適其出入以<lb/>
度外?使知懼又明于憂患與故?有師保如臨父母<lb/>
初率其辭而揆其方既有典常茍非其人道不?行<lb/>
　書所以載道故不可?如居則觀象玩辭動則觀變<lb/>
　玩占也易之道窮則變所以屢遷六?謂六位位謂<lb/>
　之?者?其位以待變動也故太?九位亦曰九?<lb/>
<pb n="26b"/>
　爻則變動周流乎其間或往而居上來而居下或以<lb/>
　剛易柔以柔易剛不可以為典要唯變動是從而已<lb/>
　?常則不可為典相易則不可為要雖不可為典要<lb/>
　而其出入往來皆有法度而非妄動也故卦之?外<lb/>
　皆足以使人知懼外焉知懼則懼其失於言行?焉<lb/>
　知懼則懼其失於脩身又明於處憂患之道與其致<lb/>
　憂患之故雖無師保之嚴而常如父母之臨謂愛敬<lb/>
　而不敢慢也學者初循其辭以度其義而後可以得<lb/>
<pb n="27a"/>
　其典常茍非其人能盡學易用易之道則易道安能<lb/>
　有行於世哉然君子於學也有二道焉有率其辭者<lb/>
　自外入也故易之為書不可?有率其性者由中出<lb/>
　也故中庸之道不可須臾離書不可?則道不可?<lb/>
　矣道不可離則書不可離矣明乎此然後為善學誠<lb/>
　齋曰此章言易道之用存乎變易道之體存乎常易<lb/>
　道之行存乎人初曰不可為典要者變也又曰既有<lb/>
　典常者常也又曰道不可?行者人也<hi>兼取南軒潘氏白雲</hi>
<pb n="27b"/>
易之為書也原始要終以為質也六爻相雜唯其時物<lb/>
也其初難知其上易知本末也初辭擬之卒成之終若<lb/>
夫雜物撰德辨是與非則非其中爻不備噫亦要存亡<lb/>
吉凶則居可知矣知者觀其彖辭則思過半矣<lb/>
　易之為書原究其事之始要?其事之終以為體也<lb/>
　六爻分列剛柔相雜者唯其天下時事不齊不得不<lb/>
　如此而效之也初者事之始事之微其辭則擬之而<lb/>
　已故為難知上者事之終事之成其辭?隱故易知<lb/>
<pb n="28a"/>
　也若夫雜辨天下之事論撰?人之德明二者之是<lb/>
　非則非二五三四中爻則不能備矣蓋言初上本末<lb/>
　不能具也噫歎辭也歎學者玩易之六爻要考存亡<lb/>
　吉凶之理則居然可知矣彖辭明一卦之材及一卦<lb/>
　之大義使智者玩易雖未及六爻之辭止玩彖辭則<lb/>
　所得已過半矣此章先論初上之難易次明中爻闕<lb/>
　一則不備終明彖為一卦之主所謂彖辭乃文王卦<lb/>
　下辭并今彖而言也若止謂文王之卦辭恐學易者<lb/>
<pb n="28b"/>
　雖曰有知觀元亨利貞而於乾卦義理未易便思過<lb/>
　其半也夫子曰文王??文不在?乎可以?大過<lb/>
　矣其意正相符故白雲郭氏直謂今之彖也<hi>采白雲說</hi>
二與四同功而異位其善不同二多譽四多懼近也柔<lb/>
之為道不利?者其要?咎其用柔中也三與五同功<lb/>
而異位三多凶五多功貴賤之等也其柔危其剛勝邪<lb/>
　此章再明中爻之義二四?也三五陽也?陽之功<lb/>
　同而位則異也二多譽中也四多懼近君也則屈柔<lb/>
<pb n="29a"/>
　之為道不利?者則二宜于有咎何反多譽乎然要<lb/>
　其終所以?咎者其用柔中故也三多凶五多功五<lb/>
　貴三賤其等不同也三之所以多凶者賤而失中也<lb/>
　五之所以多功者貴而得中也非謂柔危而剛勝邪<lb/>
　三處下位之極其柔居之則危不勝任矣其剛居之<lb/>
　將以為勝邪以剛居剛有時乎過剛矣危則?疾過<lb/>
　則易敗此三之所以多凶也若五則不然以剛居之<lb/>
　得尊位大中宜處尊者也以柔居之有處謙執柔以<lb/>
<pb n="29b"/>
　貴下賤之美此五之所以多功也多譽未必盡君子<lb/>
　得譽者多耳多功未必盡成功有功者多耳<hi>取漢上</hi>
易之為書也廣大悉備有天道焉有人道焉有地道焉<lb/>
兼三才而兩之故六六者非他也三才之道也道有變<lb/>
動故曰爻爻有等故曰物物相雜故曰文文不當故吉<lb/>
凶生焉<lb/>
　易之為書廣大?不備者故有天道焉?與陽也有<lb/>
　人通焉仁與義也有地道焉柔與剛也此三者一物<lb/>
<pb n="30a"/>
　而兩體三才而兩之故六六者非他即三才之道也<lb/>
　一則?變?動兼而兩之故三才之道皆有變動以<lb/>
　其道有變動故名其畫曰爻爻者傚也言六畫能傚<lb/>
　天下之動也爻有貴賤上下之等故曰物物有九六<lb/>
　雜居剛柔之位則成文交錯之際有當不當吉凶由<lb/>
　是而生焉<lb/>
易之興也其當殷之末世周之盛德邪當文王與紂之<lb/>
事邪是故其辭危危者使平易者使傾其道甚大百物<lb/>
<pb n="30b"/>
不廢懼以終始其要?咎此之謂易之道也<lb/>
　文王當紂之世蒙大難而演易是故其辭多危懼也<lb/>
　後世得其辭危者方困於險使知處之之道坦然而<lb/>
　和平易者方紐於安使危懼知戒而不敢肆其道甚<lb/>
　大天地之間?不備是以天下?廢物懼人以終始<lb/>
　使人?終如始安不忘危存不忘亡其大要使人?<lb/>
　咎而已此所謂易之道也<hi>兼取白雲</hi>
夫乾天下之至健也德行琠鬘H知險夫坤天下之至<lb/>
<pb n="31a"/>
順也德行睌畦H知阻能說諸心能研諸侯之慮定天<lb/>
下之吉凶成天下之亹亹者是故變化云為吉事有祥<lb/>
象事知器占事知來天地設位聖人成能人謀鬼謀百<lb/>
姓與能<lb/>
　乾健不息其生物也乃因物之自然故其德行琠<lb/>
　坤順承乾其生物也乃因乾之自然故其德行睌<lb/>
　易簡則?作為險阻則有情偽今也易而能知險簡<lb/>
　而能知阻何也蓋兩險相疑兩阻相持則險不能知<lb/>
<pb n="31b"/>
　險知天下之至險者至易者也阻不能知阻知天下之<lb/>
　至阻者至簡者也夾谷之詐不能敵仲尼之禮顓臾<lb/>
　之對不能欺仲尼之聽蓋聖人得乾坤易簡之理以<lb/>
　照天下而天下之險阻情偽孰得而遁之哉故曰吾<lb/>
　道一以貫之能說諸心謂能使人玩之而說也能研<lb/>
　諸慮謂能窮天下之物情也侯之二字衍故王氏略<lb/>
　例曰能說諸心能研諸慮天下之吉凶藏於?形至<lb/>
　難定也天下之事亹亹然來而不已至難成也定之<lb/>
<pb n="32a"/>
　成之者易簡而已是故變化云為之間吉事則先見<lb/>
　其祥祥者吉之萌也象事則先知其器象者器之影<lb/>
　也占事則知方來占者事之未形也皆言人事不能<lb/>
　先易是以定天下之吉凶成天下之亹亹也天地設<lb/>
　位而聖人作易以成其能於是人謀鬼謀雖百姓之<lb/>
　愚皆得以與其能人謀謂盡人之情也鬼謀謂盡鬼<lb/>
　神之情也<hi>兼采漢上誠齋晦菴</hi>
八卦以象告爻彖以情言剛柔雜居而吉凶可見矣變<lb/>
<pb n="32b"/>
動以利言吉凶以情遷<lb/>
　白雲曰八卦有象而未有言故以象告六十四卦之<lb/>
　後有爻彖之辭故曰以情言剛柔相雜而後有得失<lb/>
　故吉凶可見矣變動以利言者聖人變而通之以盡<lb/>
　利故變動主於利也吉凶以情遷者卦之吉凶因人<lb/>
　善惡而遷也<lb/>
是故愛惡相攻而吉凶生?近相取而悔吝生情偽相<lb/>
感而利害生<lb/>
<pb n="33a"/>
　注曰泯然同順則何吉何凶愛惡相攻然後逆順者<lb/>
　殊故吉凶生相取猶相資也?近之爻互相資取而<lb/>
　後有悔吝也情以感物則得利偽以感物則致害也<lb/>
　正義曰?謂上下兩卦相應之類近謂比爻共聚迭<lb/>
　相資取取之不以理故悔吝生也<lb/>
　白雲曰六爻之有吉凶悔吝亦猶在人情偽相感而<lb/>
　生利害蓋爻與人一也<lb/>
凡易之情近而不相得則凶或害之悔且吝<lb/>
<pb n="33b"/>
　近謂比爻也不相得謂相惡也上言吉凶悔吝利害<lb/>
　六者而此獨言凶害悔吝者蓋近而不相得安有吉<lb/>
　與利乎故但云凶害悔吝而已南軒曰天下之物同<lb/>
　聲相應同氣相求所以相近而相得也廟堂之上閨<lb/>
　門之中鄉黨之間學校之?皆貴乎近而相得也今<lb/>
　也近而不相得其何異乎行道之人故大則凶小則<lb/>
　害其微則為悔吝矣考諸易爻莫不皆然故云几易<lb/>
　之情<lb/>
<pb n="34a"/>
將叛者其辭?中心疑者其辭枝吉人之辭寡躁人之<lb/>
辭多誣善之人其辭?失其守者其辭屈<lb/>
　單氏曰易之書所以盡情偽而明得失上既言吉凶<lb/>
　悔吝利害之詳矣而情偽之生必見乎其辭故聖人<lb/>
　又言之於終使人察而知事之幾也<lb/>
　誠齋曰此言學易而有得者可以知言矣<lb/>
　西山?氏曰蓋人之將為惡也必有愧於中故其辭<lb/>
　?見理不明中心眩惑故其辭枝枝謂支離而多端<lb/>
<pb n="34b"/>
　也端良易直之人言不茍發故簡而寡狂妄躁急之<lb/>
　人言常輕發故繁而多誣?善良中?羞惡故其辭<lb/>
　游揚而不確操守不堅奪於利害故其辭困屈而易<lb/>
　窮有諸中必形諸外不可揜也故不知言則?以知<lb/>
　人雖然緘?不言者有似乎寡敷陳?隱者亦近乎<lb/>
　多聽言者茍不察焉則?姦者得吉士之名盡忠者<lb/>
　入躁人之目豈不誤哉惟人君於此察之吉人之辭<lb/>
　簡而當理非緘?不言之謂躁人之辭繁而悖理非<lb/>
<pb n="35a"/>
　敷陳?隱之謂於近似之中察其甚不同然後為真<lb/>
　知言者矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學易記卷八<lb/>
</p>
<p>
</p>
  </div>
</body>
</text>
</TEI>