<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學易記繫辭卷七</head> <lb/>
    <p>
<pb n="1a"/>
欽定四庫全書<lb/>
　學易記繫辭卷七<lb/>
　　　　　　　　　　　　元　李簡　撰<lb/>
　擊辭上<lb/>
天尊地卑乾坤定矣卑高以陳貴賤位矣動靜有常剛<lb/>
柔斷矣方以類聚物以?分吉凶生矣在天成象在地<lb/>
成形變化見矣<lb/>
　此論聖人作易法天地自然之理也伏羲之畫乾坤<lb/>
<pb n="1b"/>
　者因天尊地卑而後定也未畫乾坤之前天地皆自<lb/>
　然之易故康節先生曰須信畫前元有易既畫之後<lb/>
　天地自然之理於易可見矣誠齋曰易之未作乾坤<lb/>
　在天地易之既作天地在乾坤乾坤兩卦也餘卦皆<lb/>
　自乾坤而生有貴賤之位有剛柔之性有吉凶之兆<lb/>
　有變化之道因天地萬物卑高以陳而六爻之貴賤<lb/>
　各有定位矣不言高卑而言卑高者高以下為基也<lb/>
　故畫自下始天圓須動地方須靜因天地之動靜有<lb/>
<pb n="2a"/>
　常而爻之剛柔斷而?疑矣易論剛柔皆九六也因<lb/>
　天地之間方物之有分聚而六爻之吉凶生矣因天<lb/>
　地之示形象而八卦之變化見矣變化者易中蓍?<lb/>
　卦爻?變為陽陽化為?者也方以類聚猶本乎天<lb/>
　者親上本乎地者親下之謂也物以?分謂天下事<lb/>
　事物物善惡小大各以?分也劉氏曰有分有聚則<lb/>
　吉凶有所由而生此?陽之理也而易則法之故吉<lb/>
　凶因是而生在天則為雨風露雷日月星辰在地則<lb/>
<pb n="2b"/>
　為水火土石走飛草木有形有象則變化有所託而<lb/>
　見此?陽之體也而易則象之故變化因是而見誠<lb/>
　齋曰有物可見無物可執之謂象有物可見有物可<lb/>
　執之謂形日月在天象也山澤在地形也天垂日月<lb/>
　之象故易之坎離可見天之變化地出山澤之形故<lb/>
　易之艮?可見地之變化變化者天地之至神也形<lb/>
　象著而變化不可隱矣大哉易乎大哉作易之聖人<lb/>
　乎天地且不得隱而況於人物萬事之變乎<lb/>
<pb n="3a"/>
　晦菴曰天地者?陽形氣之實體乾坤者易中純?<lb/>
　純陽之卦名也卑高者天地萬物上下之位貴賤者<lb/>
　易中卦爻上下之位也<lb/>
是故剛柔相摩八卦相盪鼓之以雷霆潤之以風雨日<lb/>
月運行一寒一暑乾道成男坤道成女<lb/>
　南軒曰此論易所以斡旋造化之間者<lb/>
　<lb/>
　<lb/>
<pb n="3b"/>
　乾之剛摩於坤之柔所以動而為震陷而為坎止而<lb/>
　為艮坤之柔摩於乾之剛所以伏而為巽麗而為離<lb/>
　見而為?<lb/>
　此言易之變化與上文相發明也剛柔相摩軋而生<lb/>
　八卦八卦因之相推盪而六十四卦生焉雷霆風雨<lb/>
　之鼓潤日月寒暑之運行皆擬議天地變化之象以<lb/>
　成其易之變化也都氏曰雷以鼓之霆以?之以聲<lb/>
　召氣而陽氣行焉風以散之雨以潤之以氣滋形而<lb/>
<pb n="4a"/>
　?事行焉李氏曰雨以潤而風亦謂之潤者以風能<lb/>
　滋物之氣也乾道成男坤道成女此又言六子之生<lb/>
　亦各有男女之道也<lb/>
乾知大始坤作成物乾以易知坤以簡能易則易知簡<lb/>
則易從易知則有親易從則有功有親則可久有功則<lb/>
可大可久則賢人之德可大則賢人之業易簡而天下<lb/>
之理得矣天下之理得而成位乎其中矣<lb/>
　乾坤者變化之本故以知始成物重明之大始者形<lb/>
<pb n="4b"/>
　之始也知如知州知縣是也始萬物者乾之所知也<lb/>
　成萬物者坤之所為也乾因物之自然故以易而知<lb/>
　坤因乾之自然故以簡而能此又明易之乾坤知始<lb/>
　成物皆法天地自然之理也故曰大哉乾元萬物資<lb/>
　始至哉坤元萬物資生自此以下明聖人之德業始<lb/>
　乎體乾坤之道終乎參天地也大率平易則易知簡<lb/>
　略則易從易知則匹夫匹婦皆不我疑也故能有親<lb/>
　易從則匹夫匹婦皆獲自盡也故能有功聖人非欲<lb/>
<pb n="5a"/>
　人之有親也人自有親故推之不去?之不得自然<lb/>
　而可久也非欲人之有功也人自有功故小以成小<lb/>
　大以成大自然而可大也即其可久而名之則其德<lb/>
　之賢於人者也即其可大而名之則其業之賢於人<lb/>
　者也因尊卑以定乾坤於是天下之理不在天地而<lb/>
　在易因乾坤而得易簡於是天下之理不在易而在<lb/>
　聖人大哉易乎大哉體易之聖人乎然不曰聖人之<lb/>
　德業而曰賢人此之所謂賢如孟子所謂賢於堯舜<lb/>
<pb n="5b"/>
　之賢如史所謂三王臣主俱賢之賢非賢者過之之<lb/>
　賢成位謂成人之位其中謂天地之中至此則體道<lb/>
　之極功聖人之能事可以與天地參矣<hi>兼取南軒晦菴誠齋</hi>
聖人設卦觀<hi>官喚反示也</hi>象繫辭焉而明吉凶剛柔相推而<lb/>
生變化是故吉凶者失得之象也悔吝者憂虞之象也<lb/>
變化者進退之象也剛柔者晝夜之象也六爻之動三<lb/>
極之道也<lb/>
　此章明聖人作易設卦示象繫辭以明吉凶變化之<lb/>
<pb n="6a"/>
　道有畫而?辭則吉凶不可得而知係之以卦爻之<lb/>
　辭所以明吉凶也剛柔兩盛則為相摩迭盛迭衰故<lb/>
　為相推蓋陽長則?消?長則陽消也剛柔不相推<lb/>
　則變化?自而生變化不生則六十四卦不能成也<lb/>
　是故易中之吉凶在人即失得之象也易中之悔吝<lb/>
　在人即憂虞之象也易中之變化在人即進退之象<lb/>
　也易中之剛柔在天地即晝夜之象也陽明為晝柔<lb/>
　闇為夜卦之六爻初二為地三四為人五上為天動<lb/>
<pb n="6b"/>
　亦變也極至也三極天地人之至理三才各一太極<lb/>
　也<hi>兼采晦菴南軒</hi>
　晦菴曰吉凶悔吝者易之辭也失得憂虞者事之變<lb/>
　也得則吉失則凶憂虞雖未至凶然已足以致悔而<lb/>
　取羞矣蓋吉凶相對而悔吝居其中間悔趨于吉而<lb/>
　吝向于凶也<lb/>
是故君子所居而安者易之序也所樂而玩者爻之辭<lb/>
也是故君子居則觀其象而玩其辭動則觀其變而玩<lb/>
<pb n="7a"/>
其占是以自天祐之吉?不利<lb/>
　上言聖人謂作易之聖人也此言君子謂玩易之君<lb/>
　子也易之序謂序卦之次第也居頤之時知不養則<lb/>
　不可以有動也居損之時知自損則人必益之也居<lb/>
　泰之時知必有否而能持之以艱貞則可常保其泰<lb/>
　而不至於否也爻者人之所處之位也其所當行之<lb/>
　道聖人之辭係於各爻之下君子玩之樂以忘疲也<lb/>
　玩者觀之詳又曰是故君子明此別為一章門人以<lb/>
<pb n="7b"/>
　其言相類故次第於此居則觀其象而玩其辭謂處<lb/>
　否之時則儉德避難居既濟之時則思患而豫防之<lb/>
　也動則觀其變而玩其占謂已欲有所動則觀卦爻<lb/>
　之變如乾初爻動則為姤則當潛而勿用二爻動則<lb/>
　為同人則當利見大人三爻動則為履則當進德修<lb/>
　業之類也能如是則自天以下皆當祐之而吉?不<lb/>
　利也占謂極數知來占于易之道也<hi>采白雲</hi>
彖者言乎象者也爻者言乎變者也吉凶者言乎其失<lb/>
<pb n="8a"/>
得也悔吝者言乎其小疵也?咎者善補過也<lb/>
　王師心曰彖者言乎卦象之理也如健順動?之類<lb/>
　是也爻者言乎時變之宜也如潛見飛亢之類是也<lb/>
　楊氏曰吉凶者失得之報悔吝?大咎也言小疵而<lb/>
　已?咎者本有咎也以其善補過故?咎<lb/>
是故列貴賤者存乎位齊小大者存乎卦辨吉凶者存<lb/>
乎辭憂悔吝者存乎介震?咎者存乎悔<lb/>
　白雲曰上而貴下而賤係乎六爻故曰存乎位乾坤<lb/>
<pb n="8b"/>
　之大井鼎之小皆卦也故言齊小大繫辭焉而明吉<lb/>
　凶是存乎辭也憂悔吝者方悔吝未至之時先明於<lb/>
　幾微則?疵故存乎介亦由思患而豫防之也知其<lb/>
　過咎動而得?咎者以能改悔而善補過也<lb/>
　?渠曰卦有稱名至小而與諸卦均齊者各著其義<lb/>
　蓋稱名小而取類大也<lb/>
是故卦有小大辭有險易辭也者各指其所之<lb/>
　南軒曰指示人之所往也告之險欲其知畏而有所<lb/>
<pb n="9a"/>
　懼告之易欲其安意而?所疑也<lb/>
易與天地準故能彌綸天地之道<lb/>
　南軒曰準言平也水平中準大匠取法是也言聖人<lb/>
　作易其成法與天地準?毫釐高下之差所以能彌<lb/>
　綸天地之道也彌者周而?餘綸者理而不紊也<lb/>
仰以觀于天文俯以察于地理是故知幽明之故<lb/>
　臨川曰日月星辰之有明晦山川草木之有盛衰此<lb/>
　所謂幽明之故故者有所因也因天文地理而後知<lb/>
<pb n="9b"/>
　幽明是稱故焉<lb/>
　伊川曰在理為幽成象為明<lb/>
　誠齋曰陽靜而晦則明者幽?動而顯則幽者明<lb/>
原始反終故知死生之?<lb/>
　伊川曰原究其始要考其終則可以見死生之理原<lb/>
　始則足以知其終知其終足以知其始死生之?如<lb/>
　是而已矣故以春為始而原之其必有冬以冬為終<lb/>
　而反之其必有春死生者其與是類也<lb/>
<pb n="10a"/>
精氣為物遊魂為變是故知鬼神之情狀<lb/>
　?渠曰物之初生氣日至而滋息物生既盈氣日反<lb/>
　而遊散至之謂神以其申也反之為鬼以其歸也<hi>易?</hi>
　誠齋曰至精之氣聚而有形之謂物散而無形之謂<lb/>
　魂?曰心之精爽是謂魂魄記曰魂氣歸於天物者<lb/>
　具是形者也魂者使是形者也魂止則物存魂遊則<lb/>
　物亡遊者止之變也亡者存之變也觀其聚散則鬼<lb/>
　神之情?可知矣然則鬼神之?何如也記曰鬼神<lb/>
<pb n="10b"/>
　之為德其盛矣乎視之而不見聽之而不聞體物而<lb/>
　不可遺洋洋乎如在其上如在其左右孔子曰祭神<lb/>
　如神在此其?也鬼神之情何如也易曰與鬼神合<lb/>
　其吉凶又曰鬼神害盈而福謙此其情也故曰聖人<lb/>
　觀天地?陽聚散之理而得鬼神造化之用也○西<lb/>
　山真氏曰人之生也精與氣合而已精者血之類是<lb/>
　滋養一身者故屬?氣是能知覺運動者故屬陽二<lb/>
　者合而為人精則魄也目之所以明耳之所以?者<lb/>
<pb n="11a"/>
　即精之為也此之謂魄氣充乎體凡人心之能思慮<lb/>
　有知識身之能舉動與夫勇決敢為者即氣之所為<lb/>
　也此之謂魂人之少?也血氣?血氣?故魂魄盛<lb/>
　此所謂伸及其老也血氣既耗魂魄亦衰此所謂屈<lb/>
　也既死則魂升于天以從陽魄降于地以從?所謂<lb/>
　各從其類也魂魄合而生離而死故先王制祭享之<lb/>
　禮使為人子孫盡誠以?蕭之屬求之於陽灌鬯之<lb/>
　屬求之於?求之既至則魂魄雖離而可以復合故<lb/>
<pb n="11b"/>
　禮記曰合鬼與神教之至也神指魂而言鬼指魄而<lb/>
　言此所謂屈而伸也姑舉人鬼一端如此至若造化<lb/>
　之鬼神則山澤水火雷風是也日與電皆火也月與<lb/>
　雨亦水也此數者合而言之又只是?陽二氣而已<lb/>
　?陽二氣流行於天地之間萬物賴之以生賴之以<lb/>
　成此即所謂鬼神也<hi>氣之伸為神如春夏生長是也氣之屈為鬼如秋冬斂藏是也</hi>
　今人以幽暗不可見者為鬼神殊不知山峙川流日<lb/>
　照雨潤雷動風散乃分明有?之鬼神<hi>日出為神入為鬼雨露為</hi>
<pb n="12a"/>
　<hi>神止為鬼雷動為神息為鬼風散為神收為鬼</hi>故伊川曰鬼神者造化之?<lb/>
　又曰鬼神天地之功用?渠曰鬼神二氣之良能凡<lb/>
　此皆指?陽而言天地之氣即人身之氣人身之氣<lb/>
　即天地之氣也<lb/>
與天地相似故不違<lb/>
　與天地相似者言易之道即天地之道也故不違者<lb/>
　言天地之道亦?外乎易之道也<lb/>
知周乎萬物而道濟天下故不過<lb/>
<pb n="12b"/>
　知足以周萬物過之則為鑿道足以濟天下過之則<lb/>
　為兼愛惟聖人用易故不過<lb/>
旁行而不流樂天知命故不憂安土敦乎仁故能愛<lb/>
　旁?博及應天下萬事之變而不流失其理也明天<lb/>
　理者樂於?知天命者輕其外?樂而外輕此所以<lb/>
　樂而不憂也安土安所止也敦乎仁篤于仁也是以<lb/>
　能愛此君子成己成人之道也故曰惟仁者能愛人<lb/>
　<hi>兼采誠齋</hi>
<pb n="13a"/>
範圍天地之化而不過曲成萬物而不遺通乎晝夜之<lb/>
道而知故神?方而易?體<lb/>
　注範圍者擬範天地而周備其理也神則?陽不測<lb/>
　易則唯變所適故?方體<lb/>
　誠齋曰夫惟聖人觀于天文察于地理原始而反其<lb/>
　終見物而知其變知其如是而為幽明之故如是而<lb/>
　為死生之?如是而為鬼神之情?舉是道而書之<lb/>
　於易則易之道即天地之道也由是舉而措之天地<lb/>
<pb n="13b"/>
　之間孰能出乎易之外哉萬物?矣易之知可以周<lb/>
　而?之也天下廣矣易之道可以濟而利之也用易<lb/>
　於一身可以樂天知命而不憂用易於?民可以安<lb/>
　土敦仁而能愛用易於天地可以範模運量天地之<lb/>
　化用易於萬物可以致曲成就萬物之生用易於幽<lb/>
　明可以通??陽晝夜之運夫易之為用隨用而為<lb/>
　應此易之神所以?方而易之用所以?體也?方<lb/>
　則不可指?體則不可執<lb/>
<pb n="14a"/>
一?一陽之謂道繼之者善也成之者性也仁者見之<lb/>
謂之仁知者見之謂之知百姓日用而不知故君子之<lb/>
道鮮矣<lb/>
　?陽迭運者氣也其理則所謂道也理與氣未嘗相<lb/>
　離繼言其發也善謂化育之功相繼而出莫非善也<lb/>
　成之在人則曰性焉理?不善性豈有不善哉性善<lb/>
　之理雖至孟子而益明然其原實出于此仁者見其<lb/>
　道濟天下得易之體也謂易止於仁知者見其知周<lb/>
<pb n="14b"/>
　萬物得易之用也謂易止於知是皆未能知易之大<lb/>
　全也百姓愚暗雖日由之而不知故君子之道人鮮<lb/>
　克知也君子者具仁知之成名得道之大全者也<hi>兼采</hi>
　<hi>晦菴西山</hi>
顯諸仁藏諸用鼓萬物而不與聖人同憂盛德大業至<lb/>
矣哉富有之謂大業日新之謂盛德<lb/>
　南軒曰此是?易也方其顯諸仁衣被萬物而闡其<lb/>
　利及其藏諸用則造化莫測而泯其功異乎聖人吉<lb/>
<pb n="15a"/>
　凶與民同患而憂民之憂者也<lb/>
　富有者大?外也故曰以言乎天地之間則備矣日<lb/>
　新者久?窮也故曰窮則變變則通通則久鼓有震<lb/>
　動之意<hi>采?渠</hi>
生生之謂易成象之謂乾效法之謂坤極數知來之謂<lb/>
占通變之謂事?陽不測之謂神<lb/>
　生生之謂易者言?生陽陽生?其變?窮理與書<lb/>
　皆然也成象之謂乾效法之謂坤者乾陽也有健之<lb/>
<pb n="15b"/>
　象故在易則名之曰乾坤?也有順之象法乎乾而<lb/>
　效學之故在易名之曰坤彖言順承與德合亦效法<lb/>
　之意也極數知來之謂占者易逆數也能窮極其數<lb/>
　以知方來則謂之占非必用蓍龜也通變之謂事者<lb/>
　通乎天地之理以應天下之變則謂之事?陽不測<lb/>
　之謂神者以?陽變化?窮其微妙不可測而知故<lb/>
　謂之神張子曰兩在故不測<lb/>
夫易廣矣大矣以言乎遠則不禦以言乎邇則靜而正<lb/>
<pb n="16a"/>
以言乎天地之間則備矣<lb/>
　夫易廣矣大矣?易道之廣大也以言乎遠則不禦<lb/>
　謂動而應物?遠不及莫之限而禦也以言乎邇則<lb/>
　靜而正謂靜而守一即物而理存?不正也惟其靜<lb/>
　而守一故能動而莫禦故曰寂然不動感而遂通天<lb/>
　下之故此聖人一以貫之之道也以言乎天地之間<lb/>
　則備矣者言天地之間事事物物其理皆備乎此矣<lb/>
夫乾其靜也?其動也直是以大生焉夫坤其靜也翕<lb/>
<pb n="16b"/>
其動也闢是以廣生焉<lb/>
　孔疏乾是純陽德能普備無所偏二唯?一而已若<lb/>
　氣不發動則靜而?一故云其靜也?若其運動則<lb/>
　四時不忒寒暑不差剛而得正故云其動也直以其<lb/>
　動靜如此故能大生焉坤是?柔閉藏翕斂故其靜<lb/>
　也翕動則開生萬物故其動也闢以其如此故能廣<lb/>
　生焉<lb/>
廣大配天地變通配四時?陽之義配日月易簡之善<lb/>
<pb n="17a"/>
配至德<lb/>
　白雲曰乾坤之廣大足以配天地其變通足以配四<lb/>
　時其為?陽之義足以配日月其易簡之善足以配<lb/>
　至德至德者乃天地生成之德也<lb/>
子曰易其至矣乎夫易聖人所以崇德而廣業也知崇<lb/>
禮卑崇效天卑法地天地設位而易行乎其中矣成性<lb/>
存存道義之門<lb/>
　易之一書乃聖人所用以?崇其德行外廣其事業<lb/>
<pb n="17b"/>
　者也知以崇為貴禮以卑為用蓋窮理則知崇而效<lb/>
　天循理則禮卑而法地效法不失則與天地並立而<lb/>
　為三天位乎上地位乎下聖人以易道行乎其中也<lb/>
　成性存存道義之門者蓋易即理也理即吾性之固<lb/>
　存也存猶有也存其固有者性之成故曰成性存存<lb/>
　劉氏曰知禮成性則道義從此而出也故曰道義之<lb/>
　門明道曰盡天理便是易<hi>兼采注及潘氏</hi>
聖人有以見天下之賾而擬諸其形容象其物宜是故<lb/>
<pb n="18a"/>
謂之象聖人有以見天下之動而觀其?通以行其典<lb/>
禮繫辭焉以斷其吉凶是故謂之爻言天下之至賾而<lb/>
不可惡也言天下之至動而不可亂也擬之而後言議<lb/>
之而後動擬議以成其變化<lb/>
　此章?作易之聖人立卦象繫爻辭之妙也夫天下<lb/>
　之理幽賾而難見聖人則見之然不可以空言也故<lb/>
　近取諸身遠取諸物極其形容象其事物之宜立為<lb/>
　之象以示人而天下之賾人皆可見矣天下之事變<lb/>
<pb n="18b"/>
　動而難窮也聖人能窮之然不可以?言也故舉要<lb/>
　以言之於是取剛柔兩畫觀其與人事?合相通之<lb/>
　處以行其典禮繫之以辭決其吉凶立為之爻以示<lb/>
　人而天下之動人皆可見焉言天下之至賾而不可<lb/>
　厭惡者理在故也言天下之至動而不可紊亂者有<lb/>
　要故也故君子擬此爻象而後言議此爻象而後動<lb/>
　擬議之間所以能成其變化變化謂人之出處語?<lb/>
　也舉鳴鶴在?以下七爻以發其凡餘爻皆然也<hi>取潘</hi>
<pb n="19a"/>
　<hi>氏</hi>
　伊川曰典禮法度也物之則也<lb/>
　?渠曰諸子馳騁?辭窮高極幽而知德者厭其言<lb/>
　故言為非難使君子樂取之為貴擬之而後言議之<lb/>
　而後動只是要求是也<lb/>
鳴鶴在?其子和之我有好爵吾與爾靡之子曰君子<lb/>
居其室出其言善則千里之外應之況其邇者乎居其<lb/>
室出其言不善則千里之外違之況其邇者乎言出乎<lb/>
<pb n="19b"/>
身加乎民行發乎邇見乎遠言行君子之樞機樞機之<lb/>
發榮辱之主也言行君子之所以動天地也可不慎乎<lb/>
　伊川曰有孚於中物?不應誠同故也至誠?遠近<lb/>
　幽深之間<lb/>
　龜山曰褚遂良修起居注太宗曰朕有不善亦當記<lb/>
　之乎或為之言曰借使遂良不記天下亦當記之曰<lb/>
　此語亦善但人主好名則可以動之耳未盡也夫君<lb/>
　子居其室出其言善則千里之外應之出其言不善<lb/>
<pb n="20a"/>
　則千里之外違之故言行君子之樞機不可不慎縱<lb/>
　使史官不記而民之應違如此雖欲自掩其不善其<lb/>
　可得乎<lb/>
同人先號咷而後笑子曰君子之道或出或處或?或<lb/>
語二人同心其利斷金同心之言其臭如蘭<lb/>
　伊川曰中誠所同出處語??不同天下莫能間也<lb/>
　利者義之和也謂之中正之道乃義理之所當然也<lb/>
　道不同則心亦不同惟同心則物莫能間雖金鐵之<lb/>
<pb n="20b"/>
　堅剛猶可斷也同心之言其臭如蘭蘭者香而遠聞<lb/>
　謂其言意味深長也<lb/>
初六藉用白茅?咎子曰茍錯諸地而可矣藉之用茅<lb/>
何咎之有慎之至也夫茅之為物薄而用可重也慎斯<lb/>
術也以往其?所失矣<lb/>
　伊川曰茅雖至薄之物然用之可甚重以之藉薦則<lb/>
　為重慎之道是用之重也人之過于敬慎為之非難<lb/>
　而可以保其安而?過茍能慎斯道推而行之於事<lb/>
<pb n="21a"/>
　其?所失矣<lb/>
　南軒曰大過棟橈政事紀綱隳廢不振之時也<lb/>
　初六以柔在下有藉用白茅之象譬之物焉茍錯諸<lb/>
　地固?動?傾危之患而又藉之以茅如君子抱道<lb/>
　懷德藏器待時而又以潔白柔順之德?之此恐懼<lb/>
　修省能謹之極至也<lb/>
勞謙君子有終吉子曰勞而不伐有功而不德厚之至<lb/>
也語以其功下人者也德言盛禮言恭謙也者致恭以<lb/>
<pb n="21b"/>
存其位者也<lb/>
　伊川曰有勞而不自矜伐有功而不以為德是其德<lb/>
　?厚之至也言以其功勞而自謙以下于人也德言<lb/>
　盛禮言恭以其德言之則至盛以其自處之禮言之<lb/>
　則至恭此所謂謙也夫謙也者謂致恭以存其位者<lb/>
　也存守也致其恭巽以守其位故高而不危滿而不<lb/>
　溢是以能終吉也夫君子履謙乃其常行非為保其<lb/>
　位而為之也而言存其位者謙之道如此如言為善<lb/>
<pb n="22a"/>
　有令名君子豈為令名而為善哉亦言有令名者為<lb/>
　善之故也<lb/>
　誠齋曰人之謙與矜係其德之厚與薄德厚者?盈<lb/>
　色德薄者?卑辭辭如鐘磬焉愈厚者聲愈緩薄者<lb/>
　反是<lb/>
　晦菴曰德言盛禮言恭德則欲其盛禮則欲其恭<lb/>
亢龍有悔子曰貴而?位高而?民賢人在下位而?<lb/>
輔是以動而有悔也<lb/>
<pb n="22b"/>
　解見文言<lb/>
不出?庭?咎子曰亂之所生也則言語以為階君不<lb/>
密則失臣臣不密則失身幾事不密則害成是以君子<lb/>
慎密而不出也<lb/>
　伊川曰繫辭所解獨以言者在人所節者惟言與行<lb/>
　節於言則行可知言當在先也<lb/>
子曰作易者其知盜乎易曰負且?致寇至負也者小<lb/>
人之事也?也者君子之器也小人而?君子之器盜<lb/>
<pb n="23a"/>
思奪之矣上慢下暴盜思伐之矣慢藏誨盜冶容誨淫<lb/>
易曰負且?致寇至盜之招也<lb/>
　伊川曰聖人於繫辭明其致寇之道曰作易者其知<lb/>
　盜乎盜者?釁而至茍?釁隙則盜安能犯負者小<lb/>
　人之事?者君子之器以小人而?君子之器非其<lb/>
　所能安也故盜?釁而奪之小人而居君子之位非<lb/>
　其能堪也故滿假而陵慢其上侵暴其下盜則?其<lb/>
　過惡而伐之矣伐者聲其罪也盜?暴而至者也貨<lb/>
<pb n="23b"/>
　財而輕慢其藏是教語乎盜使取之也女子而夭冶<lb/>
　其容是教語乎淫者使暴之也小人而?君子之器<lb/>
　是招盜使奪之也皆自取之之謂也<lb/>
　擬議者聖人用易之道蓋觀象玩辭所以反諸其身<lb/>
　也古之君子以擬議以為學易之要務擬議之要言<lb/>
　行而已且玩中孚九二則知言行乃君子之樞機玩<lb/>
　同人之九五則知出處語?心同則物莫能間玩大<lb/>
　過之初六則知敬慎則?失玩謙之九三則知以功<lb/>
<pb n="24a"/>
　下人則終吉玩乾之上九則知貴高不可以?輔玩<lb/>
　節之初九則知言語不可以不密玩解之六三則知<lb/>
　非所?而招盜是皆擬議而知變化也觸類而長之<lb/>
　則三百八十四爻能事畢矣天地之間備矣後世欲<lb/>
　務空言誇世則不必深明其?茍欲為力行之學歸<lb/>
　於君子之儒則擬議之道則宜盡心焉<hi>取白雲?</hi>
天一地二天三地四天五地六天七地八天九地十<lb/>
　晦菴曰此簡本在第十章之首程子曰宜在此今從<lb/>
<pb n="24b"/>
　之<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
　晦菴曰此簡本在大衍之後今案宜在此<lb/>
　此一節夫子所以發明洛書之數也天地之間一氣<lb/>
　而已分而為二則為?陽而五行造化萬物終始?<lb/>
　不管於是焉故洛書之位一與六居北二與七居南<lb/>
<pb n="25a"/>
　三與八居東四與九居西五與十居中陽數奇故一<lb/>
　三五七九皆屬乎天所謂天數五也?數偶故二四<lb/>
　六八十皆屬乎地所謂地數五也天數地數各以其<lb/>
　類而相求所謂五位相得而各有合也以五生數統<lb/>
　五成數而同處其方蓋揭其全以示人而道其常數<lb/>
　之體也河圖以五奇數統四偶數而各居其所蓋主<lb/>
　於陽以統?以洛書而?十則河圖四十有五之數<lb/>
　也以河圖而加五行則亦大衍五十之數也所謂?<lb/>
<pb n="25b"/>
　十蓋地?過天之理也又劉牧曰天五居中主乎變<lb/>
　此三才既備退藏于密此河圖洛書五行進退之象<lb/>
　也<hi>采晦菴語</hi>
大衍之數五十其用四十有九分而為二以象兩掛一<lb/>
以象三揲之以四以象四時歸奇于扐以象閏五?再<lb/>
閏故再扐而後掛<lb/>
　誠齋曰大衍之數五十者天地成數也程氏曰數始<lb/>
　於一備於五小衍之為十大衍之為五十?氏曰參<lb/>
<pb n="26a"/>
　天兩地而為五故十者兩其五也五十者十其五也<lb/>
　二?得之矣<lb/>
　楊氏曰大衍之數五十而其用四十有九者唐人以<lb/>
　?一為太極誠有得於自然也晦菴曰揲蓍之法取<lb/>
　五十莖為一握置其一不用以象太極而其當用之<lb/>
　?凡四十有九信手分而為二以象兩儀也掛者懸<lb/>
　於小指之間揲者以大指食指間而別之奇謂餘數<lb/>
　扐者勒於中三指之兩間也蓍凡四十有九信手中<lb/>
<pb n="26b"/>
　分各置一手以象兩儀而掛右手一?於左手小指<lb/>
　之間以象三才遂以四揲左手之?以象四時而歸<lb/>
　其餘數於左手第四指間以象閏又以四揲右手之<lb/>
　?而再歸其餘數於左手第三指間以象再閏五?<lb/>
　之象掛一一也揲左二也扐左三也揲右四也扐右<lb/>
　五也是謂一變其掛扐之數不五即九得五者三所<lb/>
　謂奇也得九者一所謂偶也一變之後除前餘數復<lb/>
　合其見存之?或四十或四十四分掛揲歸如前法<lb/>
<pb n="27a"/>
　是謂再變其掛扐者不四則八得四者二所謂奇也得<lb/>
　八者二所謂偶也再變之後除前兩次餘數復合其<lb/>
　見存之?或四十或三十六或三十二分掛揲歸如<lb/>
　前法是謂三變三變所遇是為一爻三奇則為老陽<lb/>
　三偶則為老?兩奇一偶為少?兩偶一奇為少陽<lb/>
　凡此四者皆以三變皆掛之法得之蓋經曰再扐而<lb/>
　後掛又曰四營而成易其指甚明畢中和顧彖之?<lb/>
　亦已備矣近世諸儒乃有前一變獨掛後二變不掛<lb/>
<pb n="27b"/>
　之?考之於經乃為六扐而後掛不應五?再閏之<lb/>
　義且後兩變又止三營並已誤矣若用近世之法三<lb/>
　變之後為老陽少?者皆二十七為少陽者九為老<lb/>
　?者一又皆參差不齊而?復自然之法象此足以<lb/>
　見其?之誤矣一爻已成再合四十九?復分掛揲<lb/>
　歸以成一變每三變而成一爻並如前法<lb/>
　宋咸易辨曰所謂天地之數者是自然之數隨天地<lb/>
　而生者也所謂大衍之數者是推衍之數後天地而<lb/>
<pb n="28a"/>
　有者也<lb/>
　晦菴筮儀曰筮者齋潔衣冠北面盥手焚香致敬若<lb/>
　使人筮則主人焚香畢少退北向立筮者進立於?<lb/>
　前少西南向受命主人直述所占之事筮者兩手執<lb/>
　筮熏於爐一命之曰假爾泰筮有常假爾泰筮有常<lb/>
　某官姓名今以某事<hi>云云</hi>未知可否爰質所疑於神於<lb/>
　靈吉凶得失悔吝憂虞惟爾有神尚明告之乃揲禮<lb/>
　畢韜蓍再焚香致敬而退<lb/>
<pb n="28b"/>
乾之?二百一十有六坤之?百四十有四凡三百有<lb/>
六十當期之日二篇之?萬有一千五百二十當萬物<lb/>
之數也<lb/>
　邵康節陽九?六用數圖<hi>太極不用所用者四象故以四因</hi>
　老陽用九數　四因九得三十有六是為老陽之數<lb/>
　<hi>乾一爻</hi>
　老?用六數　四因六得二十有四是為老?之數<lb/>
　<hi>坤一爻</hi>
<pb n="29a"/>
　　六因三十有六得二百一十有六是為乾卦之數<lb/>
　　<hi>乾一卦</hi>
　　六因二十有四得一百四十有四是為坤卦之數<lb/>
　　<hi>坤一卦</hi>
　　以二百一十有六合一百四十有四得三百六十<lb/>
　　為一期之數月日時同<lb/>
　　陽爻一百九十二以三十二因二百一十有六得<lb/>
　　六千九百一十有二之數<lb/>
<pb n="29b"/>
　　?爻一百九十二以三十二因一百四十有四得<lb/>
　　四千六百有八之數<lb/>
　　　<hi>六十有四卦三百八十四爻?陽各居其半故用三十二因之</hi>
　　以六千九百一十有二合四千六百有八得萬有<lb/>
　　一千五百二十是為萬物之數<lb/>
　少陽數七　四因七得二十有八是為少陽之數<lb/>
　少?數八　四因八得三十有二是為少?之數<lb/>
　　六因二十八得一百六十有八是為乾卦之數<lb/>
<pb n="30a"/>
　　六因三十二得一百九十有二是為坤卦之數<lb/>
　　以一百六十八合一百九十二亦得三百六十是<lb/>
　　為一期之數<lb/>
　　陽爻一百九十二以三十二因一百六十有八得<lb/>
　　五千三百七十有六之數<lb/>
　　?爻一百九十二以三十二因一百九十有二得<lb/>
　　六千一百四十有四之數<lb/>
　　以五千三百七十六合六千一百四十有四亦得<lb/>
<pb n="30b"/>
　　萬有一千五百二十是為萬物之數聖人所以不<lb/>
　　書者以周易用九六而不用七八也<lb/>
是故四營而成易十有八變而成卦八卦而小成引而<lb/>
伸之觸類而長之天下之能事畢矣<lb/>
　晦菴曰四營謂分二掛一揲四歸奇也易變也謂一<lb/>
　變也三變成爻十八變則成六爻也八卦而小成謂<lb/>
　九變而成三畫也<lb/>
　白雲曰自八卦小成引而伸之觸類而長之重為六<lb/>
<pb n="31a"/>
　十四卦合三百八十四爻為?萬有一千五百二十<lb/>
　則天地之間?不備矣<lb/>
顯道神德行是故可與酬酢可與祐神矣<lb/>
　道因辭顯行因數神示人吉凶其道顯矣知來藏往<lb/>
　其德行神矣故曰蓍之德?而神卦之德方以知惟<lb/>
　顯道神德行故可與應對天下萬事之變可與?天<lb/>
　地之化育矣<lb/>
子曰知變化之道者其知神之所為乎<lb/>
<pb n="31b"/>
　神之所為不可知也能知易之變化之理者則知神<lb/>
　之所為矣<lb/>
易有聖人之道四焉以言者尚其辭以動者尚其變以<lb/>
制器者尚其象以卜筮者尚其占<lb/>
　南軒曰易者?形之聖人而聖人有形之易故易乃<lb/>
　聖人之道而聖人者乃盡易之道者也故指易以為<lb/>
　聖人則可也指聖人以論易則亦可也故曰易有聖<lb/>
　人之道四焉故指其所之者易之辭也以言者尚之<lb/>
<pb n="32a"/>
　則言?不當矣化而裁之者易之變也以動者尚之<lb/>
　則動?不時矣象其物宜者易之象也制器者尚之<lb/>
　則可以盡創物之智極數知來者易之占也卜筮者<lb/>
　尚之則可以窮先知之神<lb/>
　伊川曰吉凶消長之理進退存亡之道備於辭推辭<lb/>
　考卦可以知變化象與占在其中矣<lb/>
是以君子?有為也?有行也問焉而以言其受命也<lb/>
如嚮?有遠近幽深遂知來物非天下之至精其孰能<lb/>
<pb n="32b"/>
與於此<lb/>
　是以君子?有為也?有行也問焉而以言者謂求<lb/>
　道之所在而決於易之言也其受命也如嚮者謂隨<lb/>
　所求而得其道如響之應聲也?有遠近幽深未來<lb/>
　之事皆遂知之以見易之道?乎不備也非易為天<lb/>
　下之至精孰能如此分蓍布卦隨感而應亦此理也<lb/>
　故曰以言者尚其辭占在其中矣<lb/>
參伍以變錯糾其數通其變遂成天地之文極其數遂<lb/>
<pb n="33a"/>
定天下之象非天下之至變其孰能與於此<lb/>
　參以變河圖縱?十五之數也伍以變洛書一六居<lb/>
　北二七居南之數也錯綜其數通其變遂成天地之<lb/>
　文極其數遂定天下之象者謂錯綜河圖洛書之數<lb/>
　變而通之遂成天一地二天三地四之文極數之妙<lb/>
　遂定先天後天健順動止陷麗見伏之象以至於六<lb/>
　十四卦天地萬物之象也象因數定器因象制非天<lb/>
　下之至變其孰能與於此故曰以動者尚其變象在<lb/>
<pb n="33b"/>
　其中矣<lb/>
易?思也?為也寂然不動感而遂通天下之故非天<lb/>
下之至神其孰能與於此<lb/>
　易?思?為宜其不能與人事相感而反能通天下<lb/>
　之故者以言者尚之則言?不當以動者尚之則動<lb/>
　?不時以制器者尚之則盡創物之智以卜筮者尚<lb/>
　之則知方來之事是易為天下之至神也<hi>采白雲</hi>
夫易聖人之所以極深而研幾也唯深也故能通天下<lb/>
<pb n="34a"/>
之志唯幾也故能成天下之務唯神也故不疾而速不<lb/>
行而至子曰易有聖人之道四焉者此之謂也<lb/>
　白雲曰上言至精至變至神皆謂易之道也此言聖<lb/>
　人用易之道以極深而研幾也天下之事至深難測<lb/>
　也幾微難見也用易之道則能極其不測之深研其<lb/>
　難見之幾矣然極易之深則天下之志?不通是皆<lb/>
　得其至精也研易之幾則天下之務?不成是能得<lb/>
　其至變也又盡易之神故得不疾而速不行而至所<lb/>
<pb n="34b"/>
　謂感而遂通者也前言聖人之道四者本於人事由<lb/>
　人而言之也繼以至精至變至神三者易之道由易<lb/>
　而言之也又繼以唯深唯幾唯神言雖聖人獨極深<lb/>
　研幾如此也復以聖人之道四焉終之者蓋易之道<lb/>
　其精變神如此聖人用易極深研幾又如此則天下<lb/>
　後世于言動制器卜筮之間豈可任其私智以他求<lb/>
　哉必當尚易之辭變象占也此?人當尚之事而曰<lb/>
　聖人之道者以言聖人猶尚此道也聖人尚此者以<lb/>
<pb n="35a"/>
　易為至精至變至神天下?以加焉故也此之謂者<lb/>
　猶言謂是故也<lb/>
　研審也幾微也所以極深者至精也所以研幾者至<lb/>
　變也極未形之理曰深故能通天下之志適動微之<lb/>
　?曰幾故能成天下之務<hi>集注疏晦菴</hi>
子曰夫易何為者也夫易開物成務冒天下之道如斯<lb/>
而已者也<lb/>
　物有理易則開明之事有時易則成就之以其包括<lb/>
<pb n="35b"/>
　天地萬物之理故曰冒天下之道冒謂包覆也<lb/>
是故聖人以通天下之志以定天下之業以斷天下之<lb/>
疑<lb/>
　白雲曰孔子言易道於上必繼以聖人用易於下以<lb/>
　見聖人?適而非易也此章先言開物成務冒天下<lb/>
　之道繼之以通天下之志本乎易之開物也以定天<lb/>
　下之業本乎易之成務也以斷天下之疑本乎易之<lb/>
　冒天下之道也故聖人有為有行未嘗不本於易<lb/>
<pb n="36a"/>
是故蓍之德?而神卦之德方以知六爻之義易以貢<lb/>
　晦菴曰?神謂變化?方方知謂事有定理<lb/>
　注曰貢告也六爻變易以告吉凶<lb/>
聖人以此洗心退藏於密吉凶與民同患神以知來知<lb/>
以藏往其孰能與于此哉古之?明睿知神武而不殺<lb/>
者夫<lb/>
　聖人以此洗心而退藏於密者言聖人以易之道洗<lb/>
　滌其心而歸於?思?慮也密是用之源夫聖人用<lb/>
<pb n="36b"/>
　易隨用隨取隨取隨足果何思何慮哉酬酢萬變在<lb/>
　易不在心也心茍留物則焉能應天下萬事之變乎<lb/>
　故曰寂然不動感而遂通天下之故雖然聖人憂患<lb/>
　天下後世不知易之道而取凶咎也故作以示天下<lb/>
　使人讀之危者平易者傾其要?咎而已是吉凶與<lb/>
　民同患也聖人之心同乎天聖人之憂患同乎人開<lb/>
　物於幾先故曰知來履霜堅冰之謂也明憂患而彌<lb/>
　其故故曰藏往?平不陂?往不復艱貞?咎勿恤<lb/>
<pb n="37a"/>
　其孚之謂也其孰能與于此哉古之?明睿知之君<lb/>
　神武不殺而天下治者蓋得洗心退藏之道也?明<lb/>
　謂耳目無所蔽睿知謂思慮無所惑威武不殺而人<lb/>
　自服故曰神武聖人以易洗心者恐塵滓或未盡去<lb/>
　而不與天地相似也<hi>采伊川誠齋?渠</hi>
是以明于天之道而察于民之故是興神物以前民用<lb/>
聖人以此齊戒以神明其德夫<lb/>
　晦菴曰神物謂蓍龜湛然純一之謂齋肅然警惕之<lb/>
<pb n="37b"/>
　謂戒明天道故知神物之可興察民故故知其用之<lb/>
　不可不有以開其先是以作為卜筮以教人而於此<lb/>
　焉齋戒以考其占使其心神明不測如鬼神之能知<lb/>
　來也<lb/>
是故闔?謂之坤闢?謂之乾一闔一闢謂之變往來<lb/>
不窮謂之通見乃謂之象形乃謂之器制而用之謂之<lb/>
法利用出入民咸用之謂之神<lb/>
　白雲曰繫辭論變通最為易之要道而人多略之變<lb/>
<pb n="38a"/>
　通者易之道也故孔子於繫辭三致意焉蓋其義微<lb/>
　而難知也因其微而難知故以闔?闢?言之蓋聖<lb/>
　人舉近人而易曉者固非乾坤之道止于闔?闢?<lb/>
　而已也因闔?闢?以明變通則又并及象器法神<lb/>
　而言者以見乾坤變通以至制法盡神之妙舉一?<lb/>
　之義足以兼明之且坤?物也故有闔?之象乾陽<lb/>
　物也故有闢?之象既能闔復能闢是所謂變也朝<lb/>
　闢之暮闔之日復一日往來闔闢不窮是所謂通也<lb/>
<pb n="38b"/>
　通也者通其變也至於?之可見則曰象也其有形<lb/>
　則曰器也制而用此則曰法也利於出入之用而天<lb/>
　下之民?不用之者又其所以為神也<lb/>
　疏曰凡物先藏而後出故先言坤而後言乾<lb/>
是故易有太極是生兩儀兩儀生四象四象生八卦八<lb/>
卦定吉凶吉凶生大業<lb/>
　圖?已具首卷<lb/>
　白雲曰吉凶者八卦之所有而非八卦之所生大業<lb/>
<pb n="39a"/>
　者聖人之所造吉凶定則易道成矣易道成故聖人<lb/>
　用之以崇德廣業也<lb/>
是故法象莫大乎天地變通莫大乎四時縣象著明莫<lb/>
大乎日月崇高莫大乎富貴備物致用立成器以為天<lb/>
下利莫大乎聖人探賾索隱?深致遠以定天下之吉<lb/>
凶成天下之亹亹者莫大乎蓍龜<lb/>
　天地之間有形名氣象者固不可?舉也然其法象<lb/>
　之大莫大乎天地變通之莫大乎四時而懸象著明<lb/>
<pb n="39b"/>
　莫大乎日月人不天不因天不人不成有天地四時<lb/>
　日月不有崇高富貴之聖人則莫能法是象而寓之<lb/>
　於易備物致用立成器以為天下之利也如伏羲之<lb/>
　罔罟神農之耒耜?帝堯舜之衣裳舟楫之類是也<lb/>
　故曰莫大乎聖人先言聖人後次之以蓍龜者以蓍<lb/>
　龜待聖人而後興也探索?致定之成之雖莫大乎<lb/>
　蓍龜而用之者實聖人也<lb/>
　晦菴曰富貴謂有天下履帝位亹亹猶勉勉也疑則<lb/>
<pb n="40a"/>
　怠決故勉<lb/>
　疏曰亹亹勉勉也言天下萬事悉動而好生皆勉勉<lb/>
　營為此蓍龜知其好惡得失人則棄其惡而取其好<lb/>
　背其失而求其得是成天下之亹亹也<lb/>
是故天生神物聖人則之天地變化聖人效之天垂象<lb/>
見吉凶聖人象之河出?洛出書聖人則之<lb/>
　河圖洛書圖?具首卷<lb/>
　單氏集?曰天生神物聖人則之故易有占事之法<lb/>
<pb n="40b"/>
　天地變化聖人效之故易有變化之道天垂象見吉<lb/>
　凶聖人象之故易有吉凶之辭河出圖洛出書故易<lb/>
　有八卦之數晦菴曰此四者聖人作易之所由也<lb/>
易有四象所以示也?辭焉所以告也定之以吉凶所<lb/>
以斷也<lb/>
　晦菴曰四象謂?陽老少示謂示人以所值之卦爻<lb/>
　錢氏曰曰示則使人有所見曰告則使人有所知曰<lb/>
　斷則使人?所疑<lb/>
<pb n="41a"/>
易曰自天祐之吉?不利子曰祐者助也天之所助者<lb/>
順也人之所助者信也履信思乎順又以尚賢也是以<lb/>
自天祐之吉?不利也<lb/>
　白雲曰己順故天助之以順己信故人助之以信大<lb/>
　有之君履不失信下足以感人思不失順上足以動<lb/>
　天又以尚賢是以吉?不利也當在易曰憧憧往來<lb/>
　之前蓋自憧憧往來困于石公用射隼皆稱易曰故<lb/>
　自天祐之宜在其前也<lb/>
<pb n="41b"/>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情偽繫辭焉以盡其<lb/>
言變而通之以盡利?之舞之以盡神<lb/>
　白雲曰意不可以言盡也故立象以盡之情偽不可<lb/>
　?舉也故設卦以盡之言非一?可盡也故卦彖爻<lb/>
　象文言互為之辭以盡之若是則易道明矣立象設<lb/>
　卦繫辭皆聖人所作易以盡道者也變通鼓舞又明<lb/>
　聖人用易之盡其道也變而通之則經所謂通其變<lb/>
<pb n="42a"/>
　使民不倦之意鼓之舞之所謂神而化之使民宜之<lb/>
　也聖人以書必不能盡其所欲言言必不能盡聖人<lb/>
　之意故立象繫辭智者觀之則見其可盡也<lb/>
　晦菴曰言之所?者淺象之所示者深兩子曰字宜<lb/>
　衍其一<lb/>
　漢上曰鼓舞者鼓之於此舞之於彼動止應節莫知<lb/>
　其然者神也<lb/>
　耿氏曰鼓天下之動則使天下之動進退遲速之有<lb/>
<pb n="42b"/>
　節若周官或鼓而進或鼓而退或鼓而馳或鼓而聚<lb/>
　也<lb/>
乾坤其易之?邪乾坤成列而易立乎其中矣乾坤?<lb/>
則?以見易易不可見則乾坤或幾乎息矣<lb/>
　?謂?積之根源也乾坤其易之門邪言易出入於<lb/>
　乾坤也乾坤其易之?邪言易根本於乾坤也剛柔<lb/>
　相摩而生八卦八卦重而為六十四三百八十四爻<lb/>
　本之根源皆從乾坤變化而來故乾坤既成列而易<lb/>
<pb n="43a"/>
　之道立乎乾坤之中矣易既從乾坤而來乾坤若缺<lb/>
　?則易道?自而可見若易之道不可見則乾坤變<lb/>
　化之理其或近乎止息矣幾近也猶若樹之枝幹生<lb/>
　乎根株根株?則枝條不茂若枝幹已枯死其根株<lb/>
　雖未全死僅有微生?死不久根株譬乾坤易譬枝<lb/>
　幹夫乾坤初未嘗?而易亦未嘗不見聖人設此者<lb/>
　欲天下後世求易者即乾坤以求之也<hi>節疏義兼采南軒</hi>
是故形而上者謂之道形而下者謂之器化而裁之謂<lb/>
<pb n="43b"/>
之變推而行之謂之通舉而錯之天下之民謂之事業<lb/>
　南軒曰道不離器特形而上者而已器不離道特形<lb/>
　而下者而已試以天地論之?陽者形而上者也至<lb/>
　於穹窿磅?者乃形而下者歟道雖非器必托於器<lb/>
　禮樂刑賞是治夫下之道也然禮雖非玉帛而禮不<lb/>
　可以?拘樂非鐘鼓而樂不可以徒作刑本遏惡也<lb/>
　必托於甲兵必寓於鞭扑賞本揚善也必表之以旗<lb/>
　裳必銘之於鐘鼎故形而上者之道托於器而後行<lb/>
<pb n="44a"/>
　形而下者之器得其道而?弊聖人悟易於心覺易<lb/>
　於性在道不溺於?在器不隳於有徹妙並觀有?<lb/>
　一致故化而裁之者明乎道器窮而能變也推而行<lb/>
　之者察乎道器變而能通也舉而措之天下之民以<lb/>
　至於為罔罟為耒耜作舟車作書契天下後世一日<lb/>
　不可?萬世不可易乃推其道器舉而措之天下而<lb/>
　世之人指之為事業也<lb/>
是故夫象聖人有以見天下之賾而擬諸其形容象其<lb/>
<pb n="44b"/>
物宜是故謂之象聖人有以見天下之動而觀其?通<lb/>
以行其典禮繫辭焉以斷其吉凶是故謂之爻極天下<lb/>
之賾者存乎卦鼓天下之動者存乎辭化而裁之存乎<lb/>
變推而行之存乎通神而明之存乎其人?而成之不<lb/>
言而信存乎德行<lb/>
　南軒曰聖人見天下之賾所以立象者示人以賾也<lb/>
　聖人見天下之動所以生爻者示人以動也然象固<lb/>
　示人以賾矣茍不寓之於卦何以極天下之賾乎爻<lb/>
<pb n="45a"/>
　固示人以動矣茍不托之於辭何以鼓天下之動乎<lb/>
　故由象而畫卦自爻而為辭聖人之於天下何其憂<lb/>
　之甚深而慮之甚切也然象之與卦爻之與辭皆載<lb/>
　在方冊化而裁之不失其中必存乎能通其變者乎<lb/>
　推而行之?有紀極者必存乎能變而通者乎神而<lb/>
　明之得之於心者存乎其人如伏羲神農堯舜文王<lb/>
　周孔是也?而成之悟易之理者不言而信存乎德<lb/>
　行如太王之亨於岐山箕子之明夷利貞?子之殆<lb/>
<pb n="45b"/>
　庶幾而得其不遠復孟子之明仁義而終身未嘗言<lb/>
　是也大?後世所?聖人之言其終之以神而明之<lb/>
　存乎其人?而成之不言而信存乎德行深慮天下<lb/>
　後世徒泥其簡冊言語而不能求聖人之心者乎<lb/>
　<lb/>
　<lb/>
　<lb/>
　學易記繫辭卷七<lb/>
</p>
<p>
</p>
  </div>
</body>
</text>
</TEI>