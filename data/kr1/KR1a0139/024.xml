<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂?補大易集義粹言卷二十二</head> <lb/>
    <p>
<pb n="1a"/>
欽定四庫全書<lb/>
　合訂?補大易集義粹言卷二十二<lb/>
　　　　　　　　　　頭等侍?納喇性德編<lb/>
?<hi>巽下艮上</hi>
　伊川先生曰蠱序卦以喜隨人者必有事故受之以<lb/>
　蠱承二卦之義以為次也夫喜說以隨於人者必有<lb/>
　事也?事則何喜何隨蠱所以次隨也蠱事也蠱非<lb/>
　訓事蠱乃有事也為卦山下有風風在山下遇山而<lb/>
<pb n="1b"/>
　回則物亂是為蠱象蠱之義?亂也在文為蟲皿皿<lb/>
　之有蟲蠱壞之義左氏傳云風落山女惑男以長女<lb/>
　下於少男亂其情也風遇山而回物皆撓亂是為有<lb/>
　事之象故云蠱者事也既蠱而治之亦事也以卦之<lb/>
　象言之所以成蠱也以卦之才言之所以治蠱也<hi>易傳</hi>
　　東萊?氏曰易傳云乃有事也天下本?事<hi>己丑課程</hi>
蠱元亨利?大川先甲三日後甲三日<lb/>
　伊川先生曰既蠱則有復治之理自古治必因亂亂<lb/>
<pb n="2a"/>
　則開治理自然也如卦之才以治蠱則能致元亨也<lb/>
　蠱之大者濟時之艱難險阻也故利?大川　先甲<lb/>
　後甲者甲數之首事之始也如辰之甲乙甲第甲令<lb/>
　皆謂首也事之端也治蠱之道當思慮其先後三日<lb/>
　?推原先後為救弊可久之道先甲謂先於此究其<lb/>
　所以然也後甲謂後於此慮其將然也一日二日至<lb/>
　於三日言慮之深推之?也究其所以然則知救之<lb/>
　之道慮其將然則知備之之方善救則前弊可革善<lb/>
<pb n="2b"/>
　備則後利可久此古之聖王所以新天下而垂後世<lb/>
　也後之治蠱者不明聖人先甲後甲之誡慮淺而事<lb/>
　近故勞於救亂而亂不革功未及成而弊已生矣甲<lb/>
　者事之首庚者變更之首制作政教之類則云甲舉<lb/>
　其首也發號施令之事則云庚庚猶更也有所變更<lb/>
　也<hi>並易傳</hi>　先甲三日以窮其所以然而處其事後甲<lb/>
　三日以究其將然而為之防甲者事之始也庚者有<lb/>
　所革也自甲乙至於戊己春夏生物之氣已備庚者<lb/>
<pb n="3a"/>
　秋冬成物之氣也故有所革<hi>劉絢師訓</hi>
　?渠先生曰元亨然後利?大川<hi>易?</hi>
　　白雲郭氏曰伊川曰自古治必因亂亂則開治理<lb/>
　　自然也又曰甲數之首事之始也如辰之甲乙是<lb/>
　　也有始必有終有終必有始天之道也聖人知始<lb/>
　　終之道故能原始而究其所以然要終而備其將<lb/>
　　然先甲謂先於此究其所以然也後甲謂後於此<lb/>
　　慮其將然也一日二日至於三日言慮之深推之<lb/>
<pb n="3b"/>
　　?也究其所以然則知救之之道慮其將然則知<lb/>
　　備之之方善救則前弊可革善備則後利可久此<lb/>
　　古之聖王所以新天下而垂後世也又曰甲者事<lb/>
　　之首庚者變之首制作政教之類則云甲舉其首<lb/>
　　也發號施令之事則稱庚庚猶更也雍曰甲庚之<lb/>
　　說自古失之甚至於論及辛丁為巫史之言獨伊<lb/>
　　川先生最為得也且蠱者事也事之?弊者也故<lb/>
　　傳曰皿蟲為蠱天下之事如循環新故治亂相因<lb/>
<pb n="4a"/>
　　而不留也故亂則將治弊則將新理之必然者也<lb/>
　　是以蠱為己弊而大亨居前勢甚易為也利?大<lb/>
　　川言其有為之易也易言利?大川非剛健之才<lb/>
　　則?中有濟之象而蠱特言其易於有為也觀易<lb/>
　　之爻兼三才而兩之故六是以陽不過六?不過<lb/>
　　六而盡矣復稱七日自姤經六爻至復初九而七<lb/>
　　也臨稱八月自復經六爻至遯六二而八也蠱之<lb/>
　　先甲後甲亦六日之義先甲三日者蠱之先也新<lb/>
<pb n="4b"/>
　　之終而弊之始也至中而大弊矣是為蠱也以言<lb/>
　　乎治則不治之時也後甲三日者蠱之後也弊之<lb/>
　　終而新之始也至中而大新矣是為蠱之反也以<lb/>
　　言乎治則治之時也故治為蠱之反而蠱為治之<lb/>
　　反二者之象兼於先甲後甲之中相與循環而已<lb/>
　　甲即蠱也<hi>易說</hi>
　　新安朱氏曰蠱壞極而有事也其卦艮剛居上巽<lb/>
　　柔居下上下不交下卑巽而上苟止故其卦為蠱<lb/>
<pb n="5a"/>
　　或曰剛上柔下謂卦變自賁來者初上二下自井<lb/>
　　來者五上上下自既濟來者兼之亦剛上而柔下<lb/>
　　皆所以為蠱也蠱壞之極亂當復治故其占為元<lb/>
　　亨而利?大川甲日之始事之端也先甲三日辛<lb/>
　　也後甲三日丁也前事過中而將壞則可自新以<lb/>
　　為後事之端而不使至於大壞後事方始而尚新<lb/>
　　然便當致其丁寧之意以監其前事之失而不使<lb/>
　　至於速壞聖人之深戒也<hi>本義</hi>
<pb n="5b"/>
　　東萊?氏曰蠱之為卦取事為諭乃取蠱壞之義<lb/>
　　何也天下本?事惟其蠱壞修治整頓方是有事<lb/>
　　至人所以以蠱而繼之以有事示天下本?事之<lb/>
　　義蠱事也蠱非訓事蠱乃有事也在文為皿蟲使<lb/>
　　天下之器服不為蠱所壞則必不修整以此看惟<lb/>
　　壞亂然後有事元亨者天下之事常相對有一病<lb/>
　　則有一治法當蠱壞之時元亨乃治蠱之法為卦<lb/>
　　艮上巽下剛柔既不偏有所止而巽順行之不失<lb/>
<pb n="6a"/>
　　其當如此治天下自然大亨雖險難?不濟是以<lb/>
　　利?大川帷其蠱壞所以?有亨?大川之理?<lb/>
　　易盈?消息成敗常相倚伏正如路?舒所謂禍<lb/>
　　亂之作天所以開聖人也?當壞亂之極自然必<lb/>
　　有開通之理上如湯武下如?光皆因蠱壞之後<lb/>
　　然後大業以濟先甲三日後甲三日推原事之終<lb/>
　　始聖人舉事不獨去一事上看事之前後即事之<lb/>
　　終始也甲者事之始每有事先三日而慮其所以<lb/>
<pb n="6b"/>
　　蠱之根本然後為之既為之又後三日而慮其將<lb/>
　　然然後其利可久聖人為事詳審如此此二句皆<lb/>
　　事未出之前而非事見之後也以喜隨人者必有<lb/>
　　事傳最好看以君子小人言之小人以喜隨人者<lb/>
　　必利達之事君子以喜隨人者必脩已之事<hi>易?</hi>
彖曰蠱剛上而柔下巽而止蠱蠱元亨而天下治也利<lb/>
?大川往有事也先甲三日後甲三日終則有始天行<lb/>
也<lb/>
<pb n="7a"/>
　伊川先生曰以卦變及二體之義而言剛上而柔下<lb/>
　謂乾之初九上而為上九坤之上六下而為初六也<lb/>
　陽剛尊而在上者也今往居於上?柔卑而在下者<lb/>
　也今來居於下男雖少而居上女雖長而在下尊卑<lb/>
　得正上下順理治蠱之道也由剛之上柔之下變而<lb/>
　為艮巽艮止也巽順也下巽而上止止於巽順也以<lb/>
　巽順之道治蠱是以元亨也　元亨而天下治者治<lb/>
　蠱之道如卦之才則元亨而天下治矣夫治亂者苟<lb/>
<pb n="7b"/>
　能使尊卑上下之義正在下者巽順在上者能止齊<lb/>
　安定之事皆止於順則何蠱之不治也其道大善而<lb/>
　亨也如此則天下治矣　往有事也者方天下壞亂<lb/>
　之際宜?艱險以往而濟之是往有所事也　終則<lb/>
　有始者夫有始則必有終既終則必有始天之道也<lb/>
　聖人知終始之道故能原始而究其所以然要終而<lb/>
　備其將然先甲後甲而為之慮所以能治蠱而致元<lb/>
　亨也<hi>並易傳</hi>
<pb n="8a"/>
　?渠先生曰憂患?萌蠱之謂也泰終反否蠱之體<lb/>
　也巽而止待能之時也　後甲三日成前事之終先<lb/>
　甲三日善後事之始也剛上柔下故可為之倡是故<lb/>
　先甲三日以蠲其法後甲三日以重其初明終而復<lb/>
　始通變不窮也至於巽之九五以其上下皆柔故必<lb/>
　?初有終是故先庚後庚不為物首也於甲取應物<lb/>
　而動順乎民心也<hi>一本為事之倡法一作治  並易?</hi>
　　藍田?氏曰蠱治壞者也蠱之所治可治而不可<lb/>
<pb n="8b"/>
　　革之事也故爻辭皆以父母為言成卦之義取巽<lb/>
　　而止巽則因故而脩之止則幹蠱而使不壞治壞<lb/>
　　者不?其本而能通於天下乃可治也故蠱元亨<lb/>
　　甲者令行之始先甲三日議是令也後甲三日申<lb/>
　　是令也蠱壞之世一有所治先之後之如是之慎<lb/>
　　所以俾勿壞也<lb/>
　　廣平游氏曰飭蠱以有事者不可以有擾故於蠱<lb/>
　　以先甲後甲言之甲者仁柔也發號施令者不可<lb/>
<pb n="9a"/>
　　以?人故於巽以先庚後庚言之庚者義剛也傳<lb/>
　　曰通變之謂事事往來終始如循環必至之理也<lb/>
　　故曰天行君子察於此故先事而豫以弭於未然<lb/>
　　故能致治於未亂非知幾不足以與此後事而圖<lb/>
　　以防其將然故能轉凶而為吉非知化不足以與<lb/>
　　此三日者成數也原始要終亦推其數而已先後<lb/>
　　至於成數則?虞矣　巽而止者飭天下之蠱義<lb/>
　　主於巽而道貴於止也巽而止則元亨而天下治<lb/>
<pb n="9b"/>
　　矣故諸爻皆以家道言之?當是時治大宜如小<lb/>
　　治?宜如寡治煩宜如簡一切以柔巽自處而?<lb/>
　　意於動?順其序而弗擾因其情而?咈如子之<lb/>
　　任父事則觀聽不駭而害己消矣且有而為之其<lb/>
　　易邪如欲以發?剛毅勇於作為多所紛更者任<lb/>
　　是猶治絲而棼之益以壞亂而已非治蠱之道也<lb/>
　　<hi>並易?</hi>
　　龜山楊氏曰剛上而柔下剛柔不交上下不相與<lb/>
<pb n="10a"/>
　　不足與有為巽而止?健行之才不能以有為此<lb/>
　　事之所以蠱也春秋傳曰皿蟲為蠱蠱者弊壞之<lb/>
　　時也先王之治蠱也如治陋室然欂櫨扂楔各安<lb/>
　　所施而不易其處則庶乎其苟完矣動而紛更之<lb/>
　　則腐者敗傾者覆不可復支矣非治蠱之道也夫<lb/>
　　剛上而柔下巽而止合二體而為蠱也即其體因<lb/>
　　其才而用之以通其變則蠱元亨而天下治矣治<lb/>
　　然後可以往有事也周之宣王承厲王之後天下<lb/>
<pb n="10b"/>
　　蕩蕩?綱紀文章蠱已甚矣宣王勞來還定安集<lb/>
　　之而已初非有為也其卒也?修政事外攘夷狄<lb/>
　　修車馬備器械復?諸侯於東都因田獵而選車<lb/>
　　徒焉此既治而往有事之謂也既治矣終於?所<lb/>
　　事而欲復文武之境土成中興之功不可得也<hi>易?</hi>
　　白雲郭氏曰否泰反其類者也而蠱之於泰亦有<lb/>
　　相循之義焉然泰之道大蠱之事小雖不能如否<lb/>
　　之反而泰之後先蠱而後否聖人圖難於其易為<lb/>
<pb n="11a"/>
　　大於其細是以有治蠱之道使不至於否此商宗<lb/>
　　周宣之所以興也先儒謂蠱自泰來剛上而柔下<lb/>
　　是也知蠱之極而治之則有治?亂故後甲三日<lb/>
　　之後元亨而天下治也蠱之時事為易圖宜往有<lb/>
　　事故利?大川先甲後甲則天行終始之道循環<lb/>
　　然耳易於泰言其命亂於蠱言天下治皆先甲後<lb/>
　　甲之常也故聖人於蠱弊之時未嘗憂其不治特<lb/>
　　患幹之?其人耳知其道得其人治天下可運諸<lb/>
<pb n="11b"/>
　　掌也觀傅說之戒?宗曰事不師古以克永世匪<lb/>
　　說攸聞又曰監于先王成憲其永無愆詩人之美<lb/>
　　宣王曰復古也天下喜於王化復行也復文武之<lb/>
　　境土復?諸侯於東都也觀是二者則知蠱之道<lb/>
　　特在於除前人之弊復先王之法而已??創業<lb/>
　　垂統之多難也<hi>易?</hi>
　　漢上朱氏曰乾甲圖蠱彖曰先甲三日後甲三日<lb/>
　　終則有始天行也虞曰謂初變成乾乾為甲至二<lb/>
<pb n="12a"/>
　　成離離為日乾三爻在前故先甲三日賁時也變<lb/>
　　三至四體離至五成乾乾三爻在後故後甲三日<lb/>
　　?妄時也易出震消息?乾坤象乾為始坤為終<lb/>
　　故終則有始乾為天震為行故天行也<hi>圖說</hi>　又曰<lb/>
　　春秋傳秦醫曰於文皿蟲為蠱穀之飛亦為蠱在<lb/>
　　周易女惑男風落山謂之蠱尚書大傳曰乃命五<lb/>
　　史以書五帝之蠱事雜卦曰蠱則飭也則蠱非訓<lb/>
　　事事至蠱壞乃有事也泰初九之剛上而為艮上<lb/>
<pb n="12b"/>
　　六之柔下而為巽剛上柔下各得其所事已治矣<lb/>
　　下巽而已莫予違也上亦因是止而不復有為則<lb/>
　　禍亂之萌乃伏於己治之中遂?靡而不振亦何<lb/>
　　異於皿蟲穀飛男惑山落之類哉故曰剛上柔下<lb/>
　　巽而止蠱此以泰變合二體而言蠱也然治蠱之<lb/>
　　道不?在乎上下之志交而元亨則天下復治矣<lb/>
　　泰初九始也始而動剛柔相易而亨?亨也元亨<lb/>
　　而天下治始而亨者也?為澤決之為川初九越<lb/>
<pb n="13a"/>
　　?成艮艮為指利?大川也初九犯難顧望而不<lb/>
　　為蠱不可得而治矣上下志交動以濟大難往事<lb/>
　　乎蠱也巽為事故曰元亨利?大川往有事也此<lb/>
　　因初上之交言治蠱之道也天道之行終則有始<lb/>
　　?非事者聖人於蠱巽二卦明之蠱東方卦也巽<lb/>
　　西方卦也甲者事之始庚者事之終始則有終終<lb/>
　　則更始往來不窮以日言之春分旦出於甲秋分<lb/>
　　暮入於庚以月言之三日成震震納庚十五成乾<lb/>
<pb n="13b"/>
　　乾納甲三十日成坤滅藏於癸復為震甲庚者天<lb/>
　　地之終始也蠱事之壞也巽行事也變更之始當<lb/>
　　慮其終事久而蠱當圖其始先甲三日圖其始也<lb/>
　　蠱一變大畜乾納甲再變賁離為日乾三爻在先<lb/>
　　先甲三日也三變頤四變噬嗑離為日五變?妄<lb/>
　　乾納甲乾三爻在後後甲三日也先甲者先其事<lb/>
　　而究其所以然後甲者後其事而慮其將然究其<lb/>
　　所以然則知救之之道慮其將然則知備之之方<lb/>
<pb n="14a"/>
　　一日二日至於三日慮之深推之?故能革前弊<lb/>
　　弭後患久而可行圖始者至矣漢嘗削諸侯之地<lb/>
　　矣唐嘗討?君之賊矣令下而兵起言出而禍隨<lb/>
　　昧治蠱之道也不曰乾行者周而復始也納甲之<lb/>
　　?乾納甲子甲寅甲辰而壬在其中納壬午壬申<lb/>
　　壬戌而甲在其中矣坤納乙癸亦然易傳曰後之<lb/>
　　治蠱者不明乎聖人先甲後甲之戒慮淺而事近<lb/>
　　故勞於救亂而亂不革功未及成而弊已生矣夫<lb/>
<pb n="14b"/>
　　蠱言先甲後甲於彖巽言先庚後庚於九五一爻<lb/>
　　何也曰蠱者巽九五之變也上剛下柔巽而止所<lb/>
　　以為蠱也巽則九五位乎中正事有過中而當變<lb/>
　　更則更之而適於中蠱何由生乎明此九五之功<lb/>
　　也以卦氣言之三月卦故太?準以務事<hi>易傳</hi>
　　新安朱氏曰蠱剛上而柔下以卦體卦變卦?釋<lb/>
　　卦名義?如此則積弊而至於蠱矣元亨釋卦辭<lb/>
　　治蠱至於元亨則亂而復治之象也亂之終治之<lb/>
<pb n="15a"/>
　　始天運然也<hi>本義</hi>　動而?成隨巽而止成蠱　問<lb/>
　　巽而止蠱莫是遇事巽順以求其理之所止而後<lb/>
　　為治蠱之道曰非也大抵資質柔巽之人遇事便<lb/>
　　不能做得?奮迅之意所以事遂至於蠱壞了蠱<lb/>
　　只是事之壞了者　先甲後甲言先甲之前三日<lb/>
　　乃辛也是時前段事已過中了是那欲壞之時便<lb/>
　　當圖後事之端略略撐柱則箇雖終歸於弊且得<lb/>
　　支吾幾時　文皿蟲為蠱言器中盛那蟲教他自<lb/>
<pb n="15b"/>
　　相併便是積蓄到那壞爛的意思一似漢唐之衰<lb/>
　　?得來到極弊大壞時所以言元亨?極弊則將<lb/>
　　復興故言元亨巽而止蠱?不是巽而止能治蠱<lb/>
　　巽而止所以為蠱趙?莊說下面人只務巽上面<lb/>
　　人又懶惰不肯向前上面一向剛下?一向柔倒<lb/>
　　塌了這便是蠱底道理　蠱元亨而天下治言蠱<lb/>
　　之時如此必須是大善享通而後天下治　問蠱<lb/>
　　卦剛上柔下有數義剛在上而柔在下為卦體下<lb/>
<pb n="16a"/>
　　卑巽而上苟止所以為蠱此卦義又自卦變言之<lb/>
　　自賁井既濟來皆剛上而柔下此卦變先生曰是<lb/>
　　龜山?巽而止乃治蠱之道言當柔順而止不可<lb/>
　　堅正必為此?非惟不成道理且非易彖文義彖<lb/>
　　曰巽而止蠱猶順以動豫動而?隨皆言卦義某<lb/>
　　本義之??是趙?莊?趙云剛在上柔在下下<lb/>
　　卑巽而上苟止所以蠱壞此則文義甚協又問先<lb/>
　　甲辛也後甲丁也辛有新意丁有丁寧意意其?<lb/>
<pb n="16b"/>
　　似出月令注先生曰然但古人祭祀亦多用先庚<lb/>
　　先甲先庚丁也後庚癸也如用丁亥辛<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>之類<lb/>
　　先生?汪聖錫?言某人?龜山往赴召龜山送<lb/>
　　之云且緩下手莫出去拆倒人屋子因龜山解蠱<lb/>
　　以巽而止為治蠱之道所以有此?大凡看易須<lb/>
　　先看成卦之義險而健則成訟巽而止則成蠱蠱<lb/>
　　艮上而巽下艮剛居上巽柔居下上?亢而不下<lb/>
　　交下卑巽而不能救此所以蠱壞也巽而止則是<lb/>
<pb n="17a"/>
　　巽順便止了更?所施為如何治蠱蠱元亨而天<lb/>
　　下治須是大善以亨方能治蠱也<hi>並語?</hi>
　　東萊?氏曰剛上而柔下當萬事蠱壞之時下巽<lb/>
　　順而從上上之意惟欲止亂下既順而上即止不<lb/>
　　復過當窮治此所以能治蠱也又有一義此卦上<lb/>
　　止下巽天下之事所以不治者在上常患主宰不<lb/>
　　定在下常患人各有心若上之止如山岳之定下<lb/>
　　之順如水之從何蠱之不可治又其卦上剛而下<lb/>
<pb n="17b"/>
　　柔上剛則果?而有行下柔則易使如此而治蠱<lb/>
　　則元善大亨而天下治矣若是上柔下剛君弱臣<lb/>
　　?安能治天下之事巽而止舉事皆然既巽順曲<lb/>
　　折不逆人心又須中有所主確然不可變若是中<lb/>
　　?所主但只止而不巽?巽以出之之道亦是拂<lb/>
　　人心處既?中有所定而柔順以行之始是大亨<lb/>
　　以此處天下之事必其勢順其才全剛上而柔下<lb/>
　　其勢順矣巽而止其才全矣利?大川往有事也<lb/>
<pb n="18a"/>
　　往則有事天下之事向前則有功不向前百年亦<lb/>
　　只如此?往則有功也天下之事方其蠱也皆有<lb/>
　　可畏之勢如大川之滔滔然於此而往焉則有事<lb/>
　　而可治矣如憲宗武宗平淮蔡澤潞當時雖?臣<lb/>
　　沮者甚多以謂根深蒂固牢不可破二君惟斷然<lb/>
　　而往故克濟然天下之事?窮必須量度其才可<lb/>
　　以?大川當風濤洶湧若能操舟楫便自有?窮<lb/>
　　事當春秋時惟夫子盡此若季路之於季氏冉有<lb/>
<pb n="18b"/>
　　之於衛皆是未到濟大川?須是知才出去了事<lb/>
　　漸漸多終則有始天行也先甲後甲若只以人求<lb/>
　　之自不知其所以然之故須明天行終始之理言<lb/>
　　天下之事有終則有始乃天道如此君子知之故<lb/>
　　每事先甲三日而慮之常人不知臨事只於一事<lb/>
　　而思不知終始之道乃天行也孔子釋彖推原先<lb/>
　　後之意事之終始不是人安排殷因於夏禮所損<lb/>
　　益可知也周因於殷禮所損益可知也天下之消<lb/>
<pb n="19a"/>
　　長盈?文質剛柔如環之?端乃是天行若是要<lb/>
　　得自窮智慮探事先料事後不知消息盈?只是<lb/>
　　臆度<hi>易說</hi>
象曰山下有風蠱君子以振民育?<lb/>
　明道先生曰有人治園圃役知力甚勞先生曰蠱之<lb/>
　象君子以振民育?君子之事惟有此二者餘?它<lb/>
　為二者為己為人之道也<hi>為己為人吳本作治己治人  劉絢所?</hi>　須<lb/>
　是就事上學蠱振民育?然有所知後方能如此何<lb/>
<pb n="19b"/>
　必讀書然後為學<hi>顯道所?</hi>
　伊川先生曰山下有風風遇山而回則物皆散亂故<lb/>
　為有事之象君子觀有事之象以振濟於民養育其<lb/>
　?也在已則養?於天下則濟民君子之所事?大<lb/>
　於此二者<hi>易傳</hi>
　　藍田?氏曰山下有風振動草木使之有成者也<lb/>
　　龜山楊氏曰山下有風振物之象也蠱之時以振<lb/>
　　民為先振民以育?為本衛文公之營楚丘至於<lb/>
<pb n="20a"/>
　　騋牝三千乃在乎秉心塞淵此之謂也<hi>易?</hi>
　　兼山郭氏曰窪則盈弊則新者事也弊不新成則<lb/>
　　?弊?新不成不敗也以此御彼則君子之所患<lb/>
　　聖人有不患也春秋傳曰於文皿蟲為蠱在周易<lb/>
　　女惑男風落山為蠱巽為長女艮為少男長女從<lb/>
　　少男惑也風在山下落也以人言之亦風俗之大<lb/>
　　壞也放?曰匡之直之輔之翼之又從而振?之<lb/>
　　則當斯時也其振?之者固必有術也<hi>易說</hi>
<pb n="20b"/>
　　白雲郭氏曰先人曰女惑男風落山為蠱女從男<lb/>
　　惑也風在山下落也以人言之亦風俗之大壞也<lb/>
　　故必有振德之之術焉雍曰蠱自泰來是泰之道<lb/>
　　弊而為蠱也夫泰之所謂地今弊而為山矣所謂<lb/>
　　天今弊而為風矣天地之道弊而為山風之事矣<lb/>
　　道弊於事大弊於小君子弊於小人安得不振而<lb/>
　　起之也哉此君子所以振民育?也能振而起之<lb/>
　　以復於泰是以元亨而天下治也不能振之日入<lb/>
<pb n="21a"/>
　　於?弊之域此所以否而不反矣振民風象育?<lb/>
　　山象也<hi>易?</hi>
　　漢上朱氏曰風木之氣山百物之所阜生木氣動<lb/>
　　?於土石之下陽升風鼓草木敷榮飭蠱之象?<lb/>
　　帝書曰東方生風風生木傳言景霽山昏蒼埃際<lb/>
　　合崖谷若一岩岫之風也君子體之於民也振作<lb/>
　　之使不倦將振作之則自育其??日進則民?<lb/>
　　生矣震動在外振民也?澤在?育?也育?者<lb/>
<pb n="21b"/>
　　振民之本史言風落山取女?男蠱之象此言飭<lb/>
　　蠱之象故取象異<hi>易傳</hi>
　　新安朱氏曰山下有風物壞而有事矣而事莫大<lb/>
　　於二者乃治己治人之道也<hi>本義</hi>　問蠱之象君子<lb/>
　　以振民育?如何先生曰當蠱之時必有以振起<lb/>
　　聳動民之觀聽而在已進德不已必須有此二者<lb/>
　　則可以治蠱矣<hi>語?</hi>
　　東萊?氏曰山下有風之時震?播蕩萬物皆錯<lb/>
<pb n="22a"/>
　　亂若?震蕩動?萬物如何會錯亂大凡天下自<lb/>
　　有定分不必用人安置緣其擾亂以至蠱壞如山<lb/>
　　下之草木自生自死何必整理一為風所鼓以至<lb/>
　　蠱壞方用整治天清日明則?所事矣天下本?<lb/>
　　事惟蠱壞之世如風遇山而回物皆撓亂而事乃<lb/>
　　出如卦之象則為蠱如卦之才則治蠱之法已隨<lb/>
　　之矣君子振民育?蠱事也天下事只有治己治<lb/>
　　人更?它事然振民便是育?治人便是治己雖<lb/>
<pb n="22b"/>
　　名兩事元非兩事?事則?自育其?臨民振之<lb/>
　　而已中庸曰成己仁也成物知也性之?也合外<lb/>
　　?之道也故時措之宜也?終日所行若不入此<lb/>
　　兩事則皆非吾所當事矣今人所作不是?益於<lb/>
　　己?益於人即有害於己有害於人<hi>易?</hi>
初六幹父之蠱有子考?咎厲終吉象曰幹父之蠱意<lb/>
承考也<lb/>
　伊川先生曰初六雖居最下成卦由之有主之義居<lb/>
<pb n="23a"/>
　?在下而為主子幹父蠱也子幹父蠱之道能堪其<lb/>
　事則為有子而其考得?咎不然則為父之累故必<lb/>
　惕厲則得終吉也處卑而尸尊事自當兢畏以六之<lb/>
　才雖能巽順體乃?柔在下?應而主幹非有能濟<lb/>
　之義若以不克幹<hi>一有而字</hi>言則其義甚小故專言為子<lb/>
　幹蠱之道必克濟則不累其父能厲則可以終吉乃<lb/>
　備見為子幹蠱之大法也　意承考也者子幹父蠱<lb/>
　之道意在承當於父之事也故祗敬其事以置父於<lb/>
<pb n="23b"/>
　?咎之地常懷惕厲則終得其吉也盡誠於父事吉<lb/>
　之道也<hi>並易傳</hi>
　?渠先生曰處下不係應於上如子之專制雖意在<lb/>
　承考然亦危厲以其柔巽故終吉<hi>易說</hi>
　　藍田?氏曰父母之蠱人子所難治也幹者以身<lb/>
　　任其事不敢避也過則殘忍不及則不勝其任以<lb/>
　　人子之所難故初則厲二則不可貞三則小有悔<lb/>
　　然卒以任事為功故初終吉三?咎五用譽也初<lb/>
<pb n="24a"/>
　　六處蠱之初始往治之勝子之任卒乎有成乃可<lb/>
　　?咎然子治父事已為之首厲也以柔巽成之終<lb/>
　　吉也<lb/>
　　廣平游氏曰初六才不足以應宜不足以幹蠱而<lb/>
　　能考?咎者以柔巽為體而意專於承考也意承<lb/>
　　考者子道之正也故爻稱為有子?夫一家之事<lb/>
　　固不煩而初亦未廣也持吾承考之意以從事則<lb/>
　　何事而不濟邪書曰罔曰弗克惟既厥心意在於<lb/>
<pb n="24b"/>
　　承考斯能盡其心矣人心其神矣乎能盡其心則<lb/>
　　雖愚必明雖柔必?才之不足非所患也<hi>易?</hi>
　　龜山楊氏曰以柔在下?克濟之才而居幹蠱之<lb/>
　　任意在承考而已非父子之懿也而惟父之從必<lb/>
　　有?於不義者能?咎乎故有子之考然後?咎<lb/>
　　夫先意承志諭父母於道唯賢者能之見志不從<lb/>
　　又敬不違然後為孝故厲乃終吉<hi>易?</hi>
　　白雲郭氏曰蠱非創始之事?嘗作之而弊者弊<lb/>
<pb n="25a"/>
　　而改為則治矣非若屯難之難濟否塞之難傾也<lb/>
　　故雖初六柔弱之才亦能幹焉蠱實家道?承父<lb/>
　　已基之事又非去故而鼎新也能幹父之蠱則有<lb/>
　　子矣有子則考乃?過雖有?川之危亦終吉也<lb/>
　　況非危事者乎考?咎若武王言惟朕文考?罪<lb/>
　　同意而初六非武王之才?耳意承考者善繼父<lb/>
　　之志也<hi>易?</hi>
　　漢上朱氏曰乾為父泰初九之上父往矣考也坤<lb/>
<pb n="25b"/>
　　子來居父之位父往而其事不正咎也有子幹之<lb/>
　　考可以?咎矣厲危也子居父之位以事之不正<lb/>
　　為危厲之道則變而之正於考為?咎於己為終<lb/>
　　吉堪任其事者也故曰有子然變其事而之正?<lb/>
　　乃改父之道乎曰柔巽者子承考之意也變其事<lb/>
　　而之正致其考於?咎者子幹父之蠱也巽柔而<lb/>
　　已?父於有咎而不恤焉豈考之意哉故以我之<lb/>
　　意逆父之意而承之則變其事可也變其事者時<lb/>
<pb n="26a"/>
　　有損益不可盡承所以從道也孝子生也諭父母<lb/>
　　於道及其沒也以意承考事死如事生之道也貞<lb/>
　　事之幹也幹父之蠱則初六變而正矣意者中心<lb/>
　　之所欲也坤為中巽柔坤也故曰意<hi>易傳</hi>
　　新安朱氏曰幹如木之幹枝葉之所附而立者也<lb/>
　　蠱者前人已壞之緒故諸爻皆有父母之象子能<lb/>
　　幹之則飭治而振起矣初六蠱未深而事易濟故<lb/>
　　其占為有子則能治蠱而考得?咎然亦危矣戒<lb/>
<pb n="26b"/>
　　占者宜如是又知危而能戒則終吉也<hi>本義</hi>　問有<lb/>
　　子考?咎與意承考之考皆是指父在父在而得<lb/>
　　云考何也曰古人多通言如康誥大傷厥考心可<lb/>
　　見<hi>語?</hi>
　　東萊?氏曰初六幹父之蠱置父於?過之地人<lb/>
　　稱之為有子亦可以?憾矣然必厲終吉此三字<lb/>
　　須仔細看?不知戒懼則自以為事父之道足矣<lb/>
　　所謂意承考者從父之意而已譬如人君之繼志<lb/>
<pb n="27a"/>
　　是也祖宗之意只欲天下安我措置得天下安便<lb/>
　　是承祖宗之意不必事事要學也<hi>易?</hi>　又曰幹父<lb/>
　　之蠱有子考?咎猶繼以厲終吉<hi>己丑課程</hi>
九二幹母之蠱不可貞象曰幹母之蠱得中道也<lb/>
　伊川先生曰九二陽剛為六五所應是以陽剛之才<lb/>
　在下而幹夫在上?柔之事也故取子幹母蠱為義<lb/>
　以剛陽之臣輔柔弱之君義亦相近二巽體而處柔<lb/>
　順義為多幹母之蠱之道也夫子之於母當以柔巽<lb/>
<pb n="27b"/>
　輔?之使得於義<hi>一有母字</hi>不順而致敗蠱則子之罪也<lb/>
　從容將順豈無道乎以婦人言之則?柔可知若伸<lb/>
　已剛陽之道遽然矯拂則傷恩所害大矣亦安能入<lb/>
　乎在乎屈己下意巽順將承使之身正事治而已故<lb/>
　曰不可貞謂不可貞固盡其剛直之道如是乃中道<lb/>
　也又安能使之為甚?之事乎若於柔弱之君盡誠<lb/>
　竭忠致之於中道則可矣又安能使之大有為乎且<lb/>
　以周公之聖輔成王成王非甚柔弱也然能成之為<lb/>
<pb n="28a"/>
　成王而已守成不失道則可矣固不能使之為羲?<lb/>
　堯舜之事也二巽體而得中是能巽順而得中道合<lb/>
　不可貞之義得幹母蠱之道也　得中道也者二得<lb/>
　中道而不過剛幹母蠱之善者也<hi>並易傳</hi>
　?渠先生曰處中用巽以剛繫柔幹母之蠱得剛柔<lb/>
　之中也<hi>易?</hi>
　　藍田?氏曰九二以剛居中子幹母事者也執不<lb/>
　　知變賊恩之大委而不幹不孝也幹而賊恩亦不<lb/>
<pb n="28b"/>
　　孝也有中道存焉惟君子能之<lb/>
　　廣平游氏曰九二處多譽之地才有餘而道不失<lb/>
　　中固?譽之所歸六五因?譽而用之則人情莫<lb/>
　　不?服彼其才足以任劇而以中道承柔中之君<lb/>
　　則其君且仰成而繼志述事有餘地矣然譽在下<lb/>
　　而上不忌者得中道而承以?也<hi>易?</hi>
　　龜山楊氏曰五以?柔之質止乎上二以剛明之<lb/>
　　才應乎?幹母之蠱也幹母之蠱門?之治恩掩<lb/>
<pb n="29a"/>
　　義故不可正正之則有不勝其責者故子之克家<lb/>
　　包蒙納婦而後吉臣之事君亦如是而已苟人君<lb/>
　　?剛健之才輔之以大有為之事鮮克濟矣齊王<lb/>
　　問好貨好色孟子務引之當道而已不逆其欲也<lb/>
　　貨色非人君所宜好也一以義正之則齊王不勝<lb/>
　　其責矣故孟子之言如此夫謂吾君不能是不敬<lb/>
　　其君也故以幹母之蠱明之知此其知所以事君<lb/>
　　也<hi>易?</hi>
<pb n="29b"/>
　　兼山郭氏曰九二蠱之柔在?事之所以起剛在<lb/>
　　上蠱之所以飭也不任其剛而柔以濟之不?其<lb/>
　　?而剛以制之此有其事而有其治所以終至於<lb/>
　　?事也以斯道處斯時所謂元亨者也況九二幹<lb/>
　　母之蠱者乎<hi>易?</hi>
　　白雲郭氏曰初六以?承陽故言幹父九二以陽<lb/>
　　應?故言幹母然九二以剛?之才而幹?柔之<lb/>
　　事方之初六有餘力矣不可固守剛?以盡用其<lb/>
<pb n="30a"/>
　　才也惟九二能得中道故克幹焉貞本幹事之?<lb/>
　　而九二不用者蠱之時易為力適中足矣不可過<lb/>
　　也<hi>易?</hi>
　　漢上朱氏曰坤居尊位母也以?居陽處之不當<lb/>
　　事之蠱也九二巽為子應五而處?幹母之蠱者<lb/>
　　也坤?柔為難輔處之不當則當正然正之則剛<lb/>
　　或至於傷恩不正之則致母於有咎故不可貞言<lb/>
　　巽而動優柔不?得中道則善矣事柔弱之君亦<lb/>
<pb n="30b"/>
　　然易傳曰以周公之聖輔成王成王非甚柔弱也<lb/>
　　然能使之為成王而已不失其道則可矣固不<lb/>
　　能使之為羲?堯舜之事也<hi>易傳</hi>
　　新安朱氏曰九二剛中上應六五子幹母蠱而得<lb/>
　　中之象以剛承柔而治其壞故又戒以不可堅貞<lb/>
　　言當巽以入之也<hi>本義</hi>　幹母之蠱伊川?得是<hi>語?</hi>
　　東萊?氏曰九二人只知幹母之蠱須是婉順不<lb/>
　　可太剛便道此是不得已為母故少屈其道殊不<lb/>
<pb n="31a"/>
　　知只此便是中道貞之一字如天之不階而升尋<lb/>
　　常用工夫五六十年未必到得惟於六二?不可<lb/>
　　貞?須識用處若用貞以幹母之事則證父攘羊<lb/>
　　之直也傳曰若於柔弱之君盡謀竭忠致之於中<lb/>
　　道則可矣又何能使之大有為乎夫責難於君謂<lb/>
　　之恭陳善閉邪謂之敬於九二?如此?此須要<lb/>
　　看此是伊川晚年更練世變故見得到此<hi>易?</hi>
九三幹父之蠱小有悔?大咎象曰幹父之蠱終?咎<lb/>
<pb n="31b"/>
也<lb/>
　伊川先生曰三以剛陽之才居下之上主幹者也子<lb/>
　幹父之蠱也以陽處剛而不中剛之過也然而在巽<lb/>
　體雖剛過而不為?順順事親之?也又居得正故<lb/>
　?大過以剛陽之才克幹其事雖以剛過而有小小<lb/>
　之悔終?大過咎也然有小悔己非善事親也　以<lb/>
　三之才幹父之蠱雖小有悔終?大咎也?剛斷能<lb/>
　幹不失正而有順所以終?咎也<hi>並易傳</hi>
<pb n="32a"/>
　?渠先生曰義如初六小有悔者以其剛也<hi>易?</hi>
　　藍田?氏曰九三剛而不中居下體之上治事過<lb/>
　　中者也故小有悔然體?於巽卒於能任故?大<lb/>
　　咎<lb/>
　　龜山楊氏曰子職以順父之為正九三剛過中於<lb/>
　　子職不能?小悔然其才足以幹蠱雖有悔?大<lb/>
　　咎也<hi>易?</hi>
　　白雲郭氏曰幹蠱之道欲知其弊而順治之耳固<lb/>
<pb n="32b"/>
　　不必經綸之大才也不順其弊而治反更張作新<lb/>
　　未嘗不至於變亂也詩曰不愆不忘率由舊章遵<lb/>
　　先王之法而過者未之有也九三之才已過矣然<lb/>
　　不至於大悔終?咎者?所幹之蠱遵前人之法<lb/>
　　而已宣王之詩有箴規是為小有悔也<hi>易?</hi>
　　漢上朱氏曰上九處位不當父之蠱也九三重剛<lb/>
　　幹父之蠱而剛過中者也剛過動則小有悔然?<lb/>
　　大咎者雖過而正也三下卦之終故又曰終?咎<lb/>
<pb n="33a"/>
　　夫?大咎未免小有咎聖人以謂終?咎以其體<lb/>
　　巽也易解曰不應上子之能爭而不能從其父令<lb/>
　　者也<hi>易傳</hi>
　　新安朱氏曰過剛不中故小有悔巽體得正故?<lb/>
　　大咎<hi>本義</hi>
　　東萊?氏曰九三以剛居剛而承父之事必至矯<lb/>
　　厲過當然?有小悔?大咎?下卦全體是巽於<lb/>
　　巽體而用剛所以小有悔?大咎須看巽體乃可<lb/>
<pb n="33b"/>
　　傳曰小有悔己非善事親也此極好看譬如一正<lb/>
　　人其間雖有小過亦不害其為正但要事上放教<lb/>
　　紆?曲折使?大過聖人教人與已到者為地又<lb/>
　　與未到者為地若只與已到者為地則是未到者<lb/>
　　?一入得道理<hi>易?</hi>
六四裕父之蠱往見吝象曰裕父之蠱往未得也<lb/>
　伊川先生曰四以?居?柔順之才也所處得正故<lb/>
　為?裕以處其父事者也夫柔順之才而處正僅能<lb/>
<pb n="34a"/>
　尋常自守而已若往幹過常之事則不勝而見吝也<lb/>
　以?柔而?應助往安能濟　以四之才守常居?<lb/>
　裕之時則可矣欲有所往則未得也加其所任則不<lb/>
　勝矣<hi>並易傳</hi>
　?渠先生曰裕父之蠱不能為父除患能?裕和緩<lb/>
　之而已以柔居?失之太柔故吝貞固乃可幹事以<lb/>
　柔致?往未得也<hi>易?</hi>
　　藍田?氏曰六四以?居?純柔為用其才不足<lb/>
<pb n="34b"/>
　　以治蠱壞姑能?裕之而已苟於順從不勝子職<lb/>
　　妾婦之道?往而得?吝道也<lb/>
　　龜山楊氏曰六四柔順而不中?幹蠱之才裕父<lb/>
　　母之蠱者也天地萬物父母萬物裕於天地人子<lb/>
　　之於父母則異乎此矣父裕於子可也子不可裕<lb/>
　　於父裕父之蠱則往宜見吝矣<hi>易?</hi>
　　白雲郭氏曰幹蠱之爻多?大才以弊事順治不<lb/>
　　用過也過則有害非幹蠱也然才之過者九三而<lb/>
<pb n="35a"/>
　　止耳亦?太過也其不及者六四是己以六四?<lb/>
　　柔不及之才猶能裕父之蠱則知治蠱不為難也<lb/>
　　裕父非幹也能因其基而?益之耳或往幹之則<lb/>
　　見吝矣?才力太柔未可往故也繼體守文之治<lb/>
　　似之<hi>易?</hi>
　　漢上朱氏曰六四柔而止不能去上九之蠱?裕<lb/>
　　自守而已裕父之蠱者諸爻以剛為幹蠱之道九<lb/>
　　二九三初六六五之動曰幹六四曰裕者不剛也<lb/>
<pb n="35b"/>
　　不能動也吝者安其位而不能往動成離離目為<lb/>
　　見故往見吝初六應之牽於下亦不得往矣故曰<lb/>
　　往未得也漢之元帝是已<hi>易傳</hi>
　　新安朱氏曰以?居?不能有為?裕以治蠱之<lb/>
　　象也如是則蠱將日深故往則見吝戒占者不可<lb/>
　　如是也<hi>本義</hi>　問九三幹父之蠱小有悔?大咎言<lb/>
　　小有悔則?大悔矣言?大咎則不免有小咎矣<lb/>
　　但象曰終?咎則以九三雖過剛不中然在巽體<lb/>
<pb n="36a"/>
　　不為?順而得正故雖悔而?咎至六四則不然<lb/>
　　以?居柔不能有為?裕以治蠱則蠱將日深而<lb/>
　　不可治故往則見吝言自此以往則有吝也先生<lb/>
　　曰此兩爻?得悔吝二字最分明九三有悔而?<lb/>
　　咎由凶而趨吉也六四雖目下?事然?終吝由<lb/>
　　吉而趨凶也元祐間劉莘老劉器之之徒必欲盡<lb/>
　　去小人?是未免有悔至其它諸公欲且?裕?<lb/>
　　事莫大段整頓不知目前雖遮掩拖延得過後面<lb/>
<pb n="36b"/>
　　憂吝?多可見聖人之深戒<hi>語?</hi>
　　東萊?氏曰六四逼近於五正如子逼近於父只<lb/>
　　是就父之事調停教從容?裕始得若欲專輒徑<lb/>
　　往自任必見吝也又以?居?柔弱之才?應則<lb/>
　　至誠不能感通所處之地如此若往幹父之事必<lb/>
　　有悔吝惟優游?裕以處其父之事乃可<hi>易?</hi>
六五幹父之蠱用譽象曰幹父用譽承以?也<lb/>
　伊川先生曰五居尊位以?柔之質當人君之幹而<lb/>
<pb n="37a"/>
　下應於九二是能任剛陽之臣也雖能下應剛陽之<lb/>
　賢而倚任之然已實?柔故<hi>一作固</hi>不能為創始開基<lb/>
　之事承其舊業則可矣故為幹父之蠱夫創業垂統<lb/>
　之事非剛明之才則不能繼世之君雖柔弱之資苟<lb/>
　能<hi>一有信字</hi>任剛賢則可以為善繼而成令譽也太甲成<lb/>
　王皆以臣而用譽者也　承以?也者幹父之蠱而<lb/>
　用有令譽者以其在下之賢承輔之以剛中之?也<lb/>
　<hi>並易傳</hi>
<pb n="37b"/>
　?渠先生曰雖天子必有繼也故亦云幹父之蠱<hi>易?</hi>
　　藍田?氏曰六四以姑息事其親六五以?事其<lb/>
　　親以姑息事者苟安於一時而親卒受其弊用?<lb/>
　　者也以?事者柔不失中全其良貴起敬起孝使<lb/>
　　親不離於令名用譽者也<lb/>
　　龜山楊氏曰六五履尊位而?剛健有為之才酌<lb/>
　　先祖之道而行之可也故以幹父之蠱言之用譽<lb/>
　　非過矯以近名也承以?而已<hi>易?</hi>
<pb n="38a"/>
　　白雲郭氏曰六五以柔順中正居尊位盛?之君<lb/>
　　也幹蠱有餘裕矣是以聲名洋溢乎中國而蚤有<lb/>
　　譽於天下者以?不以力故也觀成王之時作詩<lb/>
　　者嘉?之喜樂之安樂之其詩有曰顒顒??如<lb/>
　　圭如璋令問令望豈弟君子四方為綱所謂用譽<lb/>
　　承以?者也幹蠱之?不可以有加矣<hi>易?</hi>
　　漢上朱氏曰六居尊位尚柔下應九二二與之體<lb/>
　　??為口譽之象也二易五柔成剛其?中正上<lb/>
<pb n="38b"/>
　　承上九幹父之蠱用譽也以?承父下之服從者<lb/>
　　?以是去蠱用力不勞則幹父之蠱莫善於用譽<lb/>
　　矣蠱之患非一世譬如人嗜酒色餌金石傳氣於<lb/>
　　子孫者潰為癰疽死與不死在治之如何耳秦皇<lb/>
　　漢武窮兵黷武一也秦亡而漢存者始皇?子而<lb/>
　　武帝有子以幹之也必曰承以?者譽謂?譽非<lb/>
　　?譽也隋煬以儉聞以奢敗?譽也<hi>易傳</hi>
　　新安朱氏曰柔中居尊而九二承之以?以此幹<lb/>
<pb n="39a"/>
　　蠱可致聞譽故其象占如此<hi>本義</hi>
　　東萊?氏曰六五幹父之蠱傳云有就爻求意者<lb/>
　　有求意於爻之外者六五當幹蠱之任自能用譽<lb/>
　　亦何不可須求意於九二者?度六五才質?柔<lb/>
　　必不能獨辦此也象曰幹父用譽承以?也九二<lb/>
　　雖有陽剛之才若非六五之君巽順以求之安能<lb/>
　　委曲承之而用譽也須看此一句說命曰后從諫<lb/>
　　則聖后克聖臣不命其承疇敢不祗若王之休命<lb/>
<pb n="39b"/>
　　<hi>易?</hi>
上九不事王侯?尚其事象曰不事王侯志可則也<lb/>
　伊川先生曰上九居蠱之終?繫應<hi>一?應字</hi>於下處事<lb/>
　之外?所事之地也以剛明之才?應援而處?事<lb/>
　之地是賢人君子不偶於時而?潔自守不累於世<lb/>
　務者也故云不事王侯?尚其事古之人有行之者<lb/>
　伊尹太公望之事?子子思之徒是也不屈道以徇時<lb/>
　既不得施設於天下則自善其身尊?敦尚其事守其<lb/>
<pb n="40a"/>
　志節而已士之自?尚亦<hi>一?亦字</hi>非一道有懷抱道?<lb/>
　不偶於時而?潔自守者有知止足之道退而自保<lb/>
　者有量力度分安於不求知<hi>一?知字</hi>者有清介自守不<lb/>
　屑天下之事獨潔其身者所處雖有得失小大之殊<lb/>
　皆自?尚其事者也象所謂志可則者進退合道者<lb/>
　也　志可則也者如上九之處事外不累於世務不<lb/>
　臣事於王侯?進退以道用舍隨時非賢者能之乎<lb/>
　其所存之志可為法則也<hi>並易傳</hi>
<pb n="40b"/>
　?渠先生曰?居以求其志故可則也<hi>易?</hi>
　　藍田?氏曰上九?而?位以剛居之遠於事而<lb/>
　　不屈者也事君人者事是君以為容悅者也不事<lb/>
　　王侯則非事君人者雖非事人然尊敬其事不敢<lb/>
　　慢也斯人也其事道者與<lb/>
　　龜山楊氏曰居一卦之外而?應於?非幹蠱之<lb/>
　　任也不事王侯?尚其事者也<hi>易?</hi>
　　兼山郭氏曰上九君子之?風小人之?草草上<lb/>
<pb n="41a"/>
　　之風必偃方女之惑男風之落山風俗之弊日入<lb/>
　　於大壞而不能振也故於斯時豈無道以興起之<lb/>
　　哉孟子曰聖人百世之師也伯夷柳下惠是也伯<lb/>
　　夷目不視惡色耳不聽惡聲非其君不事非其民<lb/>
　　不使治則進亂則退?政之所出?民之所止不<lb/>
　　忍居也思與鄉人處如以朝衣朝冠坐於塗炭當<lb/>
　　紂之時居北海之?以待天下之清也故聞伯夷<lb/>
　　之風者頑夫?懦夫有立志故曰伯夷聖之清者<lb/>
<pb n="41b"/>
　　也故於蠱也始以柔巽而將之又以剛中而制之<lb/>
　　終至於教不足以率之刑不足以禁之非其?可<lb/>
　　以忘世其道可以?人不為事窮不以物累不如<lb/>
　　是曷足以振之哉故我心匪石不可轉也我心匪<lb/>
　　席不可卷也非獨於斯時也可以窮天地?萬世<lb/>
　　而不顧聞之者又豈止頑夫?懦夫有立志而已<lb/>
　　邪此許由務光見取於唐虞蓋有時而尚之也<hi>易?</hi>
　　白雲郭氏曰先人曰伯夷目不視惡色耳不聽惡<lb/>
<pb n="42a"/>
　　聲非其君不事非其民不使治則進亂則退?政<lb/>
　　之所出?民之所止不忍居也思與鄉人處如以<lb/>
　　朝衣朝冠坐於塗炭當紂之時居北海之?以待<lb/>
　　天下之清也故聞伯夷之風者頑夫?懦夫有立<lb/>
　　志故曰伯夷聖之清者也當蠱之時非其?可以<lb/>
　　忘世其道可以?人不為事窮不以物累不如是<lb/>
　　曷足以振之哉雍曰夏尚忠商尚質周尚文三王<lb/>
　　非故為異也救一時之弊耳知此故足以興道不<lb/>
<pb n="42b"/>
　　知此雖?舉三代之政其治道愈?矣孟子言伯<lb/>
　　夷之清伊尹之任柳下惠之和為行不同而同歸<lb/>
　　於聖者所以救弊之方在時有不同故也蠱之時<lb/>
　　天下事弊人知幹治為急而不知幹治之弊又有<lb/>
　　甚焉是以??源循末流風俗鄙陋委靡而不振<lb/>
　　去道日已?矣此不事王侯?尚之士所為作也<lb/>
　　?尚之士豈直以不事王侯為?哉?必有其道<lb/>
　　焉非?簞食豆?之義也方蠱之時大道不明王<lb/>
<pb n="43a"/>
　　侯之賢者知趨事赴功而已非獨不知道之大全<lb/>
　　而用之也亦有以道為不切時務而不用者多矣<lb/>
　　如是則?尚之所守乃當世之不用而王侯之所<lb/>
　　務或?尚未嘗容心焉故?尚之士既不欲屈道<lb/>
　　伸身則王侯不可得而事也王侯不可得而事而<lb/>
　　人謂之?尚其事亦宜矣在君子則盡用?行藏<lb/>
　　之道夫何容心於?尚哉是以天下既又弊於幹<lb/>
　　蠱非夫人孰能振之蠱之上九既??物之過又<lb/>
<pb n="43b"/>
　　?屈道之累其用?行藏之志是可為法於天下<lb/>
　　後世矣此孟子所以稱伯夷為百世之師也不然<lb/>
　　雖不仕如荷蓧狂歌如接輿放蕩不法如莊周為<lb/>
　　我?君如楊氏皆流浪不反其自為?尚以欺世<lb/>
　　俗耳目則有之君子未嘗有取焉故孔子不能為<lb/>
　　素隱行怪而孟子深鄙陳仲子之為?也非夫伯<lb/>
　　夷之聖使聞其風者頑夫?懦夫有立志又安能<lb/>
　　振蠱之風也歟易於否有?貞之君子在蠱有不<lb/>
<pb n="44a"/>
　　事王侯之士其道不同不可同論也<hi>易?</hi>
　　漢上朱氏曰蠱之終有不事者上九自巽往於外<lb/>
　　處蠱之上而不當位巽為事為?尚上也五王四<lb/>
　　侯三公位上執剛不屈不事王侯?尚其事夫自<lb/>
　　臺輿至王公?非事者不事王侯何以貴之謂其<lb/>
　　志於三三?應則去之不累於物其志為可則也<lb/>
　　易傳曰伊尹太公望之事曾子子思之徒是也所<lb/>
　　謂志可則者進退合道也<hi>易傳</hi>
<pb n="44b"/>
　　新安朱氏曰剛陽居上在事之外故為此象而占<lb/>
　　與戒皆在其中矣<hi>本義</hi>　不事王侯?位之地如何<lb/>
　　出得來更幹?甚?　問上九不事王侯?尚其<lb/>
　　事占與戒皆在其中如何先生曰有此象則其占<lb/>
　　當如此又戒其必如此乃可也若得此象而不能<lb/>
　　從則有凶矣當此時節若能斷然不事王侯?尚<lb/>
　　其事不半上落下或出或入則其志真可法則矣<lb/>
　　只為人不能如此也<hi>並語?</hi>
<pb n="45a"/>
　　東萊?氏曰上九不事王侯?尚其事人須是辦<lb/>
　　得此一著方做得事蠱卦專為治事故以此爻終<lb/>
　　之諸爻皆以當天下之事為己任至於上九?取<lb/>
　　意於事外<hi>易?</hi>　又曰不事王侯志可則也沮溺之<lb/>
　　志不可則<hi>己丑課程</hi>
　<lb/>
　<lb/>
　<lb/>
<pb n="45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷二十二<lb/>
</p>
<p>
</p>
  </div>
</body>
</text>
</TEI>