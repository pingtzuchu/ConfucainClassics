<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂刪補大易集義粹言卷六十三</head> <lb/>
    <p>
<pb n="1a"/>
欽定四庫全書<lb/>
　合訂刪補大易集義粹言卷六十三<lb/>
　　　　　　　　　　頭等侍?納喇性?編<lb/>
?<hi>坎下巽上</hi>
　伊川先生曰渙序卦?者?也?而後散之故受之<lb/>
　以渙?則舒散也人之氣憂則結聚?則舒散故?<lb/>
　有散義渙所以繼?也為卦巽上坎下風行於水上<lb/>
　水遇風則渙散所以為渙也<hi>易傳</hi>
<pb n="1b"/>
渙亨王假有廟利涉大川利貞<lb/>
　明道先生曰萃渙皆享于帝立廟因其精神之聚而<lb/>
　形於此為其渙散故立此以收之<hi>謝顯道?</hi>
　伊川先生曰渙離散也人之離散由乎中人心離則<lb/>
　散矣治乎散亦本於<hi>一作必由</hi>中能<hi>一有利貞字</hi>收合人心則<lb/>
　散可聚也故卦之義皆主於中利貞合渙散之道在<lb/>
　乎正固也<hi>易傳</hi>
　?渠先生曰萃王假有廟渙然後聚道乃久故王假<lb/>
<pb n="2a"/>
　有廟互見於此凡言有廟者聚道之極也<hi>易說</hi>
　　龜山楊氏曰或問禘之?孔子曰不知也則其說<lb/>
　　?有言論之所不能及也非求之度數之末所能<lb/>
　　知也惟先王報本反始之義與夫觀盥不薦渙萃<lb/>
　　假有廟之象則聖人所以自盡其心者於是為至<lb/>
　　非深知鬼神之情?其孰能知之知此則於治國<lb/>
　　乎何有<hi>中庸解</hi>
　　白雲郭氏曰渙者離散之義天下離散為渙而散<lb/>
<pb n="2b"/>
　　天下之難亦為渙居渙得散而亨散天下之難亦<lb/>
　　亨也王道至而有廟則難散矣萃與渙其義相類<lb/>
　　難渙則萃萃則渙難故當萃聚難渙之時宜莫先<lb/>
　　於有廟以致孝享也利涉大川木行水上之象也<lb/>
　　利貞者渙難以是為?之先也經曰孝莫大於嚴<lb/>
　　父嚴父莫大於配天王者有廟孝享必至於嚴父<lb/>
　　配天而後其道盡故象又言享于帝立廟所以終<lb/>
　　王假有廟之義也<hi>易說</hi>
<pb n="3a"/>
　　新安朱氏曰渙散也為卦下坎上巽風行水上離<lb/>
　　披解散之象故為渙其變則本自漸卦九來居二<lb/>
　　而得中六?居三得九之位而上同於四故其占<lb/>
　　可亨又以祖考之精神既散故王者當至於廟以<lb/>
　　聚之又以巽木坎水舟楫之象故利涉大川其曰<lb/>
　　利貞則占者之深戒也<hi>本義</hi>
彖曰渙亨剛來而不窮柔得位乎外而上同王假有廟<lb/>
王乃在中也利涉大川乘木有功也<lb/>
<pb n="3b"/>
　伊川先生曰渙之能亨者以卦才如是也渙之成渙<lb/>
　由九來居二六上居四也剛陽之來則不窮極於下<lb/>
　而處得其中柔之?則得正位於外而上同於五之<lb/>
　中巽順於五乃上同也四五君臣之位當渙而比其<lb/>
　義相通同五乃從中也當渙之時而守其中則不至<lb/>
　於離散故能亨也　王假有廟之義在萃卦詳矣天<lb/>
　下離散之時王者收合人心至於有廟乃是在其中<lb/>
　也在中謂求得其中攝其心之謂也中者心之象剛<lb/>
<pb n="4a"/>
　來而不窮柔得位而上同卦才之義皆主於中也王<lb/>
　者拯渙之道在得其中而已孟子曰得其民有道得<lb/>
　其心斯得民矣享帝立廟民心所歸從也歸人心之<lb/>
　道?大於此故云至於有廟拯渙之道極於此也<lb/>
　治渙之道當濟於險難而卦有乘木濟川之象上巽<lb/>
　木也下坎水大川也利涉險以濟渙也木在水上乘<lb/>
　木之象乘木所以涉川也涉則有濟渙之功卦有是<lb/>
　義有是象也<hi>並易傳</hi>
<pb n="4b"/>
　?渠先生曰財散則民聚王乃在渙中之一也<hi>易?</hi>
　　藍田?氏曰渙離其?而散也渙之為卦自否而<lb/>
　　成否之九四來居於二離乾之?與初六六三相<lb/>
　　比故曰剛來而不窮六二上居於四離坤之?上<lb/>
　　承九五故曰柔得位乎外而上同剛柔皆離其?<lb/>
　　故曰渙離?而上下交故亨萬物之散剛得尊位<lb/>
　　而在中則人神有主矣故王假有廟渙則物離非<lb/>
　　涉難有功不足以濟故利涉大川巽在坎上乘木<lb/>
<pb n="5a"/>
　　涉川之象也<lb/>
　　白雲郭氏曰渙之成卦自否來故剛自四來而為<lb/>
　　二柔自二升而為四剛來得中而不窮柔自?升<lb/>
　　位乎外而上同此言成卦之義也王乃在中者以<lb/>
　　王居渙難之中故難散而後假有廟也大川難也<lb/>
　　乘木濟難之方也濟難有功則難散矣此渙之所<lb/>
　　以亨也<hi>易說</hi>
　　漢上朱氏曰渙否九四之變也險難離散否塞解<lb/>
<pb n="5b"/>
　　釋剛柔皆亨故曰渙亨此以卦變言乎渙也九二<lb/>
　　之剛自四而來動於險中二?不能陷解難散險<lb/>
　　又處之以中者也險豈能窮之哉五得中道出乎<lb/>
　　險外六四之柔自二而?正位乎外而以巽順上<lb/>
　　同於五君臣協比能守其中者也天下之難患處<lb/>
　　之者不以道及其出險又或不以道守之則亂者<lb/>
　　不解解者復亂二五之剛四之柔處之守之皆不<lb/>
　　失中故曰剛來而不窮柔得位乎外而上同此以<lb/>
<pb n="6a"/>
　　二四五三爻言渙之才所以致亨也天下離散不<lb/>
　　安其居者本於人心失中鬼神依人而行離散則<lb/>
　　鬼神不饗聖人推原其本?以聚之故建國設官<lb/>
　　以為民極而宗廟為先宗廟者收其心之渙散而<lb/>
　　存之也人孰不有父母知報本則知祭祀出於人<lb/>
　　心復其本心則離散者可合而天下?事矣治渙<lb/>
　　之道也假至也謂五也上為宗廟艮為門闕王王<lb/>
　　位中者心之位九五有入自門闕至宗廟得人心<lb/>
<pb n="6b"/>
　　而存之之象易傳曰卦之才皆主於中王者拯渙<lb/>
　　之道在得其中而已故曰王假有廟王乃在中也<lb/>
　　此再以九五而言渙之才也利貞者五也坎為大<lb/>
　　川巽為木為股據正體巽四二皆為我用以之濟<lb/>
　　難而功歸於五言乘木有功則利貞在其中矣合<lb/>
　　天下之離散非正其可乎故曰利涉大川利貞彖<lb/>
　　曰乘木有功也此再以九五二四言渙之才也易<lb/>
　　言木者三益渙中孚存五行也在卦氣為六月故<lb/>
<pb n="7a"/>
　　太?準之以文<hi>易傳</hi>
　　新安朱氏曰剛來柔得位以卦變釋卦辭中謂廟<lb/>
　　中<hi>本義</hi>　渙是散底意思物事有當散底號令當散<lb/>
　　積聚當散?隊當散　剛來不窮是九三來做二<lb/>
　　柔得位而上同是六二上做三此說有些不穩?<lb/>
　　是六三不喚做得位然而某這箇例只是一爻互<lb/>
　　換轉移?那隔驀兩爻底　此卦只是卜祭吉又<lb/>
　　更宜涉川王乃在中是指廟中言宜在廟祭祀伊<lb/>
<pb n="7b"/>
　　川先生說得那道理多了它見得許多道理了不<lb/>
　　肯自做它?須要寄搭放在經上易不須說得深<lb/>
　　只是輕輕地說過　問渙卦剛來而不窮窮是窮<lb/>
　　極來處乎中不至窮極否先生曰是居二為中若<lb/>
　　在下則是窮矣<hi>並語?</hi>
象曰風行水上渙先王以享于帝立廟<lb/>
　伊川先生曰風行水上有渙散之象先王觀是象救<lb/>
　天下之渙散至於享帝立廟也收合人心?如宗廟<lb/>
<pb n="8a"/>
　祭祀之報出於其心故享帝立廟人心之所歸也係<lb/>
　人心合離散之道?大於此<hi>易傳</hi>
　　藍田?氏曰風行水上波瀾必作振蕩離散不寧<lb/>
　　之時王者求以合其散莫若反其本享帝立廟所<lb/>
　　以明天人之本也<lb/>
　　白雲郭氏曰水難也風行水上則?不散矣此渙<lb/>
　　難之象也享于帝立廟者天地祖考王祭之大也<lb/>
　　難渙之時莫急於此也能此則治天下可運諸掌<lb/>
<pb n="8b"/>
　　不能此則亂?復矣是以先王不敢後也<hi>易說</hi>
　　漢上朱氏曰風行水上渙然離散之象離散之時<lb/>
　　天下之險難方作先王以是享于上帝以一天下<lb/>
　　之心使知?二主也立廟以合天下之渙散則人<lb/>
　　知反本鬼有所歸享于帝立廟離散者一矣帝乾<lb/>
　　上九也上又為宗廟巽股為立坤為牛坎為血享<lb/>
　　于帝也觀此則知魯用郊晉祀夏郊魯有周廟鄭<lb/>
　　有厲王之廟非先王意也秦位在藩臣臚於郊祀<lb/>
<pb n="9a"/>
　　天子不能制反致文武胙卒併天下揚雄曰僭莫<lb/>
　　僭於祭祭莫重於地地莫重於天雄其知渙之說<lb/>
　　矣<hi>易傳</hi>
　　新安朱氏曰皆所以合其散<hi>本義</hi>
初六用拯馬壯吉象曰初六之吉順也<lb/>
　伊川先生曰六居卦之初渙之始也始渙而拯之又<lb/>
　得馬壯所以吉也六爻獨初不云渙者離散之勢辯<lb/>
　之宜早方始而拯之則不至於渙也為?深矣馬人<lb/>
<pb n="9b"/>
　之所託也託於壯馬故能拯渙馬謂二也二有剛中<lb/>
　之才初?柔順兩皆?應?應則親比相求初之柔<lb/>
　順而託於剛中之才以拯其渙如得壯馬以致?必<lb/>
　有濟矣故吉也渙拯於始為力則易時之順也　初<lb/>
　之所以吉者以其能順從剛中之才也始渙而用拯<lb/>
　能順乎時也<hi>並易傳</hi>
　?渠先生曰處險之下故必用拯?應於上順比九<lb/>
　二之剛拯而馬壯其吉宜也<hi>易說</hi>
<pb n="10a"/>
　　藍田?氏曰初六居渙之初以柔在下力弱難濟<lb/>
　　用拯斯難馬壯乃吉乘車者馬在前前遇九二之<lb/>
　　剛故曰馬壯與明夷六二同義柔能乘剛其體順<lb/>
　　也<lb/>
　　白雲郭氏曰初六難之始也方難之始而能竭其<lb/>
　　至健之才以拯之則難?不濟矣是其所以吉也<lb/>
　　天下之事辯之於早則順而易舉故象曰初六之<lb/>
　　吉順也卦以初二四五皆為渙難者初能比二四<lb/>
<pb n="10b"/>
　　能比五故也三與上私於其應能免其身幸矣明<lb/>
　　夷用拯馬壯吉曰順以則也此言順也是知馬以<lb/>
　　健順為義故坤之彖有取於馬也<hi>易說</hi>
　　漢上朱氏曰虞翻陸震本作壯吉悔亡拯古本作<lb/>
　　?音承舉也六四得位近君正而巽可以濟渙然<lb/>
　　莫或助之初欲?四才柔位下而在坎中且四不<lb/>
　　相應乃?四用二用二乃所以?四也二剛中之<lb/>
　　才坎為美脊之馬初二相易成震震為作足馬美<lb/>
<pb n="11a"/>
　　脊而作足馬之壯健者也四艮為手震為起起手<lb/>
　　以承六四?之象是則足以資六四之剛而載其<lb/>
　　上矣故曰用拯馬壯吉正則吉而悔亡初六處不<lb/>
　　當位本有悔也六坤柔順以?求陽始渙而拯之<lb/>
　　亦順也故曰初六之吉順也五爻皆言渙初獨不<lb/>
　　言易傳曰渙難之勢辯之宜早方渙而拯之不至<lb/>
　　於渙也<hi>易傳</hi>
　　新安朱氏曰居卦之初渙之始也始渙而拯之為<lb/>
<pb n="11b"/>
　　力既易又有壯馬其吉可知初六非有濟渙之才<lb/>
　　但能順乎九二故其象占如此<hi>本義</hi>
九二渙奔其机悔亡象曰渙奔其机得願也<lb/>
　伊川先生曰諸爻皆云渙謂渙之時也在渙離之時<lb/>
　而處險中其有悔可知若能奔就所安則得悔亡也<lb/>
　机者俯憑以為安者也俯就下也奔急?也二與<lb/>
　初雖非正應而當渙離之時兩皆?與以?陽親比<lb/>
　相求則相?者也故二目初為机初謂二為馬二急<lb/>
<pb n="12a"/>
　就於初以為安則能亡其悔矣初雖坎體而不在險<lb/>
　中也或疑初之柔微何足??渙之時合力為<hi>一作而</hi>
　勝先儒皆以五為机非也方渙離之時二陽豈能同<lb/>
　也若能同則成濟渙之功當大<hi>一有吉字</hi>豈止悔亡而已<lb/>
　机謂俯就也　渙散之時以合為安二居險中急就<lb/>
　於初求安也?之如机而亡其悔乃得所願也<hi>並易傳</hi>
　?渠先生曰奮於險中進而之前則難解悔亡故曰<lb/>
　奔其机三四皆險故曰得願若退累於初則險不能<lb/>
<pb n="12b"/>
　出其悔終存<hi>易說</hi>
　　藍田?氏曰九二杌可憑依以為安物之在下而<lb/>
　　靜止者也二乘初六柔?在下杌之象也俱?正<lb/>
　　應近而相得渙散之時得所憑依獲所願也<lb/>
　　白雲郭氏曰九二之剛自外來而得中得去危就<lb/>
　　安之義故有奔其机之象馬剛不得中則不可有<lb/>
　　為而其道窮道窮則其志失矣惟得中就安故彖<lb/>
　　所以言不窮而象言得願此悔之所以亡也言奔<lb/>
<pb n="13a"/>
　　與悔亡皆去危之義<hi>易說</hi>
　　漢上朱氏曰四巽為木坎為揉震為足艮為手在<lb/>
　　上體為肱揉木令曲而有足肱據其上杌也二四<lb/>
　　合乃有此象二有剛中之才處儉而不當位宜有<lb/>
　　悔二能奮身出險上奔於四四來憑之以安杌憑<lb/>
　　之以安者也是以悔亡震足動奔也故曰奔其杌<lb/>
　　二本否四在二者渙散之時也二之情不忘乎四<lb/>
　　猶逃亡之人不忘故國奔則得中心之所欲二者<lb/>
<pb n="13b"/>
　　中心之位也故曰得願也<hi>易傳</hi>
　　新安朱氏曰九而居二宜有悔也然當渙之時來<lb/>
　　而不窮能亡其悔者也故其象占如此?九奔而<lb/>
　　二杌也<hi>本義</hi>　渙奔其杌以卦變言之九二自四來<lb/>
　　居二得中而不窮所以為安如杌之安也即是依<lb/>
　　文解義說終是不見得四居二之為安二居四之<lb/>
　　為得位是如何　奔其杌也只是九來做二人事<lb/>
　　上說時是來就那安處<hi>並語?</hi>
<pb n="14a"/>
六三渙其躬?悔象曰渙其躬志在外也<lb/>
　伊川先生曰三在渙時獨有應與?渙散之悔也然<lb/>
　以?柔之質不中正之才上居?位之地豈能拯時<lb/>
　之渙而及人也止於其身可以?悔而已上加渙字<lb/>
　在渙之時躬?渙之悔也　志應於上在外也與上<lb/>
　相應故其身得免於渙而?悔悔亡者本有而得亡<lb/>
　?悔者本?也<hi>並易傳</hi>
　?渠先生曰援上而進惟求自脫於險?悔而已非<lb/>
<pb n="14b"/>
　能及物者也<hi>易說</hi>
　　藍田?氏曰六三獨應上九挺身出?雖未離險<lb/>
　　志已在外故得?悔<lb/>
　　白雲郭氏曰渙離之時六三知應於上而不知有<lb/>
　　所擇而比之以行渙難之志是其志之小者也故<lb/>
　　其為道止及其身而已終?濟時之義然不失正<lb/>
　　應終亦不為悔也志在外者志應上九也<hi>易說</hi>
　　漢上朱氏曰所以致渙者險在?也四五濟險之<lb/>
<pb n="15a"/>
　　位六三處不當位近險宜有悔然不與險?動而<lb/>
　　之上自脫於險非拯時之渙以濟人者也其正躬<lb/>
　　卑巽以?於悔者乎坤為身三上相易析坤成巽<lb/>
　　離目視下鞠躬之象故曰渙其躬?悔象曰志在<lb/>
　　外也之外則?悔三上合而得正也蘧伯玉聞衛<lb/>
　　亂而出近?杜洩葬叔孫豹而行之時乎<hi>易傳</hi>
　　新安朱氏曰?柔而不中正有私於己之象也然<lb/>
　　居得陽位志在濟時能散其私以得?悔故其占<lb/>
<pb n="15b"/>
　　如此大率此上四爻皆因渙以濟渙者也<hi>本義</hi>
六四渙其?元吉渙有丘匪夷所思象曰渙其?元吉<lb/>
光大也<lb/>
　伊川先生曰渙四五二爻義相須故通言之彖故曰<lb/>
　上同也四巽順而正居大臣之位五剛中而正居君<lb/>
　位君臣合力剛柔相濟以拯天下之渙者也方渙散<lb/>
　之時用剛則不能使之?附用柔則不足為之依歸<lb/>
　四以巽順之正道輔剛中正之君君臣同功所以能<lb/>
<pb n="16a"/>
　濟渙也天下渙散而能<hi>一?能字</hi>使之?聚可謂大善之<lb/>
　吉也渙有邱匪夷所思贊美之辭也邱聚之大也方<lb/>
　渙散而能致其大聚其功甚大其事甚難其用至妙<lb/>
　夷平常也非平常之見所能思及也非大賢智孰能<lb/>
　如是　稱元吉者謂其功?光大也元吉光大不在<lb/>
　五而在四者二爻之義通言也於四言其施用於五<lb/>
　言其成功君臣之分也<hi>並易傳</hi>
　?渠先生曰已處險外?私其應常以拯?為心則<lb/>
<pb n="16b"/>
　其志光大獲吉若志在所歸之地近累於五則非能<lb/>
　平均其慮者也<hi>易說</hi>
　　藍田?氏曰六四自否六二上居於四離?之?<lb/>
　　上比於陽出幽谷而遷喬木者也知反其本故元<lb/>
　　吉邱處乎?謂九五也散而升?雖進於光大然<lb/>
　　自下而上疑非所安心不得平故匪夷所思<lb/>
　　白雲郭氏曰六四之柔自下而升故有上同之義<lb/>
　　夫以柔道上行而輔君為臣之至美故君臣相濟<lb/>
<pb n="17a"/>
　　能渙天下之難也?者天下罹於難者也能渙天<lb/>
　　下之難則其道大矣非止於其躬而已故元吉難<lb/>
　　雖渙散猶若有邱焉勿謂難之小而弗戒也有邱<lb/>
　　則匪夷矣有邱匪夷之思其可一日忘乎此雖已<lb/>
　　濟難不敢忘難之意也是亦其亡苞桑之義昔禹<lb/>
　　平水土成湯伐夏救民皆渙其?者也成王懲而<lb/>
　　毖後患所謂匪夷之思也元吉光大之義於夏商<lb/>
　　可見然易之卦變屢見於彖至渙尤?見於二爻<lb/>
<pb n="17b"/>
　　之辭不然則九二剛中自?奔杌之象而六四至<lb/>
　　柔豈能具渙?之吉乎惟究成卦之變則二爻之<lb/>
　　辭可得也<hi>易說</hi>
　　漢上朱氏曰坤為?渙三??也四巽順而正居<lb/>
　　近君之位上以巽乎五下以巽乎二二剛中有濟<lb/>
　　渙之才而二?比之四屈已濟難與?同患得九<lb/>
　　二之助?服矣則渙者合異者同共?天下之渙<lb/>
　　是以元吉元吉則濟渙之志光且大矣坎為光陽<lb/>
<pb n="18a"/>
　　為大也渙之時用剛則不足以?之用柔則不足<lb/>
　　以制之四二協力剛柔共濟渙而至於?天下始<lb/>
　　可以聚矣五艮為山半山為邱邱聚也六四得九<lb/>
　　二以合其?其心思之所存者在五五得位??<lb/>
　　之所聚如物之聚於邱五中正善?然非四合之<lb/>
　　亦不得而?矣四視二?等夷也四正初與三不<lb/>
　　正坤土思也所思匪若二?之所思不正故九二<lb/>
　　為用二?服之否則渙散矣其能效美於君有邱<lb/>
<pb n="18b"/>
　　之實乎故曰渙有邱匪夷所思宣王承厲王之後<lb/>
　　天下離散召伯之徒佐王建國親諸侯遣使勞來<lb/>
　　安集渙其?也<hi>易傳</hi>
　　新安朱氏曰居?得正上承九五當濟渙之任者<lb/>
　　也下?應與為能散其朋黨之象占者如是則大<lb/>
　　善而吉又言能散其小?以成大?使所散者聚<lb/>
　　而若邱則非常人思慮之所及也<hi>本義</hi>　是東坡?<lb/>
　　做文字了?湊著它語?如渙其?元吉諸家皆<lb/>
<pb n="19a"/>
　　云渙散了?成?都不成語句惟東坡?道渙散<lb/>
　　它小小?聚合成一大?如那天下混一之際破<lb/>
　　散它那小?成大?如此方成文理　老蘇云渙<lb/>
　　之六四曰渙其?元吉夫?者聖人之所欲渙以<lb/>
　　混一天下者也此說雖程傳有所不及如程傳之<lb/>
　　?則是?其渙非渙其?也?當人心渙散之時<lb/>
　　各相朋黨不能混一惟六四能渙小人之私?成<lb/>
　　天下之公道此所以元吉也老蘇天資?又善為<lb/>
<pb n="19b"/>
　　文章故此等?話皆能達其意大抵渙卦上三爻<lb/>
　　是以渙濟渙也渙其?言散小?做大?如?小<lb/>
　　物事?把解來合做一大把東坡說這一爻最好<lb/>
　　?他?做文字理?得文勢故說得合<hi>並語?</hi>
九五渙汗其大號渙王居?咎象曰王居?咎正位也<lb/>
　伊川先生曰五與四君臣合?以剛中正巽順之道<lb/>
　治渙得其道矣惟在浹洽於人心則順從也當使號<lb/>
　令洽<hi>一作浹</hi>於民心如人身之汗浹於四體則信服而<lb/>
<pb n="20a"/>
　從矣如是則可以濟天下之渙居王位為稱而?咎<lb/>
　大號大政令也謂新民之大命救渙之大政再云渙<lb/>
　者上謂渙之時下謂處渙如是則?咎也在四已言<lb/>
　元吉五惟言稱其位也渙之四五通言者渙以離散<lb/>
　為害拯之使合也非君臣同功合力其能濟乎爻義<lb/>
　相須時之宜也<hi>一作而已</hi>　王居謂正位人君之尊位也<lb/>
　能如五之為則居尊位為稱而?咎也<hi>並易傳</hi>
　?渠先生曰為渙之主使物?被其澤正位凝命可<lb/>
<pb n="20b"/>
　以免咎不私於應故為均布其大號也渙然廓大以<lb/>
　王道自居乃?咎<hi>易說</hi>
　　藍田?氏曰九五剛得位尊而在中為渙之主者<lb/>
　　也渙道既行散上下之否而?陽交物情大通渙<lb/>
　　然浹洽發號出令而民?服故曰渙汗其大號天<lb/>
　　之?陽交則雨人之?陽交則汗也渙王居?咎<lb/>
　　正位居中而為之主也<lb/>
　　白雲郭氏曰令出惟行弗惟反則號令之出其猶<lb/>
<pb n="21a"/>
　　渙汗乎一出不反之義也是以王者重慎之四五<lb/>
　　君臣合?以渙天下之難其號大矣故渙之大號<lb/>
　　則王居之渙?之功則六四主之王居渙號則正<lb/>
　　位以令天下得君道也故?咎六四主渙?之功<lb/>
　　則宣力四方盡臣職也吉孰大焉故元吉此君臣<lb/>
　　之義不同也<hi>易說</hi>
　　漢上朱氏曰有疾者閉塞不通陽降?升浹於腠<lb/>
　　理否者亨矣否乾降二坤?升四降者成坎坎水<lb/>
<pb n="21b"/>
　　浹於上下汗出之象號令如之巽為號陽為大九<lb/>
　　五出號令者也故曰渙汗其大號五至三體觀有<lb/>
　　風行地上省方設教之象能?新命以順民上下<lb/>
　　交通險難解釋渙汗其大號也渙時民思其主故<lb/>
　　王居正位乃?咎在它時安居不能順動則有咎<lb/>
　　矣故禹?九州而終於冀湯勝夏而歸於亳武勝<lb/>
　　商而至於豐王正位則渙散者知所歸矣乾五為<lb/>
　　王艮為居止也得正則?咎然九五非六四之賢<lb/>
<pb n="22a"/>
　　與上同志安能?大號居其所而治哉易傳曰再<lb/>
　　言渙者上謂渙之時下謂處渙如此則?咎<hi>易傳</hi>
　　新安朱氏曰陽剛中正以居尊位當渙之時能散<lb/>
　　其號令與其居積則可以濟渙而?咎矣故其象<lb/>
　　占如此九五巽體有號令之象汗謂如汗之出而<lb/>
　　不反也渙王居如陸贄所謂散小儲而成大儲之<lb/>
　　意<hi>本義</hi>　渙汗其大號聖人當初就人身上說一汗<lb/>
　　字為象不為?意?人君之號令當出乎人君之<lb/>
<pb n="22b"/>
　　中心由中而外自近而?雖至幽至?之處?不<lb/>
　　被而及之亦猶人身之汗出於中而浹於四體也<lb/>
　　　渙汗其大號號令當散如汗之出千毛百竅中<lb/>
　　迸散出來這箇物出不?反?不是說那號令不<lb/>
　　當反只是取其如汗之散出自有不反底意思<lb/>
　　散居積須是在它正位方可<hi>並語?</hi>
上九渙其血去逖出?咎象曰渙其血?害也<lb/>
　伊川先生曰渙之諸爻皆?係應亦渙難之象惟上<lb/>
<pb n="23a"/>
　應於三三居險陷之極上若不從於彼則不能出於<lb/>
　渙也險有傷害畏懼之象故云血惕然九以陽剛處<lb/>
　渙之外有出渙之象又居巽之極為能巽順於事理<lb/>
　故云若能使其血去其惕出則?咎也其者所有也<lb/>
　渙之時以能合為功獨九居渙之極有係而臨險故<lb/>
　以能出渙?害為善也　若如象文為渙其血乃與<lb/>
　屯其膏同也義則不然?血字下脫去字血去惕出<lb/>
　謂能?害則?咎也<hi>並易傳</hi>
<pb n="23b"/>
　?渠先生曰乘剛在上若係於三害不可免能?棄<lb/>
　?類?去其難則可免咎<hi>易說</hi>
　　藍田?氏曰上九雖與三應而?處物外?陽之<lb/>
　　所不爭名位之所不累全身?害得散之義故血<lb/>
　　去逖出?咎<lb/>
　　白雲郭氏曰難不能散則傷之者至矣上九知見<lb/>
　　傷之憂故渙其血去逖出而後?咎也逖?也違<lb/>
　　難必?乃可免害此與渙其躬者?以異?止於<lb/>
<pb n="24a"/>
　　一身之謀非天下之大計也夫同聲相應同氣相<lb/>
　　求二爻之應亦其志同耳然渙之六爻皆?凶悔<lb/>
　　者以皆知濟難及保身之道也茍不能有道以濟<lb/>
　　天下之難又不能?哲以自保其身是皆凶悔之<lb/>
　　徒歟此?不必六爻有象而後知之故易之辭觀<lb/>
　　吉可以知凶由凶可以見吉斯得知微知彰之義<lb/>
　　矣<hi>易說</hi>
　　漢上朱氏曰先儒讀渙其血作一句去逖出作一<lb/>
<pb n="24b"/>
　　句以象考之當從先儒九二坎坤為血血者相傷<lb/>
　　之象渙五爻不應上九獨應六三六三近險見傷<lb/>
　　上九下應之三上相易上復成坎而傷故曰渙其<lb/>
　　血言上三俱傷也上九能去六三?出乎險之外<lb/>
　　自處以巽不陷於險則是去而?害於義?咎逖<lb/>
　　?也故曰渙其血去逖出?咎一本作去惕出巽<lb/>
　　為多白眼有惕懼之象然象曰?害當從逖矣渙<lb/>
　　時以合渙為功上九居不用之地故?害?咎係<lb/>
<pb n="25a"/>
　　於六三而不去其傷自取也若施之用事之地則<lb/>
　　有咎仲由死於?季羔避禍而去一也<hi>易傳</hi>
　　新安朱氏曰上九以陽居渙極能出乎渙故其象<lb/>
　　占如此血謂傷害逖當作惕與小畜六四同言渙<lb/>
　　其血則去渙其惕則出也<hi>本義</hi>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　合訂刪補大易集義粹言卷六十三<lb/>
</p>
<p>
</p>
  </div>
</body>
</text>
</TEI>