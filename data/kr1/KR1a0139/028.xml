<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>合訂?補大易集義粹言卷二十六</head> <lb/>
    <p>
<pb n="1a"/>
欽定四庫全書<lb/>
　合訂?補大易集義粹言卷二十六<lb/>
　　　　　　　　　　頭等侍衛納喇性德編<lb/>
?<hi>離下艮上</hi>
　伊川先生曰賁序卦嗑者合也物不可以苟合而已<lb/>
　故受之以賁賁者飾也物之合則必有文文乃飾也<lb/>
　如人之合聚則有威儀上下物之合聚則有次序行<lb/>
　列合則必有文也賁所以次噬嗑也為卦山下有火<lb/>
<pb n="1b"/>
　山者草木百物之所聚也下有火則照見其上草木<lb/>
　品?皆被其光彩有賁飾之象故為賁也<hi>易傳</hi>
賁亨小利有攸往<lb/>
　伊川先生曰物有飾而後能亨故曰?本不立?文<lb/>
　不行有實而加飾則可以亨矣文飾之道可?其光<lb/>
　彩故能小利於進也<hi>易傳</hi>
　　藍田?氏曰賁致飾以文也<lb/>
　　白雲郭氏曰伊川曰賁飾之道非能?其實也能<lb/>
<pb n="2a"/>
　　加之文而已又曰理必有對待生生之本也有上<lb/>
　　則有下有此則有彼有質則有文自然之理也一<lb/>
　　則不立二則為文非知道者孰能識之凡卦有以<lb/>
　　二體之義及二象成者如屯取動乎險中與雲雷<lb/>
　　訟取上剛下險與夫天與水違行是也有取一爻<lb/>
　　者柔得位而上下應之曰小畜柔得尊位大中而<lb/>
　　上下應之曰大有是也有取二體又取消長之義<lb/>
　　者雷在地中復山附於地?是也有取二象兼取<lb/>
<pb n="2b"/>
　　二爻變者風雷益又取損上益下山下有澤損又<lb/>
　　取損下益上是也有以二象成卦又取爻義者夬<lb/>
　　之剛決柔姤之柔遇剛是也有以用成卦者巽乎<lb/>
　　水而上水井木上有火鼎是也有以形為象者山<lb/>
　　下有雷頤頤中有物曰噬嗑是也此成卦之義也<lb/>
　　如剛上柔下損上益下據成卦而言非謂卦中升<lb/>
　　降也如訟?妄云剛來非謂自上體而來也凡柔<lb/>
　　居五者皆云柔進而上行柔居下者也居尊位是<lb/>
<pb n="3a"/>
　　進而上行也非謂自下體而上也先儒謂賁本泰<lb/>
　　卦豈有乾坤重而為泰又由泰而變之理乎雍曰<lb/>
　　賁自泰來雖取六二上九之變其實主文明之道<lb/>
　　者六二而已故彖釋賁亨則曰柔來文剛其文有<lb/>
　　異於噬嗑所謂剛柔分也小利有攸往以上九雖<lb/>
　　變而非主卦之爻是以小利而已<hi>易?</hi>
　　新安朱氏曰賁飾也卦自損來者柔自三來而文<lb/>
　　二剛自二上而文三自既濟而來者柔自上來而<lb/>
<pb n="3b"/>
　　文五剛自五上而文上又?離而外艮有文明而<lb/>
　　各得其分之象故為賁占者以其柔來文剛陽得<lb/>
　　?助而離明於?故為亨以其剛上文柔而艮止<lb/>
　　於外故小利有攸往<hi>本義</hi>
　　東萊?氏曰伊川曰合而後有文此?甚好小利<lb/>
　　有攸往當?小字雖如賁之文章亦止於小利有<lb/>
　　攸往而已<hi>易?</hi>
彖曰賁亨柔來而文剛故亨分剛上而文柔故小利有<lb/>
<pb n="4a"/>
攸往天文也文明以止人文也觀乎天文以察時變觀<lb/>
乎人文以化成天下<lb/>
　伊川先生曰卦為賁飾之象以上下二體剛柔交相<lb/>
　<hi>一作相交</hi>為文飾也下體本乾柔來文其中而為離上體<lb/>
　本坤剛往文其上而為艮乃為山下有火止於文明<lb/>
　而成賁也天下之事?飾不行故賁則能亨也柔來<lb/>
　而文剛故亨柔來文於剛而成文明之象文明所以<lb/>
　為賁也賁之道能致亨實由飾而能亨也分剛上而<lb/>
<pb n="4b"/>
　文柔故小利有攸往分乾之中爻往文於艮之上也<lb/>
　事由飾而加盛由飾而能行故小利有攸往夫往而<lb/>
　能利者以有本也賁飾之道非能?其實也但加之<lb/>
　文彩耳事由文而顯盛故為小利有攸往亨者亨通<lb/>
　也往者加進也二卦之變共成賁義而彖分言<hi>一?言字</hi>
　上下各主一事者?離明足以致亨文柔又能小進<lb/>
　也天文也文明以止人文也此承上文言?陽剛柔<lb/>
　相文者天之文也止於文明者人之文也止謂處於<lb/>
<pb n="5a"/>
　文明也質必有文自然之理理必有對待生生之本<lb/>
　也有上則有下有此則<hi>一作必</hi>有彼有質則有文一不<lb/>
　獨立二則為文非知道者孰能識之天文天之理也<lb/>
　人文人之道也　天文謂日月星辰之錯列寒暑?<lb/>
　陽之代變觀其運行以察四時之遷改也　人文人<lb/>
　理之倫序觀人文以教化天下天下成其禮俗乃聖<lb/>
　人用賁之道也賁之象取山下有火又取卦變又柔<lb/>
　來文剛剛上文柔凡卦有以二體之義及二象而<hi>一?</hi>
<pb n="5b"/>
　<hi>而字</hi>成者如屯取動乎險中與雲雷訟取上剛下險與<lb/>
　天水違行是也有取一爻者成卦之由也柔得位而<lb/>
　上下應之曰小畜柔得尊位大中而上下應之曰大<lb/>
　有是也有取二體又取消長之義者雷在地中復山<lb/>
　附于地?是也有取二象兼取二爻交變為義者風<lb/>
　雷益兼取損上益下山下有澤損兼取損下益上是<lb/>
　也有既以二象成卦復取爻之義者夬之剛決柔姤<lb/>
　之柔遇剛是也有以用成卦者巽乎水而上水井木<lb/>
<pb n="6a"/>
　上有火鼎是也鼎又以卦形為象有以形為象者山<lb/>
　下有雷頤頤中有物曰噬嗑是也此成卦之義也如<lb/>
　剛上柔下損上益下謂剛居上柔在下損於上益於<lb/>
　下據成卦而言非謂就卦中升降也如訟?妄云剛<lb/>
　來豈自上體而來也凡以柔居五者皆云柔進而上<lb/>
　行柔居下者也乃居尊位是進而上也非謂自下體<lb/>
　而上也卦之變皆自乾坤先儒不達故謂賁本是泰<lb/>
　卦豈有乾坤重而為泰又由泰而變之理下離本乾<lb/>
<pb n="6b"/>
　中爻變而成離上艮本坤上爻變而成艮離在?故<lb/>
　云柔來艮在上故云剛上非自下體而上也乾坤變<lb/>
　而為六子八卦重而為六十四皆由乾坤之變也<hi>並易</hi>
　<hi>傳</hi>　古者學為文否曰人見六經便以謂聖人亦作<lb/>
　文不知聖人亦<hi>一作只</hi>攄發?中所?自成文耳所謂<lb/>
　有德者必有言也曰游夏稱文學何也曰游夏亦何<lb/>
　嘗秉筆學為辭章也且如觀乎天文以察時變觀乎<lb/>
　人文以化成天下此豈辭章之文也<hi>劉元承手編</hi>
<pb n="7a"/>
　　藍田?氏曰剛柔相錯自然之文文明以止人為<lb/>
　　之文文明不止則文必勝質名存實喪不可以化<lb/>
　　成天下<lb/>
　　龜山楊氏曰賁飾也文?所止則?所致飾焉文<lb/>
　　明而麗乎止卦之所以為賁也凡賁之道能為之<lb/>
　　文而已不能?其質也柔來文剛有其質矣故亨<lb/>
　　剛上而文柔天文也由是而變化生焉故觀此足<lb/>
　　以察時變傳曰器以藏禮禮以藏器則文明止矣<lb/>
<pb n="7b"/>
　　此人文也故觀此足以化成天下<hi>易?</hi>
　　兼山郭氏曰王輔嗣曰互體不足推及卦變變又<lb/>
　　不足推至五行一失其原巧愈彌甚甚哉斯言之<lb/>
　　過也互體卦變其來尚矣將一切而去之不可也<lb/>
　　且賁之成卦變自泰來上六之柔下文於九二之<lb/>
　　剛九二之剛上文於上六之柔故曰柔來而文剛<lb/>
　　故亨分剛上而文柔故小利有攸往是則剛柔上<lb/>
　　下相錯而相文天文人文備於此矣此言不可誣<lb/>
<pb n="8a"/>
　　也而鄭康成之徒又謂離為日天文也艮為石地<lb/>
　　文也天地二文交相飾焉成賁?在天成象在地<lb/>
　　成形?一物不相文今纔得之二象而已故經曰<lb/>
　　日月麗乎天百穀草木麗乎土率由是也惟人也<lb/>
　　?之於一身外之於庶物因其理而節文之所謂<lb/>
　　文明以止是也故君尊臣卑君南嚮臣北面父坐<lb/>
　　子立兄先弟後夫唱婦隨上行之以為教下化之<lb/>
　　以成俗豈出於或使之然哉?本於上下相文自<lb/>
<pb n="8b"/>
　　然而止耳故觀乎天文則有日中星鳥宵中星?<lb/>
　　而知東作西成之序薄蝕之異精祲之祥而知吉<lb/>
　　凶水旱之變則時變可知也觀乎人文則二南之<lb/>
　　道麟趾騶虞之應則化成可知矣故謂?火土石<lb/>
　　風雨露雷不如剛柔相摩八卦相盪之為博也斗<lb/>
　　振天而進日違天而退者不如日往則月來寒往<lb/>
　　則暑來之為約也故君子惟易可以盡心焉<hi>易?</hi>
　　白雲郭氏曰先人曰鄭康成輩謂離為日天文也<lb/>
<pb n="9a"/>
　　艮為石地文也天地二文交相飾焉成賁?在天<lb/>
　　成象在地成形?一物不相文今纔得之二象而<lb/>
　　已故經曰日月麗乎天百穀草木麗乎土則凡麗<lb/>
　　乎天地者?非文也惟人則?之於一身外之於<lb/>
　　庶物因其理而節文之所謂文明以止是也故君<lb/>
　　尊臣卑君南面臣北面父坐子立兄先弟後夫唱<lb/>
　　婦隨上行之以為教下化之以成俗一本於上下<lb/>
　　相文自然而止耳故觀乎天文則日中星鳥宵中<lb/>
<pb n="9b"/>
　　星?而知東作西成之序時變可知也觀乎人文<lb/>
　　則二南之道麟趾騶虞之應化成可知矣故謂水<lb/>
　　火土石風雨露雷不如剛柔相摩八卦相盪之為<lb/>
　　博也斗振天而進日違天而退不如日往則月來<lb/>
　　寒往則暑來之為約也故君子惟易可以盡心焉<lb/>
　　雍曰王氏有言互體不足遂及卦變變又不足推<lb/>
　　至五行一失其原巧愈彌甚此言卦變不可用也<lb/>
　　及觀輔嗣解賁之彖辭則曰坤之上六來居二位<lb/>
<pb n="10a"/>
　　柔來文剛之義也乾之九二分居上位分剛上而<lb/>
　　文柔之義也如此則賁自泰來乃卦變也故正義<lb/>
　　曰今謂此卦本泰卦故也是以隨蠱噬嗑賁之彖<lb/>
　　皆以卦變為主臨川則云艮乾德之所成離坤道<lb/>
　　之所成如此則亦可為旅亦可為諸卦?諸卦皆<lb/>
　　自乾坤索而成今獨言於離下艮上之賁者以自<lb/>
　　乾下坤上之泰來不得與諸卦同也且賁飾也交<lb/>
　　相飾謂之賁柔來而文剛則剛為質而柔為文也<lb/>
<pb n="10b"/>
　　以剛為質而柔文之得中得正此六二所以亨賁<lb/>
　　也分剛上而文柔則柔為質而剛為文也以柔為<lb/>
　　質而剛文之又非中正之位可小事而已此上九<lb/>
　　所以小利有攸往也然由二卦之變論之則以六<lb/>
　　二上九二爻為主是為乾坤之變文也地道?成<lb/>
　　而代有終則是地來文天天往文地皆以天為主<lb/>
　　地在其中耳故獨曰天文也由一卦之成論之則<lb/>
　　上體為艮下體為離是為艮離之成文也故曰文<lb/>
<pb n="11a"/>
　　明以止人文也天文主二卦之變人文由一卦之<lb/>
　　成故觀乎天文者可察時變觀乎人文者能化成<lb/>
　　天下此聖人觀賁之卦以用賁之道也以是知乾<lb/>
　　坤相文而獨歸之天?包羲畫乾之道也艮離因<lb/>
　　變而得人文?文王重卦之道也天人之分見矣<lb/>
　　<hi>易?</hi>
　　漢上朱氏曰賁本泰也坤之上六來居於二以一<lb/>
　　柔而文二剛則柔得中而亨文柔德也故曰賁亨<lb/>
<pb n="11b"/>
　　九二分而往於上以一剛而文二柔剛不得中而<lb/>
　　柔得中小者之利也然剛不往則小者?以濟之<lb/>
　　不能文矣故曰小利有攸往柔來文剛而得中分<lb/>
　　剛上而文柔柔者亦得中上下相文而不失乎中<lb/>
　　則賁也非過飾也故曰賁賁者文飾之道曰往曰<lb/>
　　來者往來相錯因其質而文之易傳曰質必有文<lb/>
　　自然之理理必有對待生生之本也有上則有下<lb/>
　　有此則有彼有質則有文一不獨立二則為文以<lb/>
<pb n="12a"/>
　　天文言之?非剛柔交錯?陽之精在地象物成<lb/>
　　列光耀離合皆剛柔也日陽也而為離月?也而<lb/>
　　為坎緯星動者陽也而太白辰星為?經星不動<lb/>
　　者?也而析木鶉首為陽北斗振天二極不動故<lb/>
　　曰天文也以人文言之坤來文乾而成離坤文而<lb/>
　　離明文明也艮止也父剛子柔君剛臣柔夫剛婦<lb/>
　　柔朋友者剛柔之合長幼者剛柔之序五者交錯<lb/>
　　粲然成文天理也非人為也上下?外尊卑貴賤<lb/>
<pb n="12b"/>
　　其文明而不亂各當其分而止矣文明以止則禍<lb/>
　　亂不生災害不作故日月軌道五星順序萬物自<lb/>
　　遂天文人文其理一也故曰文明以止人文也此<lb/>
　　合乾坤剛柔艮離兩體而言賁也聖人觀乎天文<lb/>
　　則知剛柔有常矣故南面而立視?旦之星日月<lb/>
　　之次以知四時寒暑之變春震秋?泰之時也夏<lb/>
　　離冬坎賁之時也泰易為賁四時互變時變之象<lb/>
　　也觀乎人文知天下之情必麗乎中正中正者理<lb/>
<pb n="13a"/>
　　之所當得者也故彰之車服明之藻色天下自化<lb/>
　　矣柔麗乎中正者化成天下之道也乾天也二變<lb/>
　　艮成也二柔麗乎中正也仰觀天文俯觀人文不<lb/>
　　順乎天則反求乎人文而已矣此推原卦變以盡<lb/>
　　賁之道也在卦氣為八月故太?準之以飾<hi>易傳</hi>
　　又曰賁自泰來坤上之乾二乾二之坤上剛柔相<lb/>
　　文故曰賁天?地???者天地之雜也夫子筮<lb/>
　　賁愀然其色不平曰以其雜乎所謂雜者即乾上<lb/>
<pb n="13b"/>
　　坤下相文之爻也　又曰星月之光皆離之陽也<lb/>
　　故坎離以中相易而賁分剛上而文柔　又曰王<lb/>
　　弼注賁曰坤之上六來居二位柔來文剛之義也<lb/>
　　乾之九二分居上位分剛上而文柔之義也此即<lb/>
　　卦變也而弼力詆卦變是終日數十而不知二五<lb/>
　　也<hi>並叢?</hi>　又曰徐氏云天文也上脫剛柔交錯四<lb/>
　　字故彖總而釋之剛柔交錯天文也文明以止人<lb/>
　　文也王昭素胡安定皆用此義石徂徠不然之曰<lb/>
<pb n="14a"/>
　　彖解亨小利有攸往中間更無異文即言天文者<lb/>
　　言剛柔也者天之文也天之文即剛柔二氣也二<lb/>
　　氣交錯成天之文柔來文剛分剛上而文柔者天<lb/>
　　文也臣曰日為陽月為??熒惑鎮為陽太白辰<lb/>
　　為?斗魁為陽尾為?天南為陽北為?東為陽<lb/>
　　西為?日月東行天西轉日自牽牛至東井分剛<lb/>
　　上而文柔也月自角至璧柔來而文剛也五星東<lb/>
　　行有遲有速北斗西行?明迭建二十八宿分配<lb/>
<pb n="14b"/>
　　五行各有?陽四時?見至於中外之??名之<lb/>
　　星河漢之精皆發乎?陽者也則二氣交錯成天<lb/>
　　之文信矣<hi>天文圖?</hi>
　　新安朱氏曰賁亨亨字疑衍天文也以卦變釋卦<lb/>
　　辭剛柔之交自然之象故曰天文先儒?天文上<lb/>
　　當有剛柔交錯四字理或然也文明以止又以卦<lb/>
　　德言之止謂各得其分化成天下極言賁道之大<lb/>
　　也<hi>本義</hi>　賁彖辭先儒云天文也上有剛柔相錯四<lb/>
<pb n="15a"/>
　　字恐是有之方與下文相似且得分曉<hi>語?</hi>
　　東萊?氏曰彖天下之人先須?其基本如何剛<lb/>
　　本?也文之以柔故?不亨柔本弱也文之以剛<lb/>
　　則小利有攸往文者文飾之也因其質之厚薄而<lb/>
　　加飾耳文王聖人也得尚父佐輔之故為大聖人<lb/>
　　之事業伊尹周公聖人也所佐者太甲成王而已<lb/>
　　則亦止於太甲成王之事業日月星辰雲漢之章<lb/>
　　天之文也父子兄弟君臣朋友人之文也此理之<lb/>
<pb n="15b"/>
　　在天人常昭然未嘗滅?人惟不加考究則不見<lb/>
　　其為文耳此一段當?觀字唯能觀察此理則在<lb/>
　　天者可以知時變在人者可以化成天下也<hi>易?</hi>
象曰山下有火賁君子以明庶政?敢折獄<lb/>
　伊川先生曰山者草木百物之<hi>一?之字</hi>所聚生也火在<lb/>
　其<hi>一?其字</hi>下而上照庶類皆被其光明為賁飾之象也<lb/>
　君子觀山下有火明照之象以修明其庶政成文明<lb/>
　之治而?果敢於折獄也折獄者人君之所致慎也<lb/>
<pb n="16a"/>
　豈可恃其<hi>一?其字</hi>明而輕自用乎乃聖人之用心也為<lb/>
　戒深矣象之所取惟以山下有火明照庶物以用明<lb/>
　為戒而賁亦自有?敢折獄之義折獄者?用情實<lb/>
　有文飾則?其情矣故?敢用文以折獄也<hi>易傳</hi>
　?渠先生曰?敢折獄者明不兼於下民未孚也故<lb/>
　止可明政以示民耳<hi>易?</hi>
　　藍田?氏曰山下有火可以燭乎細微而不可以<lb/>
　　及遠庶政之目細微不遺獄情?而難知也<lb/>
<pb n="16b"/>
　　龜山楊氏曰文明以止賁之象也觀文明之象則<lb/>
　　可以明庶政用文非折獄之義也<hi>易?</hi>
　　白雲郭氏曰本乎天者親上火之性也本乎地者<lb/>
　　親下山之德也山在上而親下火在下而親上是<lb/>
　　又相飾成文之象也聖人之德?加於明文明如<lb/>
　　此故可以明庶政然?敢折獄者有其象而?其<lb/>
　　才故也噬嗑以離明而明罰豐以離明而折獄賁<lb/>
　　之文明是有其象也噬嗑動而明豐明以動而賁<lb/>
<pb n="17a"/>
　　文明以止是?其才也且噬嗑與賁皆有頤中有<lb/>
　　物之象而賁?除間之義者?動則閒當除而止<lb/>
　　則不能除間也洪範曰龜筮共違于人用靜吉用<lb/>
　　作凶亦猶為間雖一而有動止不同之義也<hi>易?</hi>
　　漢上朱氏曰山下有火託物以明異乎晉之自昭<lb/>
　　明德也賁飾之象君子體之以明庶政者初二三<lb/>
　　四正坤為?政者正也?敢折獄者折獄之道在<lb/>
　　於用常人吉士哀矜獄情不恃明察也不尚文飾<lb/>
<pb n="17b"/>
　　也或曰噬嗑亦明也明罰何也曰噬嗑六三九四<lb/>
　　六五上九不正不正者罰之賁?敢折獄下四爻<lb/>
　　正也庶政明而後折獄乃?枉濫<hi>易傳</hi>
　　新安朱氏曰山下有火明不及?明庶政事之小<lb/>
　　者折獄事之大者?離明而外艮止故取象如此<lb/>
　　<hi>本義</hi>　問山下有火賁君子以明庶政?敢折獄本<lb/>
　　義云明庶政是明之小者?折獄是明之大者此<lb/>
　　?是就象取義伊川?此則又就賁飾上?不知<lb/>
<pb n="18a"/>
　　二?可相備否先王曰明庶政是就離上??敢<lb/>
　　折獄是就艮上?離明在?艮止在外則是事之<lb/>
　　小者可以用明折獄是大事一折便了有止之義<lb/>
　　明在?不能及他故止而不敢折也大凡就象中<lb/>
　　?則意味長若懸空?道理雖?得去亦不甚親<lb/>
　　切也　問賁君子以明庶政?敢折獄先生曰此<lb/>
　　與旅卦都?刑獄事但爭艮與離之在?外故其<lb/>
　　?相反止在外明在?故明政而不敢折獄止在<lb/>
<pb n="18b"/>
　　?明在外故明慎用刑而不留獄又曰?言之如<lb/>
　　今州縣治獄禁勘審覆自有許多節次過乎此而<lb/>
　　不決便是留獄不及乎此而決便是敢於折獄書<lb/>
　　云要囚至于旬時他自是有許多時日此一段與<lb/>
　　周禮秋官同意　山下有火賁<hi>離下艮上</hi>?明外止雖<lb/>
　　然?明是?止殺底明所以不敢用其明以折獄<lb/>
　　此與山上有火旅君子以明慎用刑而不留獄正<lb/>
　　相反賁?明外止旅外明?止<hi>艮下離上</hi>故其象不同<lb/>
<pb n="19a"/>
　　如此　?問苟明見其情罪之是非亦何難於折<lb/>
　　獄曰是他自有?象如此遇著此象底便用如此<lb/>
　　然獄亦自有十三八棒便了底亦有須待囚訊鞫<lb/>
　　勘?問結證而後了底書曰要囚服念五六日至<lb/>
　　于旬時丕蔽要囚周禮秋官亦有此數句便是有<lb/>
　　合如此者若獄未具而決之是所謂敢折獄也若<lb/>
　　獄已具而留之不決是所謂留獄也不留獄者謂<lb/>
　　囚訊結證已畢而即決之也<hi>並語?</hi>
<pb n="19b"/>
　　東萊?氏曰山下有火賁火在山下山上草木皆<lb/>
　　被其光彩是以謂之賁賁文也山下有火山上方<lb/>
　　有光輝猶文章必從根極中來聰明不可恃人多<lb/>
　　恃其聰明以折獄故失之於過君子雖聰明而不<lb/>
　　敢自恃其明故於獄?敢折大抵?敢折獄者非<lb/>
　　謂延淹退縮也乃周詳審察常若不明者之所為<lb/>
　　故曰?敢折獄<hi>易?</hi>
初九賁其趾?車而徒象曰?車而徒義弗?也<lb/>
<pb n="20a"/>
　伊川先生曰初九以剛陽居明體而處下君子有剛<lb/>
　明之德而在下者也君子在?位之地?所施於天<lb/>
　下惟自賁飾其所行而已趾取在下而所以行也君<lb/>
　子修飾之道正其所行守節處義其行不苟義或不<lb/>
　當則?車輿而寧徒行?人之所羞而君子以為賁<lb/>
　也?車而徒之義兼於比應取之初比二而應四應<lb/>
　四正也與二非正也九之剛明守義不近與於二而<lb/>
　?應於四?易而從難如?車而徒行也守節義君<lb/>
<pb n="20b"/>
　子之賁也是故君子所賁世俗所羞世俗所貴<hi>一作賁</hi>
　君子所賤以車徒為言者因趾與行為義也　?車<lb/>
　而徒行者於義不可以?也初應四正也從二非正<lb/>
　也近?二之易而從四之難?車而徒行也君子之<lb/>
　賁守其義而已<hi>並易傳</hi>
　?渠先生曰文明之德以貴居賤修飾於下故曰賁<lb/>
　其趾義非苟進故曰?車而徒<hi>易?</hi>
　　藍田?氏曰居賁之時以剛居下其體文明致飾<lb/>
<pb n="21a"/>
　　於其足者也致飾其足不可?以不義不義之車<lb/>
　　不若行之潔也<lb/>
　　龜山楊氏曰居一卦之下趾之象也賁其趾徒行<lb/>
　　之象也不為臣不見諸侯故召之則不往往役義<lb/>
　　也故庶人召之亦往?車而徒者也君子之自賁<lb/>
　　其行豈有待乎外哉守義不渝而已故軒車不容<lb/>
　　巷子貢以為愧仁義之慝輿馬之飾原憲不為也<lb/>
　　此?車而徒之謂歟<hi>易?</hi>
<pb n="21b"/>
　　白雲郭氏曰趾在下者也徒行賤者之事也皆初<lb/>
　　之象也君子以義為榮而不以徒行為辱?生取<lb/>
　　義尚有之況車徒之間乎是以古之人?以天下<lb/>
　　弗顧繫馬千駟弗受一介不以與人一介不以取<lb/>
　　諸人惟義所在而已故初九以賤自居?車而徒<lb/>
　　所謂窮不失義者矣雖徒行也乃以義飾其趾者<lb/>
　　乎二之?中猶載我者也?二應四義弗?也若<lb/>
　　夫小人不義而?盜之招也雖慶氏之車何有於<lb/>
<pb n="22a"/>
　　我哉孔子曰不義而富且貴於我如浮雲孟子曰<lb/>
　　萬鍾不辨禮義而受之萬鍾於我何加焉充?車<lb/>
　　而徒之義則義不可勝用然後孔孟之學可得而<lb/>
　　至也<hi>易?</hi>
　　漢上朱氏曰艮為指初在下體之下動而應足趾<lb/>
　　也坤為輿二坎為輪車也四震為大塗為足足趾<lb/>
　　行乎大塗者徒行也初九於六二為近於六四為<lb/>
　　??二車弗?寧徒行而弗辭者六二非正應義<lb/>
<pb n="22b"/>
　　弗?也夫車所以賁其行義弗當?而?之辱也<lb/>
　　非賁也是以寧徒行雖跣足賁也古之人有弗肯<lb/>
　　?人之車緩步以當車者守義故也<hi>易傳</hi>
　　五?胡氏曰季氏使閔子騫為費宰閔子騫曰善<lb/>
　　為我辭焉如有復我者則吾必在汶上矣王烈寓<lb/>
　　於遼東公孫度欲以為吏烈為商賈以自穢乃免<lb/>
　　<hi>易外傳</hi>
　　新安朱氏曰剛德明體自賁於下為?非道之車<lb/>
<pb n="23a"/>
　　而安於徒步之象占者自處當如是也君子之取<lb/>
　　?決於義而已<hi>本義</hi>
　　東萊?氏曰大抵人皆以外物為光華而君子必<lb/>
　　思所以久?之道初九一爻本當從二之甚近不<lb/>
　　以二光華可慕而?從四則知久?之道在此矣<lb/>
　　夫?車而徒非謂有車而不之?以義之不當故<lb/>
　　也象又恐人以道義自負驕富貴羞王公故又曰<lb/>
　　義弗??曰吾非輕富貴車服為不足道但義不<lb/>
<pb n="23b"/>
　　當?之耳義當?則?之矣若義之所在而?之<lb/>
　　則亦足以光華此足以見君子不有外物之意<hi>易?</hi>
六二賁其須象曰賁其須與上興也<lb/>
　伊川先生曰卦之為賁雖由兩爻之變而文明之義<lb/>
　為重一實賁之主也故主言賁之道飾於物者不能<lb/>
　大變其質也因其質而加飾耳故取須義須隨頤而<lb/>
　動者也動止惟繫於<hi>一?於字</hi>所附猶善惡不由於賁也<lb/>
　二之文明唯為賁飾善惡則繫其質也　以須為象<lb/>
<pb n="24a"/>
　者謂其與上同興也隨上而動動止惟繫所附也猶<lb/>
　加飾於物因其質而賁之善惡在其質也<hi>並易傳</hi>
　?渠先生曰賁其須起意在上也<hi>易?</hi>
　　藍田?氏曰須以柔附其上為上之賁者也<lb/>
　　龜山楊氏曰離麗也?麗乎陽也二雖為文明之<lb/>
　　主然以?麗陽而已其為賁也不能為?有須之<lb/>
　　象焉須附頤而生與上俱興者也<hi>易?</hi>
　　兼山郭氏曰安定先生謂須待也君子之道不可<lb/>
<pb n="24b"/>
　　以躁進也?上下相文之時六二以文明而麗乎<lb/>
　　下柔順中正?私?應靜而有待物必有致飾者<lb/>
　　夫待而後應與上同興夫何咎焉不曰吉凶初?<lb/>
　　失得故也<hi>易?</hi>
　　白雲郭氏曰先人曰安定先生謂須待也君子之<lb/>
　　道不可以躁進也?上下相文之時六二以文明<lb/>
　　而麗乎下柔順中正?私?應靜而有待物必有<lb/>
　　致飾者雍曰以王輔嗣之清談猶以須為上附之<lb/>
<pb n="25a"/>
　　物獨安定以為須待然後賁之六二可得而言也<lb/>
　　六二文明之主也有待而興智之事也然其須也<lb/>
　　乃所以為賁歟與上興者柔而?應故須九三剛<lb/>
　　為之助則可興於君矣<hi>易?</hi>
　　漢上朱氏曰二言賁飾之道毛在頤曰須在口曰<lb/>
　　髭在頰曰髯三有頤體二柔在頤下須之象二三<lb/>
　　剛柔相賁賁其須也夫文不虛生譬之須生於頤<lb/>
　　血盛則?滋血衰則減耗非?益為之飾與上興<lb/>
<pb n="25b"/>
　　也與相與也二三相賁而成震起也柔道上行有<lb/>
　　興之象是故冠弁衣裳黼黻文章彫琢刻鏤??<lb/>
　　之飾因其有尊卑貴賤之實而明之實既不同其<lb/>
　　文亦異不豐不殺惟其稱也棘子成曰質而已矣<lb/>
　　何以文為不知文待質而後興也<hi>易傳</hi>
　　五?胡氏曰六二文明賁之主其質?柔隨質之<lb/>
　　善惡而賁之耳故不能變其質也如叔孫通制禮<lb/>
　　儀因漢?所能行者而已<hi>易外傳</hi>
<pb n="26a"/>
　　新安朱氏曰二以?柔居中正三以陽剛而得正<lb/>
　　皆?應與故二附三而動有賁須之象占者宜從<lb/>
　　上之陽剛而動也<hi>本義</hi>
　　東萊?氏曰大凡有本則有文夫人之須不離於<lb/>
　　頤頷文生於本?本之文則不足貴<hi>易?</hi>
九三賁如濡如永貞吉象曰永貞之吉終莫之陵也<lb/>
　伊川先生曰三處文明之極與二四二?間處相賁<lb/>
　賁之盛者也故云賁如如辭助也賁飾之盛光彩潤<lb/>
<pb n="26b"/>
　澤故云濡如光彩之盛則有潤澤詩云麀鹿濯濯永<lb/>
　貞吉三與二四非正應相比而成相賁故戒以常永<lb/>
　貞正賁者飾也賁飾之事難乎常也故永貞則吉三<lb/>
　與四相賁又下比於二二柔文一剛上下交賁為賁<lb/>
　之盛也賁飾而不常且非正<hi>一有則字</hi>人所陵侮也故戒<lb/>
　能永貞則吉也其賁既常而正誰能陵之乎<hi>並易傳</hi>
　?渠先生曰上下皆柔?物陵犯然不可邪妄自肆<lb/>
　故永貞然後終保?悔<hi>易?</hi>
<pb n="27a"/>
　　藍田?氏曰賁如濡如賁之盛也居文明之極處<lb/>
　　二?之間交錯成文至於潤澤可謂盛矣上陵下<lb/>
　　替文不明也知文明之盛?嫌明微等威以辨守<lb/>
　　是不變至於悠久物莫之陵也<lb/>
　　龜山楊氏曰九三剛得位有其質矣而間乎二?<lb/>
　　之間上下交賁之故曰賁如濡如也居文明之極<lb/>
　　為二?所濡非正固而移其質則凶之道也故惟<lb/>
　　永正乃吉永正則其守固矣非二?所能移也其<lb/>
<pb n="27b"/>
　　孰能陵之<hi>易?</hi>
　　白雲郭氏曰三以剛德居文明之極其不待致飾<lb/>
　　而賁於自然者故曰賁如也濡如有相與之義二<lb/>
　　足以飾三而三亦所以飾二之須也賁之時上下<lb/>
　　相文二三既以剛柔盡須濡之義得賁之道矣能<lb/>
　　永保而固守何吉如之終孰得而陵之哉相與非<lb/>
　　其道多致陵此言致飾故終莫之陵也<hi>易?</hi>
　　漢上朱氏曰六二以柔賁剛賁如也九三坎體以<lb/>
<pb n="28a"/>
　　剛賁柔坎水濡之澤潤而有光耀濡如也剛柔相<lb/>
　　賁文飾之盛禮之致隆者也然二非正應以近相<lb/>
　　得故相賁相濡以成文九三守正不動二亦柔麗<lb/>
　　乎中正故吉三賁將變動而失正則上且自外而<lb/>
　　陵之禮者法之大分去爭奪之道也永正誰能陵<lb/>
　　之今夫富商之財足以金玉其車文錯其服而木<lb/>
　　楗葦藩過於朝而不歉者知禮法之不可以干也<lb/>
　　苟失其正?其間者有競心焉安能自免於淩轢<lb/>
<pb n="28b"/>
　　乎故終莫之陵者永貞之吉三下卦之終三不動<lb/>
　　永貞之象<hi>易傳</hi>
　　五?胡氏曰三處文明之極陽??耦陽居其中<lb/>
　　?陽交合情文?澤賁之盛也如舜得十六相文<lb/>
　　王得四友漢?得三傑光武得二十八將唐太宗<lb/>
　　得房杜王魏君臣相輔光被天下後世而膏澤下<lb/>
　　於斯民賁如濡如也方世之亂英雄角逐君擇其<lb/>
　　臣臣擇其君非素有定分也皆以情義意氣決相<lb/>
<pb n="29a"/>
　　從耳苟不長守正固而繼之以疑阻猜嫌則君臣<lb/>
　　必不相保未有能終者也安得吉如陳靈之殺洩<lb/>
　　冶趙遷之殺李牧袁紹之殺田豐是也終為人所<lb/>
　　陵辱矣<hi>易外傳</hi>
　　新安朱氏曰一陽居二?之間得其賁而潤澤者<lb/>
　　也然不可溺於所安故有永貞之戒<hi>本義</hi>
　　東萊?氏曰九三居?卦之極又有離體故為文<lb/>
　　明之極故曰賁如濡如然又曰永貞吉何也?文<lb/>
<pb n="29b"/>
　　之極須當守以正大凡有文之人自為人所重而<lb/>
　　此象乃曰終莫之陵者此?有?文士雖為人所<lb/>
　　愛而亦為人所薄若唐之王楊盧駱雖有文采終<lb/>
　　為人薄者以不正故耳若孔子孟子非不文也而<lb/>
　　後人仰之莫不肅然而敬者以其永正也六經之<lb/>
　　文亦然<hi>易?</hi>
六四賁如皤如白馬翰如匪寇婚媾象曰六四當位疑<lb/>
也匪寇婚媾終?尤也<lb/>
<pb n="30a"/>
　伊川先生曰四與初為正應相賁者也本當賁如而<lb/>
　為三所隔故不獲相賁而皤如皤白也未獲賁也馬<lb/>
　在下而動者也未獲相賁故云白馬其從正應之志<lb/>
　如飛故云翰如匪為九三之寇讎所隔則婚媾遂其<lb/>
　相親矣己之所?與動於下者馬之象也初四正應<lb/>
　終必獲親第始為其間隔耳　四與初相?而三介<lb/>
　於其間是所當之位為<hi>一?為字</hi>可疑也雖為三寇讎所<lb/>
　隔未得親於婚媾然其正應理直義勝終必得合故<lb/>
<pb n="30b"/>
　云終?尤也尤怨也終得相賁故?怨尤也<hi>並易傳</hi>
　?渠先生曰以?居?性為艮止故志堅行潔終?<lb/>
　尤累<hi>易?</hi>
　　藍田?氏曰六四以?居?當乎位質也以四應<lb/>
　　初剛柔相錯文也雖與初應而近比九三近而不<lb/>
　　相得以為已寇賁如者欲應初也皤如者安於當<lb/>
　　位以辟寇也有是疑也故或文或質然潔白其行<lb/>
　　以待之寇卒不可得而犯則婚媾諧矣<lb/>
<pb n="31a"/>
　　龜山楊氏曰剛上文柔而為艮艮止也剛止乎上<lb/>
　　而四居其下未獲賁也故賁如皤如皤白也雖未<lb/>
　　獲賁而從上之志已行矣故曰白馬翰如言從之<lb/>
　　疾也然分剛文柔雖止乎上匪?也是乃婚媾也<lb/>
　　終必獲賁矣故?尤也<hi>易?</hi>
　　白雲郭氏曰賁雖剛柔相文然陽道常饒故足以<lb/>
　　兼人?道常乏故有受飾之理四雖自飾矣亦有<lb/>
　　皤如之質將受物之飾猶六二之須丘園之賁皆<lb/>
<pb n="31b"/>
　　?已待物之象也初九以剛?之才飾其趾而來<lb/>
　　翰如之馬也馬之來所以飾四之皤四亦以飾馬<lb/>
　　之白皆有受飾之質而交相文也此其所以為賁<lb/>
　　也凡剛自?進柔必疑之?力不足而居上常懼<lb/>
　　人之?已也初以剛下柔而來應匪?也婚媾之<lb/>
　　道也六四雖多懼懷疑終何尤哉伊川云翰從之<lb/>
　　疾也<hi>易?</hi>
　　漢上朱氏曰六四初九以正相賁也六四之柔下<lb/>
<pb n="32a"/>
　　賁初九賁如也初九之剛上賁六四成巽六二為<lb/>
　　須巽為白皤如也言初之賁四純白相賁飾也六<lb/>
　　四當位伏巽為不果有疑志也四所以疑者初間<lb/>
　　於三坎為盜盜據?外之際四有?剛之險初四<lb/>
　　未獲賁也雖未獲賁而應之志其疾如白馬翰如<lb/>
　　飛騰而赴之匪九三之寇則遂婚媾矣初離為雉<lb/>
　　之四巽為雞翰如也翰剛爻也震為作足之馬震<lb/>
　　變巽故曰白馬翰如震長男離中女男女合故曰<lb/>
<pb n="32b"/>
　　婚媾純白?偽誰能間之始疑而終合故曰終?<lb/>
　　尤也四之所尤者三也三下卦之終<hi>易傳</hi>
　　新安朱氏曰皤白也馬人所?人白則馬亦白矣<lb/>
　　四與初相賁者乃為九三所隔而不得遂故皤如<lb/>
　　而其往求之心如飛翰之疾也然九三剛正非為<lb/>
　　?者也乃求婚媾耳故其象如此當位疑謂所當<lb/>
　　之位可疑也終?尤謂若守正而不與亦?它患<lb/>
　　也<hi>本義</hi>　言此爻?所賁飾其馬亦白也言?飾之<lb/>
<pb n="33a"/>
　　象如此<hi>語?</hi>
　　東萊?氏曰六四白馬翰如此一句須當?且四<lb/>
　　與初為正應為九三之剛間隔故未婚媾初四雖<lb/>
　　為九三間隔然其從正應之志如馬之飛故後必<lb/>
　　合凡人之於事其所當合者終不為人所間然亦<lb/>
　　不可以為當合而不思慮也必如馬之飛翰而後<lb/>
　　可<hi>易?</hi>
六五賁于丘園束帛戔戔吝終吉象曰六五之吉有喜<lb/>
<pb n="33b"/>
也<lb/>
　伊川先生曰六五以?柔之質密比於上九剛陽之<lb/>
　賢?比於陽復?所係應從之者也受賁於上九也<lb/>
　自古設險守國故城壘多依丘?丘謂在外而近且<lb/>
　?者園圃之地最近城邑亦在外而近者丘園謂在<lb/>
　外而近者指上九也六五雖居君位而?柔之才不<lb/>
　足自守與上之剛陽相比而志從焉獲賁於外比之<lb/>
　賢賁于丘園也若能受賁於上九受<hi>一作隨</hi>其裁制如<lb/>
<pb n="34a"/>
　束帛而<hi>一?而字</hi>戔戔則雖其柔弱不能自為為可吝少<lb/>
　然能從於人成賁之功終獲其吉也戔戔翦裁分裂<lb/>
　之狀帛未用則束之故謂之束帛及其制為衣服必<lb/>
　翦裁分裂戔戔然束帛喻六五本質戔戔謂受人翦<lb/>
　製而成用也其資於人與蒙同而蒙不言吝者?童<lb/>
　蒙而賴於人乃其宜也非童幼而資賁於人為可吝<lb/>
　耳然享其功終為吉也　能從人以成賁之功享其<lb/>
　吉美是有喜也<hi>並易傳</hi>
<pb n="34b"/>
　?渠先生曰?陽相因物所阜生柔中之德比於上<lb/>
　九上九敦素因可恃而致富雖為悔<hi>一作隘</hi>吝然獲其<lb/>
　吉也其道上行故曰丘園<hi>易?</hi>
　　藍田?氏曰六五賁飾之時以處尊位致乎文者<lb/>
　　也以柔居中其體則止文極知反能止乎中矣飾<lb/>
　　乎丘園樹藝而已家給人足束帛所以戔戔既知<lb/>
　　反本則不妄費能知吝而終吉者也文多滅質反<lb/>
　　飾其本以止乎中而保吉故可喜也<lb/>
<pb n="35a"/>
　　龜山楊氏曰先王備禮廣樂藻飾治具所以賁天<lb/>
　　下也六五柔履尊位而賁于丘園則所賁小矣束<lb/>
　　帛戔戔用禮薄矣非人君所以賁天下之道也故<lb/>
　　吝夫丘園已所有也六二正應之象然二為文明<lb/>
　　之主而五賁之得所賁矣故終吉而有喜<hi>易?</hi>
　　兼山郭氏曰丘園以地言之則生財之本也以人<lb/>
　　言之則尚德之人也夫得賢者則能立太平之基<lb/>
　　亦致治之本也故六五致飾於本其末有不盛者<lb/>
<pb n="35b"/>
　　乎尚且束帛以卷之不嫌於損少亦儉而用禮之<lb/>
　　意也儉而用禮則生物不匱而賢者不以?禮傷<lb/>
　　廉而違之故終有喜也彼致飾於物至於窮侈極<lb/>
　　美與夫得賢於畎畝之中幡然改曰使是君為堯<lb/>
　　舜之君者可同言之哉<hi>易?</hi>
　　白雲郭氏曰六五為賁之主及于丘園所飾?矣<lb/>
　　非若二三之須濡初四之私應也其道豈不廣且<lb/>
　　大哉聖人不遐遺之義也?且不遺況邇者乎丘<lb/>
<pb n="36a"/>
　　園尚及之況朝廷之上乎故商之賁也及於耕築<lb/>
　　周之賁也及於漁釣賁于丘園乃所以飾天下國<lb/>
　　家非特下飾窮士而已束帛戔戔幣聘之禮湯聘<lb/>
　　伊尹文王聘?望實幣帛箱篚之意也子夏傳云<lb/>
　　三元二纁象?陽為束帛或以戔戔為多何哉馬<lb/>
　　氏云戔戔委積貌許慎以戔從二戈蓋謂有相次<lb/>
　　不一之意四方聘賢前後相望於道如有次非一<lb/>
　　所也然以幣聘賢猶為吝道故孟子言仁人不可<lb/>
<pb n="36b"/>
　　以貨取而在禮不廢故賢者至而終吉也人君與<lb/>
　　天下之喜莫喜於得賢故君子能長育人材則天<lb/>
　　下喜樂之而詩人於得賢與賢育材之際未嘗不<lb/>
　　以喜樂壽考終之蓋六五之吉有喜之義也先儒<lb/>
　　多以賁于丘園為聘士獨王氏孔氏以為國之道<lb/>
　　不尚華侈而貴儉約其說不同然書言野?遺賢<lb/>
　　詩有考槃在澗在阿之刺則丘園?為賢者窮處<lb/>
　　之地必曰賁于丘園蓋示?遺賢之意為國之道<lb/>
<pb n="37a"/>
　　孰大於此孰美於此天下之治孰不本於此故在<lb/>
　　賁之時為君道之至廣大也在易言于野于郊于<lb/>
　　陸于陵之類皆誠為郊野陵陸何獨假丘園以為<lb/>
　　質素也況質素為上九之事六五正當賁之盛大<lb/>
　　之時言賁之盛大?過於得賢及?為國之休光<lb/>
　　若從王孔二家說云賁飾於束帛珍寶則質素之<lb/>
　　道乃隕落若設飾于丘園質素之所束帛乃戔戔<lb/>
　　?多此務在積帛之多即管墨喜利之學貪鄙小<lb/>
<pb n="37b"/>
　　道豈足以充賁之六五之義乎在節之彖曰節以<lb/>
　　制度不傷財不害民聖人之崇尚節儉恐傷財害<lb/>
　　民而已非有望於束帛珍寶之多也聖人所寶惟<lb/>
　　賢苟有意於束帛戔戔之多又安足以為聖人也<lb/>
　　哉故非聘賢之君不足以當六五之位王氏之言<lb/>
　　害義孔氏膠於爻象?待士之文丘園之義幾不<lb/>
　　復聞矣<hi>易說</hi>
　　漢上朱氏曰艮為山為果蓏山半為丘而有果蓏<lb/>
<pb n="38a"/>
　　丘園也五尊位柔中外資上九之賢故曰賁于丘<lb/>
　　園坤為帛艮手束之束帛五兩坤數也三?二纁<lb/>
　　天地?耦之文上五相賁之象戔戔委積貌坤為<lb/>
　　?束帛其上多而委積用之以外聘故曰束帛戔<lb/>
　　戔夫五得尊位當賁天下六二不應近比上九吝<lb/>
　　道也然柔中厚禮上九自外賁之始吝而終吉正<lb/>
　　則吉也?陽得位曰喜上來賁五陽得位而正喜<lb/>
　　豈偽為之哉好賢樂善有得於誠心故曰六五之<lb/>
<pb n="38b"/>
　　吉有喜也<hi>易傳</hi>
　　五?胡氏曰?宗陸?<hi>易外傳</hi>
　　新安朱氏曰六五柔中為賁之主敦本尚實得賁<lb/>
　　之道故有丘園之象然?性吝嗇故有束帛戔戔<lb/>
　　之象束帛薄物戔戔淺小之意人而如此雖可羞<lb/>
　　吝然禮奢?儉故得終吉<hi>本義</hi>　問賁于丘園束帛<lb/>
　　戔戔吝終吉曰當賁飾華盛之時而安于丘園樸<lb/>
　　陋之事其道雖可吝而終則有吉也　問六五之<lb/>
<pb n="39a"/>
　　吉何以有喜曰終吉所以有喜　問賁于丘園束<lb/>
　　帛戔戔吝終吉曰上兩句只是當來卦辭非主事<lb/>
　　而言看如何用皆有這?道理　或曰賁于丘園<lb/>
　　安定作敦本說荅云某意正要如此或以戔戔為<lb/>
　　盛多之貌曰非也戔戔者淺小之義凡淺字箋字<lb/>
　　皆從戔　問淺小是儉之義否曰然所以下文云<lb/>
　　吝終吉吝雖不好看然終?吉　伊川此卦傳大<lb/>
　　有牽?處束帛解作翦裁恐?此理且如今將束<lb/>
<pb n="39b"/>
　　帛之說示人?人解人決不思慮從翦裁上去<lb/>
　　賁于丘園是人務實底束帛戔戔是賁得不甚大<lb/>
　　所以說吝兩句是兩意　問九五賁于丘園是柔<lb/>
　　中居尊敦本尚實故有賁于丘園之象然?性吝<lb/>
　　嗇故有束帛戔戔之象戔戔淺小貌人而如此雖<lb/>
　　可羞吝然禮奢?儉故得終吉此與程傳指丘園<lb/>
　　為上九者如何先生曰舊說多作以束帛聘在外<lb/>
　　之賢但若如此說則與吝終吉文義不?今程傳<lb/>
<pb n="40a"/>
　　所指亦然蓋戔戔自是淺小之意如從水從戔則<lb/>
　　為淺從人從戔則為俴從貝從戔則為賤皆淺小<lb/>
　　意程傳作翦裁已是?迴又說丘園更覺牽?如<lb/>
　　本義所說?似與吝終吉文義稍協又問白賁?<lb/>
　　咎上得志也何謂得志先生曰居卦之上在事之<lb/>
　　外不假文飾而有自然之文便自優游自得也?<lb/>
　　銖曰如本義說六五上九兩爻?是賁極反本之<lb/>
　　意先生曰六五已有反本之漸故曰丘園又曰束<lb/>
<pb n="40b"/>
　　帛戔戔至上九白賁則反本而復於?飾矣蓋皆<lb/>
　　賁飾之象也　又曰賁于丘園是務農為本之義<lb/>
　　　問伊川解賁于丘園指上九而言看來似好蓋<lb/>
　　賁三?皆受賁於陽不應此爻獨異而作敦本務<lb/>
　　實說也先生曰如何丘園便能賁人束帛戔戔它<lb/>
　　解作翦裁之象尤艱曲說不去這八字只平白在<lb/>
　　這堶Y似他說則曲折多意思?舊說指上九作<lb/>
　　?尚?于丘園之賢而用束帛之禮聘召之若不<lb/>
<pb n="41a"/>
　　用某說則此說似近它將丘園作上九之象束帛<lb/>
　　戔戔作翦裁分裂之象則與象意大相?也　問<lb/>
　　賁六五賁于丘園是在艮體故安止于丘園而不<lb/>
　　復有外賁之象先生曰雖是止體亦是上比於九<lb/>
　　漸漸到極處若一向賁飾去亦自不好須是收斂<lb/>
　　方得又問敦本務實莫是反樸還淳之義否先生<lb/>
　　曰賁取賁飾之義它今?來賁田園為農圃之事<lb/>
　　當賁之時似若鄙吝然儉約終得吉吉則有喜故<lb/>
<pb n="41b"/>
　　象云有喜也<hi>並語?</hi>
　　東萊?氏曰大凡居君位者當使我裁制於人不<lb/>
　　可受人之裁制今六五雖居君位而?柔之才不<lb/>
　　足自守故求上九之賢而資比之故云吝然自知<lb/>
　　其才柔弱不足有為而資求於人與不求者固異<lb/>
　　矣故曰終吉<hi>易說</hi>
上九白賁?咎象曰白賁?咎上得志也<lb/>
　伊川先生曰上九賁之極也賁飾之極則失於華偽<lb/>
<pb n="42a"/>
　唯能質白其賁則?過飾之咎白素也尚質素則不<lb/>
　失其本真所謂尚質素者非?飾也不使華?實耳<lb/>
　　白賁?咎以其在上而得志也上九為得志者在<lb/>
　上而文柔成賁之功六五之君又受其賁故雖居?<lb/>
　位之地而實尸賁之功為得志也與它卦居極者異<lb/>
　矣既在上而得志處賁之極將有華偽失實之咎故<lb/>
　戒以質素則?咎飾不可過也<hi>並易傳</hi>
　?渠先生曰上<hi>一作止</hi>而居?潔?所累為物所貴故<lb/>
<pb n="42b"/>
　曰上得志也<hi>易說</hi>
　　藍田?氏曰上九以陽居上至白之象也畫繪之<lb/>
　　事後素功極乎藻絢必尚素功者?色淆亂非白<lb/>
　　?以?之也畫繪至於素功飾之道盡矣上之志<lb/>
　　得矣<lb/>
　　龜山楊氏曰賁?色色色者也白賁受色者也惟<lb/>
　　?色為能賁有質為能受上九賁之極也剛止乎<lb/>
　　上有其質矣而文明麗之受賁者也故?咎而得<lb/>
<pb n="43a"/>
　　志<hi>易說</hi>
　　兼山郭氏曰上九見素抱樸成?之始也明白入<lb/>
　　素成?之終也雜卦曰賁?色也孔子曰先進於<lb/>
　　禮樂野人也後進於禮樂君子也如用之則吾從<lb/>
　　先進又曰文勝質則史質勝文則野文質彬彬然<lb/>
　　後君子聖人之於質文何如此之相戾也曰聖人<lb/>
　　之尚質自然之質也聖人之貴文當文之文也故<lb/>
　　曰忠信禮之質也義禮禮之文也苟?忠信不可<lb/>
<pb n="43b"/>
　　以?拘者此也如賁之文?陽上下之相文自然<lb/>
　　之文也至於文明而不以止人為之偽也人為之<lb/>
　　偽殆不若白賁之為得也禮曰有以文為貴者有<lb/>
　　以素為貴者天子龍?諸侯黼大夫黻士元衣纁<lb/>
　　裳天子之冕朱?藻十有二旒諸侯九上大夫七<lb/>
　　下大夫五士三此以文為貴也有以素為貴者至<lb/>
　　恭?文父黨?容大圭不琢大羹不和大路素而<lb/>
　　越席犧尊?布鼏樿杓此以素為貴也然後知質<lb/>
<pb n="44a"/>
　　者自然之質文者當文之文孔子曰惡衣服而致<lb/>
　　美乎黻冕卑?室而盡力乎溝洫禹吾?閒然矣<lb/>
　　此之謂也故三代之王忠質相先救時之弊也方<lb/>
　　賁之時上下相文則文既勝矣白賁?咎其救僿<lb/>
　　之道歟然則人之文也率歸之偽可乎曰文明以<lb/>
　　止人文也至於偽何可尚也詩云綿蠻?鳥止于<lb/>
　　丘隅子曰於止知其所止可以人而不如鳥乎為<lb/>
　　人君止於仁為人臣止於敬為人子止於孝為人<lb/>
<pb n="44b"/>
　　父止於慈與國人交止於信未有不知止者也故<lb/>
　　孔子之筮曰白?止白?宜止?其有取而言之<lb/>
　　哉<hi>易說</hi>
　　白雲郭氏曰先人曰賁之文?陽上下之相文自<lb/>
　　然之文也至於文明而不以止人為之偽也人為<lb/>
　　之偽殆不若白賁之為得也禮有以文為貴者有<lb/>
　　以素為貴者孔子曰惡衣服而致美乎黻冕卑?<lb/>
　　室而盡力乎溝洫禹吾無閒然矣此之謂也故三<lb/>
<pb n="45a"/>
　　代之王忠質相先救時之弊也方賁之時文既勝<lb/>
　　矣白賁?咎其救僿之道歟然則人之文也率歸<lb/>
　　之偽可乎詩云綿蠻?鳥止于丘隅子曰於止知<lb/>
　　其所止可以人而不如鳥乎為人君止於仁為人<lb/>
　　臣止於敬為人子止於孝為人父止於慈與國人<lb/>
　　交止於信未有不知止者也知止則誠而?偽矣<lb/>
　　雍曰大哉白賁之義也立?之始也治天下之本<lb/>
　　也且以一性言之天命之謂性也聖人懼其質而<lb/>
<pb n="45b"/>
　　近於禽獸故假賁飾以文之文之不已於是乎窮<lb/>
　　人欲而滅天理是豈人之性也哉知白賁之義則<lb/>
　　知天命之性知天命之性則知率性之道知率性<lb/>
　　之道則知修道之教此中庸之道所以立也以天下<lb/>
　　言之則忠之弊救以質質之弊救以文文之不已其<lb/>
　　弊僿矣大者驕奢?泆於其上小者放辟邪侈於其<lb/>
　　下是豈聖人之教哉知白賁之道則救僿以忠於以<lb/>
　　繼周雖百世可知此三代之治可以復也不然則君<lb/>
<pb n="46a"/>
　　臣上下沈湎?泆卿士師師非度從流忘反尚何<lb/>
　　化成天下之有乎故彖言文明以止所以止其初<lb/>
　　上九言白賁?咎所以復其終其義一也方未賁<lb/>
　　之時則白賁為非既賁之後乃?咎矣此獨上九<lb/>
　　之事故象言上得志蓋得上九之志也<hi>易說</hi>
　　漢上朱氏曰上九賁之極有不賁者焉聖人因天<lb/>
　　地自然之文立王制為天下之大隆是非之封界<lb/>
　　分職名象之所起也其志在於著誠去偽使人各<lb/>
<pb n="46b"/>
　　由其情不失本真矣末流之弊尚文勝質而本真<lb/>
　　衰焉豈賁飾之初志哉志者動於中之謂也上九<lb/>
　　變動反三三有伏巽而離體離者乾再索而成巽<lb/>
　　之變也巽為白離為文有色生於無色故曰白賁<lb/>
　　白質也賁文也五色本於素五味本於淡五聲本<lb/>
　　於虛質者文之本上九變動而反本則文何由勝<lb/>
　　咎何由有我志得矣故曰大禮必簡至敬?文然<lb/>
　　貴本之謂文親用之謂理兩者合而成文以歸太<lb/>
<pb n="47a"/>
　　一夫是之謂大隆故酒醴之美?酒明水之尚黼<lb/>
　　黻文繡之美?布之尚莞簟之安而蒲越?鞂之<lb/>
　　尚丹漆雕幾之美而素車之尚荀子曰禮始於脫<lb/>
　　成於文終於稅夫終則有始質者文之始上九之<lb/>
　　白賁文在其中矣變而通三代損益之道是以?<lb/>
　　咎而得志不然事生送死而?敬文墨子之道烏<lb/>
　　得為?咎賁四至上其變皆以巽人文相賁以禮<lb/>
　　讓為本<hi>易傳</hi>
<pb n="47b"/>
　　新安朱氏曰賁極反本復於?色善補過矣故其<lb/>
　　象占如此<hi>本義</hi>　白賁?咎据剛上文柔是不當說<lb/>
　　自然而卦之取象不恁地拘各自說一義　問白<lb/>
　　賁?咎曰賁飾之事太盛則有咎所以處太盛之<lb/>
　　終則歸於白賁勢當然也<hi>語?</hi>
　　東萊?氏曰上九伊川曰惟能質白其賁則?過<lb/>
　　飾之咎此一過字須當看<hi>易說</hi>
　合訂刪補大易集義粹言卷二十六<lb/>
</p>
<p>
</p>
  </div>
</body>
</text>
</TEI>