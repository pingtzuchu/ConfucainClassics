<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩私記卷二</head> <lb/>
    <p>
<pb n="1a"/>
欽定四庫全書<lb/>
　讀詩私記卷二<lb/>
　　　　　　　　　　　明　李先芳　撰<lb/>
　　周南召南考<lb/>
　朱註以岐周故地為周公召公采邑故有周召之名<lb/>
　由此宣文王之化於南國故曰二南自北而南也不<lb/>
　言周公統於文王也不言岐周而言江漢就教化所<lb/>
　及之地而言也召南?俱載文王之化止有甘棠一<lb/>
<pb n="1b"/>
　事而名為召南者召公布文王之政善則歸君之意<lb/>
　也周南始于關雎而終于麟趾者有夫婦然後有父<lb/>
　子也召南始于鵲巢而終于騶虞者親親而仁民仁<lb/>
　民而愛物見王道之成也<lb/>
關雎?求之不得恐不得其人以成?治之功非慕男<lb/>
女之情也鐘鼓之樂樂其有后妃之?非喜其遂男女<lb/>
之情也<lb/>
葛覃即其為絺為綌而知其能勤即澣濯無斁而知其<lb/>
<pb n="2a"/>
能儉因其言告師氏而知其能敬因其歸寧父母而知<lb/>
其能孝關雎之所謂淑指其?之全體言也此所謂勤<lb/>
儉孝敬又各就其一事言也誦服之無斁之章則知周<lb/>
之所以興誦休其蠶織之章則知周之所以亡<lb/>
卷耳備酒漿之物酒醴乃婦人之職頃筐又易盈之器<lb/>
采而又采其不盈者志有所在也文王從役於外行彼<lb/>
周行故至周行想見其人而寘其所采也小雅云佻佻<lb/>
公子行彼周行言其勞也與此意同金罍兕觥二器侍<lb/>
<pb n="2b"/>
於君子以為合歡之具者也姑從而酌之庶?尊俎之<lb/>
間若有見之者故少永?其酌也意不在酒在所?之<lb/>
人耳其?也非慕琴瑟之樂念行役之?耳竊意此非<lb/>
后妃自作或自作亦出寓言丈夫行役婦人無出閨門<lb/>
之禮也<lb/>
樛木葛纍言后妃逮下而下繫戀之也文王有此賢妃<lb/>
則和氣致祥室家胥慶故詩人喜?助之賢有所自而<lb/>
贊揚文王之福不一而足也中庸樂爾妻孥父母其順<lb/>
<pb n="3a"/>
意略相類君子仍指文王言朱註作小君?子頗似牽<lb/>
滯再按嚴註后妃能以惠下逮?妾無?忌之心則?<lb/>
妾得以攀附而上進后妃如此樂哉其夫君子可謂福<lb/>
履安之矣與余見同<lb/>
螽斯繼樛木之後見多子之出於?妾凡贊揚人者必<lb/>
稱多福多男子此又文王福履之易見者也<lb/>
桃夭見?無怨女外無曠夫也<lb/>
?罝稱公侯呂氏記云文王時周人之詩極其尊稱不<lb/>
<pb n="3b"/>
過曰公侯而已重天王也亦文王未嘗稱王之一驗凡<lb/>
雅頌稱王者皆追王後所作耳<lb/>
芣?小序謂和平則婦人樂有子見王化之始也<lb/>
汝墳調飢朱註作輖重也疏義作朝俱未安竊意調如<lb/>
調停之調言飢而欲處之有求而未得也父母孔邇依<lb/>
集註後說言父母甚近不可懈于王事而貽其憂當紂<lb/>
之時不知君父之為尊今被文王之化雖婦人亦憂王<lb/>
室之如燬恐亡身以及其親也<lb/>
<pb n="4a"/>
螽斯言子孫之?也麟趾表子孫之賢也<lb/>
鵲巢當紂之時男女易為苟合多廢親迎之禮雖諸侯<lb/>
夫人亦莫之行今被文王之化諸侯始知慎重其事詩<lb/>
人喜其成禮故賦此以贊美之采蘩繼鵲巢之後諸侯<lb/>
既重婚姻之事故夫人亦重公侯之事也草蟲采蘋夫<lb/>
人既重公侯之事而大夫之妻亦有所效而思其夫奉<lb/>
其祭也<lb/>
行露讀詩記云使貞女之志得以自伸者召伯聽訟之<lb/>
<pb n="4b"/>
明也<lb/>
羔羊當紂之時以酒為池懸肉為林在位多效此成風<lb/>
荒淫無度故畢命云?殷庶士席寵惟舊怙侈滅義服<lb/>
美於人驕淫矜侉?由惡終俗之不良可想也一旦文<lb/>
王先之以卑服道之以敬止率之以日昃不遑食未?<lb/>
時而在位者若此羔羊素絲言服有常制無侈心也自<lb/>
公退食言無他務食有常期也?無侈心紛擾外無他<lb/>
務羈絆故心廣體胖委蛇自得也非詩人向慕之深不<lb/>
<pb n="5a"/>
能形容至此<lb/>
摽梅見二南之地有?近故化有淺深桃夭必待?泮<lb/>
此則迨其謂之其意殆謂急成婦道以相其夫與或曰<lb/>
女歸以漸不宜求昏如此之急也人情血氣既?難盡<lb/>
自檢情竇既開奚顧禮義故男女及時所以全節行于<lb/>
未破之日耳向非文王之化亦不知慮及此也若依註<lb/>
恐強暴之辱豈文王之化能及婦女不及男子乎不必<lb/>
依<lb/>
<pb n="5b"/>
小星?妾言命江汜夫人知悔樛木不言命以命係于<lb/>
后妃也不言悔無所用其悔也<lb/>
死?依後註作賦言美士以白茅包其死?而誘?春<lb/>
之女也有女如玉言女之美非?鹿之所能誘末復緩<lb/>
詞以拒之恐失之激肆其無忌憚之為也摽梅望其來<lb/>
望之以正也故其詞急死?懼其來拒其非正也故其<lb/>
詞緩若作?然不可犯之詞則?有速我獄者<lb/>
何彼穠矣言王姬又云平王朱註作武王以後事又云平<lb/>
<pb n="6a"/>
王即東遷之平王似當列王風黍離之類何以得與召<lb/>
南耶豈平王未遷之前先王之風化尚存而王姬下嫁<lb/>
國人美之有關雎鵲巢之遺意不忍降為黍離附諸召<lb/>
南之後見盛?至善之餘澤與<lb/>
騶虞小序云鵲巢之應也鵲巢之化行人倫既正朝廷<lb/>
既治天下純被文王之化則庶類蕃殖蒐田以時仁如<lb/>
騶虞則王道成也朱註解壹發五豝豝牡豕也至吉日<lb/>
發彼小豝云豕牝曰豝?何所憑與<lb/>
<pb n="6b"/>
　　按二南俱載文王之化惟甘裳何彼穠矣二篇不<lb/>
　　類?分陜之後始稱召伯文王之世豈有齊侯即<lb/>
　　襄公諸兒事無疑也疏義作平正也朱氏作齊一<lb/>
　　之侯恐未然姑缺之<lb/>
　<lb/>
　<lb/>
　<lb/>
　讀詩私記卷二<lb/>
</p>
<p>
</p>
  </div>
</body>
</text>
</TEI>