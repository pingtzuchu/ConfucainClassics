<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩私記卷一</head> <lb/>
    <p>
<pb n="1a"/>
欽定四庫全書<lb/>
　讀詩私記卷一<lb/>
　　　　　　　　　　　明　李先芳　撰<lb/>
　　詩序<lb/>
按?書考索歐陽氏云周南召南邶鄘衛王鄭齊豳秦<lb/>
魏唐陳檜曹此孔子未刪之前周太師樂歌之次第也周<lb/>
召邶鄘衛王鄭齊魏唐秦陳檜曹豳此今詩次第也周<lb/>
召邶鄘衛檜鄭齊魏唐秦陳曹豳王此鄭氏詩譜次第<lb/>
<pb n="1b"/>
也詩正風周南召南王化之本也二南之變風故次之以<lb/>
邶鄘衛衛一國也而三其名志衛首惡滅與國也諸侯相<lb/>
并王?滅矣雅亡而為一國之風故次之以王王制不足<lb/>
以統臨天下而畿?之諸侯若鄭者亦自為列國故次以<lb/>
鄭君臣上下之分失而人倫亂故次之以齊天下之風至<lb/>
此則無不變之國魏舜禹之都唐帝堯之國其遺風雖<lb/>
存今亦變矣故次之以魏唐先代之風化既?天下相胥<lb/>
而夷矣故次之以秦夷狄之化行聖王之流風盡矣陳舜<lb/>
<pb n="2a"/>
之後風化所厚也聖人之典法所在也今也風化熄而典<lb/>
法亡矣故次之以陳人情迫於危亡則思治安故思治者<lb/>
亂之極也故次之以檜曹亂既極必有治之之道周家之<lb/>
始?嘗由之矣故次之以豳言變之可正所以識王業之<lb/>
興也王業成而為政于天下故次以雅雅者王之政也小<lb/>
之先大固有序也天下之治始于正風以風天下其終也<lb/>
功?可以告於神明終始之義也故次之以頌頌之有魯<lb/>
?生於不足也商則頌前代之美不可廢也故附于其後<lb/>
<pb n="2b"/>
襄公二十九年季札請觀周樂于魯而豳居秦上秦在<lb/>
魏前陳在唐後載考左傳列國聘享賦詩如鄭伯有賦<lb/>
鶉之奔奔楚令尹子圍賦大明及穆叔不拜肆夏?武<lb/>
子不拜彤弓鄭伯如晉子展賦?仲子鄭伯享趙孟及<lb/>
鄭六卿餞韓宣子子齹賦野有蔓草子?賦羔裘子太<lb/>
叔賦褰裳子游賦風雨子旗賦有女同車子?賦蘀兮<lb/>
之類詩皆未?于聖人之手不能無差哀公十一年孔<lb/>
子自衛反魯然後樂正雅頌各得其所<lb/>
<pb n="3a"/>
　　刪詩<lb/>
嘗考經傳所引逸詩辭明理正未見其劣於三百篇也<lb/>
孔子何以刪之又所存三百五篇之中如詆君以碩鼠<lb/>
狡童如欲刺人之惡而自為彼人之辭以陷於所刺之<lb/>
地幾不可訓矣其何以?之孔子曰述而不作又曰蓋<lb/>
有不知而作者我無是也又曰多聞闕疑異時嘗舉史<lb/>
闕文之語而歎世道之不古存夏五郭公之書不欲遽<lb/>
正前史之缺誤如作詩之人可考其意可尋則?之其<lb/>
<pb n="3b"/>
人不可考其意不可尋則刪之其可知者雖比興深?<lb/>
詞?迂晦亦所不廢如芣?鶴鳴蒹葭之類是也於其<lb/>
所不可知者雖直陳其事文義明白亦不果?如逸詩<lb/>
翹翹車乘之類是也於其可知者雖詞意流泆不能不<lb/>
類於狹邪者亦所不刪如桑中溱洧野有蔓草出其東<lb/>
門之類是也其不可知者雖詞意?重一出於義禮者<lb/>
亦不果?如周道挺挺之類是也是其?者非私好也<lb/>
述而不作也其刪者非作惡也闕其所不知也彼夫子<lb/>
<pb n="4a"/>
以其可知者傳之子夏以其不可知者付之逸詩故小<lb/>
序之傳有自來也或謂詩序為衛宏毛公所作諸儒多<lb/>
疑之即為二公所作然自漢以來經師授受去古未?<lb/>
後學所當遵守體認以求詩人微意而得其??可也<lb/>
　　毛詩始末<lb/>
初孔子以詩授卜商商為之序以授曾申申授李克克<lb/>
授孟仲子仲子授根牟子牟子授荀卿卿授毛亨亨作<lb/>
詁訓傳以授毛萇以二公之所傳故名毛詩萇為河間<lb/>
<pb n="4b"/>
獻王博士以詩授貫長卿長卿授解延年延年授徐敖<lb/>
鄭?取毛氏訓詁所不盡及異同者續為註解後衛宏<lb/>
受毛詩於謝曼卿因作詩序又賈逵馬融鄭?俱作毛<lb/>
詩傳遂傳於世<lb/>
　　論小序<lb/>
朱文公解詩依古經文附以己見中間依小序者纔十<lb/>
之一耳馬氏曰雅頌之序可廢國風之序不可廢?雅<lb/>
頌詞?易見故讀文王在上於穆清廟二章以下諸篇<lb/>
<pb n="5a"/>
無非文王受命之詞享祀之典觸類可推于此而復敷<lb/>
衍附?其說誠為贅疣若國風之芣?以婦人樂有子為<lb/>
后妃之美也而其詩語不過形容采掇芣?之情?而<lb/>
已黍離之序以為閔周室宮廟之顛覆也而其詩語不<lb/>
過慨歎禾黍之苗穗而已此詩之不言所作之意而賴<lb/>
序以明者也若捨序以求之則其所以采掇者為何事<lb/>
而慨歎者為何說乎叔于田之二詩序以為刺鄭?公<lb/>
也而其詩語則鄭人愛叔段之辭耳揚之水椒聊二詩<lb/>
<pb n="5b"/>
序以為刺晉昭公也而其詩語則晉人愛桓叔之辭耳<lb/>
此詩之序其事以諷初不言刺之之意而賴序以明者<lb/>
也若捨序以求之則如四詩也非子雲美新之賦則袁<lb/>
宏九錫之文耳是豈可以訓而夫子不刪之乎鴇羽陟<lb/>
岵之詩見於變風序以為征役者不堪命而作也四牡<lb/>
采薇之詩見於正雅序以為勞使臣遣戍役而作也而<lb/>
深味四詩之?則歎行役之勞苦敘饑渴之情?憂孝<lb/>
養之不遂悼歸休之無期其辭語一耳此詩之辭同意<lb/>
<pb n="6a"/>
異而賴序以明者若捨序以求之則文王之臣民亦怨<lb/>
其上而四牡采薇不得為正雅矣即是數端而觀之則<lb/>
知序之不可廢也明矣<lb/>
　　朱註國風多淫奔之詞<lb/>
夫子刪詩有取關雎之為首篇者為其樂而不淫耳今<lb/>
考國風朱註凡為男女淫奔自敘者二十有四如桑中<lb/>
東門之墠溱洧東方之日東門之池東門之楊月出序<lb/>
本以為刺淫而文公獨以為淫者自作亦不甚謬若?<lb/>
<pb n="6b"/>
女木?采葛丘中有麻將仲子遵大路有女同車山有<lb/>
扶蘇蘀兮狡童褰裳風雨子衿揚之水出其東門野有<lb/>
蔓草序本?指他事首尾無一字及婦人者而文公類<lb/>
以為奔詞如果出於奔詞小序何諱不以直言而?以<lb/>
他事如果不出於奔詞文公亦何所據類坐以淫蕩無<lb/>
恥之事然則孔子之所刪者竟何事也毋亦惑於鄭衛<lb/>
之音執泥臆見而使聖經為誨淫之具乎由是俗儒不<lb/>
以訓後學主司不以命題取士遂使鄭衛古風應讀者<lb/>
<pb n="7a"/>
纔十之三耳或有指摘而明辨之者?未嘗不笑其迂<lb/>
且狂也?不佞據呂氏記並諸疏義演小序而述其大<lb/>
都未敢輕贅一詞故以俟知者同訂之記中有不註者<lb/>
俱依朱註<hi>如谷風偕老考槃之類</hi>
　　讀詩之法<lb/>
孔子曰誦詩三百一言以蔽之曰思無邪孟子曰說詩<lb/>
者不以文害辭不以辭害志以意逆志是為得之夫經<lb/>
非所以誨邪也而戒其無邪辭所以達意也而戒其害<lb/>
<pb n="7b"/>
志何也噫聖賢之慮?矣夫詩發乎情者也而情之所<lb/>
發其辭不能無過故其於男女夫婦之間多憂思感傷<lb/>
之意而君臣上下之際不能無怨懟激發之辭十五國<lb/>
風為詩百五十有七篇而其為婦人而作者男女相悅<lb/>
之辭?及其半雖以二南之詩如關雎桃夭諸篇為正<lb/>
風之首然其所反覆詠歎者不過情慾燕私之事耳漢<lb/>
儒嘗以關雎為刺詩矣此皆昧於無邪之訓而以辭害<lb/>
志之過也而?邶鄘之末流乎故其怨曠之悲遇合之<lb/>
<pb n="8a"/>
喜雖有人心者所不能免而其志切其辭哀習其讀而<lb/>
不知其?易以動盪人之邪情泆志而?以鋪張揄揚<lb/>
之辭而序淫泆流蕩之行乎然詩人之意則非以為是<lb/>
而勸之也?知詩人之意者莫如孔孟慮學者讀詩而<lb/>
不得其意者亦莫如孔孟是以有無邪之訓焉則以其<lb/>
辭之不能不鄰乎邪也使篇篇如文王大明則奚邪之<lb/>
可閑乎是以有害志之戒焉則以其辭之不能不戾其<lb/>
意使章章如清廟臣工則奚意之難明乎以是觀之則<lb/>
<pb n="8b"/>
知刺奔果出於作詩者之本意而夫子所不刪者其詩<lb/>
決非淫泆之人所自賦也<lb/>
　　辨詩本無變風變雅之名<lb/>
先儒舊?二南二十五篇為正風鹿鳴至菁莪二十二<lb/>
篇為正小雅文王至卷阿十八篇為正大雅皆文武成<lb/>
王時詩周公所定樂歌之詞邶至豳十三國為變風六<lb/>
月至何草不?五十八篇為變小雅民勞至召旻十三<lb/>
篇為變大雅皆康昭以後所作及考安成劉氏曰詩人<lb/>
<pb n="9a"/>
各隨當時政教善惡人事得失而美刺之未嘗有意於<lb/>
為正為變後人比而觀之遂有正變之分所以正風雅<lb/>
為文武成王時詩變風雅為康昭以後所作而豳風不<lb/>
可以為康昭以後之詩也大抵就各詩論之以美為正<lb/>
以刺為變猶之可也若拘其時事分其篇帙則其可疑<lb/>
者多矣?孔子刪詩原情據理順其自然故醜好美刺<lb/>
相間而成章非故以何者為變何者為正也譬如列宿<lb/>
之麗天錯綜布列五色成文而躔次度數毫?不爽能<lb/>
<pb n="9b"/>
使人定時令察災祥有不待言而見者故善讀詩者不<lb/>
須問其篇章次第是非如何但玩味聖人垂示勸戒之<lb/>
意深於詩者也<lb/>
　　詩圖序略<lb/>
歐陽修云周之詩自文王始成王之際頌聲興焉周之<lb/>
盛?之極文王之詩三十七篇其二十三篇繫之周公<lb/>
召公為周南召南其八篇為小雅六篇為大雅武王之<lb/>
詩六篇四篇為小雅二篇在召南之風成王之詩五十<lb/>
<pb n="10a"/>
三篇其十篇為小雅十三篇為大雅三十一篇為頌是<lb/>
為詩之正經其後二世昭王立而周道?缺又六世厲<lb/>
王政益衰變雅始作厲王死於彘天下無君周公召公<lb/>
行政謂之共和凡十四年而幽王之下太子宜臼遷於<lb/>
洛邑號東周周室益微而平王之詩貶為風下同列國<lb/>
至於桓?而詩止矣初成王立周公攝政管蔡作亂周<lb/>
公及其大夫作詩七篇周之太史以為周公詩主道豳<lb/>
國公劉太王之事故繫之豳謂國變風而諸侯之詩無<lb/>
<pb n="10b"/>
正風其變風自懿王始作懿王時齊風始變夷王時衛<lb/>
風始變次厲王時陳風始變厲王崩周召共和唐風始<lb/>
變次宣王時秦風始變至平王時鄭風始變惠王時曹<lb/>
風始變陳最後至頃王時猶有靈公之詩於是止矣<lb/>
　　疑雅降為風諸侯有風無雅頌<lb/>
詩以風雅頌為三經王者諸侯通用之但其地不同耳<lb/>
非謂風賤於雅雅輕於頌而惟王者兼之也故有諸侯<lb/>
之風亦有王者之風風有風體凡出自閨門及民情好<lb/>
<pb n="11a"/>
惡者是也周召二南所載不出乎閨壼里巷之事詞雖<lb/>
爾雅不得謂之雅而謂之風黍離以下雖多憂國憫時<lb/>
之詞亦係民情好惡不出於朝廷亦不得謂之雅而謂<lb/>
之風非王本無風降而為國風也雅有雅體歌於宗廟<lb/>
朝廷者是也諸侯亦有宗廟朝廷風既不倫雅頌又非<lb/>
其分?無詩乎竊疑魯既有頌焉知無雅又焉知列國<lb/>
之無雅頌乎其諸侯有風而無雅頌者以天子巡狩國<lb/>
史陳風而採之故列國有風無雅頌者未必無也以多<lb/>
<pb n="11b"/>
溢美之詞為尊者自避故不敢聞於天子也不然魯何<lb/>
以有頌之名妄言姑記以俟知者<lb/>
　　讀詩總論<lb/>
孔子刪詩斷自周文王以下俱載周事尊昭代也商魯<lb/>
二頌附之耳及按二南以關雎后妃為首經則知周室<lb/>
王業之所自大雅以瞻?召旻為末簡則知周室喪亂<lb/>
之所歸文王以一后妃之賢而正是四國幽王專一褒<lb/>
姒之寵而身死犬戎吁亦可畏哉故十五國風凡言婦<lb/>
<pb n="12a"/>
?邪正八十餘篇殆居全經之半而二雅極贊太任太<lb/>
姒之賢備道哲婦傾城之戒及頌亦右文母之典無非<lb/>
發二南之所藏表全經之大?也故小雅天保以上治<lb/>
?以馭朝廷以和兄弟朋友采薇以下治外以勞王事<lb/>
以燕大小臣工文武周公關雎麟趾之意綱紀法度之<lb/>
施盡於此矣成康守此以繼體故經?載成王之詩五<lb/>
十三篇宣王法此以中興故二雅美宣王之詩十有六<lb/>
篇幽厲失此以致喪亂故刺厲王者六篇刺幽王者四<lb/>
<pb n="12b"/>
十有四篇末復拳拳為幽王無忝爾祖之歎厥?淵哉<lb/>
故文武成康由此以享千萬年無疆之祀而頌聲作幽<lb/>
厲不由此以遺千萬年不洗之臭孝子慈孫莫能改也<lb/>
亦惟不能去讒?色以行文武之政耳<lb/>
　<lb/>
　<lb/>
　<lb/>
　讀詩私記卷一<lb/>
</p>
<p>
</p>
  </div>
</body>
</text>
</TEI>