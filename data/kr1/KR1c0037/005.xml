<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩私記卷五</head> <lb/>
    <p>
<pb n="1a"/>
欽定四庫全書<lb/>
　讀詩私記卷五<lb/>
　　　　　　　　　　　明　李先芳　撰<lb/>
　　三頌考<lb/>
　雅不言周頌言周者以?商魯三頌之名雖同而體<lb/>
　制各異也?以尊卑之禮故魯頌以諸侯而後于周<lb/>
　間以親?之義故商頌以先代而後于魯獨存商者<lb/>
　殷鑒不?也魯之有頌或謂成王以天子之禮樂賜<lb/>
<pb n="1b"/>
　伯禽故有頌名或云僖公使季孫行父請命於周史<lb/>
　克作頌豈伯禽之時無頌僖公因請而得與又泮水<lb/>
　閟?小序作僖公及按僖公無克淮夷事今考皇極<lb/>
　經世成王元年丙戌淮夷畔戊子魯伯禽誓師於費<lb/>
　淮夷平遂踐奄肅慎來賀據經文淮夷攸服大賂南<lb/>
　金淮夷來同疑是伯禽時事魯不言風而言頌豈孔<lb/>
　子魯人姑存其名而不削與<lb/>
清廟本祭文王而不言文王之?惟曰顯相肅雍多士<lb/>
<pb n="2a"/>
秉?者何也?君之聖者臣必賢?之盛者人必法也<lb/>
維天假以溢我?記假大也溢盈溢也承上文文王以<lb/>
純亦不已之??佑後人甚大而盈溢也收之承而受<lb/>
之也<lb/>
維清?記言周公宗祀文王于明堂以配上帝所謂肇<lb/>
禋以祀文王配上帝始於此也迄于周公遂以有成其<lb/>
成雖當周公之世其禎祥己見於文王矣竊意如天得<lb/>
一以清文王維清緝熙與天道同故先言其?合天而<lb/>
<pb n="2b"/>
後及其配上帝也<lb/>
烈文?記周公居攝七年致政成王成王乃祭祖考戒<lb/>
諸侯而歌此詩也<lb/>
天作文王康之康字固要?出治岐之政見培植?山<lb/>
之命?鞏固岐周之皇圖意<lb/>
成命大全云不敢康以心言宥密以?言以不敢康寧<lb/>
之心成宏深靜密之?以宏深靜密之?成繼續光明<lb/>
之業則所以基上天之命者在是所以繼先王之業者<lb/>
<pb n="3a"/>
在是而皆不外乎此心故又以單厥心終焉我今日所<lb/>
以能安靖天下而保其所受之命者是又成王之賜也<lb/>
我?天其右之既右享之大全云其者辭之疑既者辭<lb/>
之決所以疑者尊之而不敢必也所以決者親之而如<lb/>
見也畏天之威補出儀刑文王意<lb/>
時邁大全云時邁之作見武王所以得天下所以保天<lb/>
下者皆無愧也武王巡狩之事詩有時邁書有武成時<lb/>
邁祭告之樂章也武成識其政事以示天下來世也庚<lb/>
<pb n="3b"/>
戌柴望大告武成此告祭?柔之實也昭我周王天休<lb/>
震動此莫不震疊之實也?邦冢君暨百工受命于周<lb/>
此式序在位之實也偃武修文歸馬放牛此非戢櫜之<lb/>
意乎建官位事重民五教惇信明義崇?報功此非懿<lb/>
?以保之乎<lb/>
執競不顯承執競?奄有四方二句即所謂不顯也<lb/>
思文大全云后稷之配南郊與文王之配明堂其義一<lb/>
也而我?主言文王享其祭祀不說文王可以配上帝<lb/>
<pb n="4a"/>
此篇主?后稷有?可以配天不?后稷享其祭祀非<lb/>
有異也<lb/>
臣工如何新畬於皇來牟來牟是新田所出乎何氏又<lb/>
云?賜我新畬以豐年也竊意來牟是舊田已種者及<lb/>
此暮春之後可收而新田此時方用錢鎛治之如北方<lb/>
麥秋二季田也維莫之春以下當補來牟既播種矣此<lb/>
外復何求哉當治其新田也似與上下文相貫<lb/>
噫嘻成王是後人歎詞既昭假爾以下述成王戒農官<lb/>
<pb n="4b"/>
之詞也終三十里欲其地之無遺利也<lb/>
振鷺在彼無惡二句陳註無?厚之意不可從大全云<lb/>
尊之曰客又以鷺比所謂譽也庶?不敢必之詞也夙<lb/>
夜無或息之意也<lb/>
豐年註稱祀田祖先農方社之詩經文不及一字?言<lb/>
我之所以得有此酒醴烝進祖妣以和百禮降福無所<lb/>
不至者皆田祖之力也祭報之意在言外<lb/>
有瞽大全云始言樂官中言樂器終言樂聲之美先祖<lb/>
<pb n="5a"/>
是聽幽有以感乎神也永觀厥成明有以感乎人也<lb/>
?大全云漆沮興王之地取其所?而薦之者不忘本<lb/>
也<lb/>
雝克昌厥後古人臨文不諱如文諱昌而曰克昌武諱<lb/>
發而曰駿發穆諱滿而有王孫滿襄諱鄭而有衛侯鄭<lb/>
匡諱班而春秋書曹伯班簡諱夷而書晉侯夷是也綏<lb/>
我眉?一節是綏予孝子克昌厥後之實也<lb/>
載見章昭考註云文穆武昭大全云后稷為始封之君<lb/>
<pb n="5b"/>
其廟居中自二世為昭三世為穆?數至十五世而文<lb/>
王廟次當穆十六世而武王廟次當昭也<lb/>
有客既有淫威大全云威等威也微子用其先王之車<lb/>
服禮樂其等威大異乎列國之諸侯既與之以甚大之<lb/>
威儀則其降之以甚大之福祉可知矣乂?記云自管<lb/>
蔡以武庚?父叛以周公之聖臨之二年而後平其用<lb/>
力艱矣故于微子之來見也則告之曰昔者既有淫威<lb/>
矣而今也降福孔夷?逆順之理如此凡吾之威福非<lb/>
<pb n="6a"/>
苟而已?舍逆取順者王道所以比天下而無私作福<lb/>
作威者王制所以統天下而無外也<lb/>
武大全云武王之功所以天下莫?者以文王開之於<lb/>
前而武王受之於後也於勝殷以見其伐暴之義於遏<lb/>
劉以見其止殺之仁仁義之師王者之師也此大功之<lb/>
所由定而大業之所由成也<lb/>
閔予言武王父子以孝治天下者一敬而已<lb/>
訪落大全云延訪?臣所以盡下情率時昭考所以守<lb/>
<pb n="6b"/>
家法於乎悠哉以下皆率時昭考之事朕未有艾如自<lb/>
怨自艾之艾治也與上文率字相應言不能以武王之<lb/>
道率而治其身也<lb/>
敬之首一節既言成王述?臣之詞則厥士即作士字<lb/>
亦無妨言?臣以天自警也維予小子答其以學問自<lb/>
勉以承天意尤見上下交警處<lb/>
小毖成王于至親之間?有難顯言者故托物以賦之<lb/>
載芟思媚其婦四句民忘其勞也邦家之光二句言可<lb/>
<pb n="7a"/>
以尊賢可以養老也匪且有且節言有此稼穡之事斯<lb/>
有此豐年之慶不獨一時為然而振古如斯未有力田<lb/>
而不逢年者亦未有豐年而不本于力田者言自古以<lb/>
來皆如此繼此以往尤願勿替也<lb/>
良耜先言勤勞後言逸樂使勤者可以自忘其勞而怠<lb/>
者亦知以自奮也<lb/>
絲衣言省器省牲視濯者皆初祭時事而遂及?酒思<lb/>
柔?古者初獻之後主與?尸皆有獻酬之禮既畢然<lb/>
<pb n="7b"/>
後亞獻非祭畢而飲也<lb/>
酌酌時也舞之名也初則遵養時晦繼則?時純熙酌<lb/>
其時措之宜也註云武宿夜舞莫重于武宿夜言武王<lb/>
至商郊停止宿夜士卒皆歡樂歌舞以待旦故名焉<lb/>
桓皇以間之間革也謂革命也<lb/>
賚本武王封功臣之詩武王不敢自以為恩而推本文<lb/>
王又欲所封功臣當知所自也<lb/>
般大全云般旋也今名篇曰般取巡狩而遍乎四嶽所<lb/>
<pb n="8a"/>
謂盤旋也陟其?山嶞山喬嶽陟其二字貫底作三?<lb/>
山言無所不至朱註所謂周四嶽也翕河?水也猶與<lb/>
由同言水由地中行不泛溢朱註所謂道于河也上四<lb/>
句言?狩而祭告河嶽之事下三句言巡狩而朝?諸<lb/>
侯之事章?三言時字表尊王之義也<lb/>
駉頌僖公也僖公能遵伯禽之法儉以足用?以愛民<lb/>
務農重穀牧于坰野魯人尊之於是季孫行父請命於<lb/>
周而史克作是頌思無疆思之?也故思及于馬行地<lb/>
<pb n="8b"/>
無疆無期思之?也才茁?也無斁無倦怠作奮起也<lb/>
徂徑行不回遹也獨稱馬者問國之富數馬以對諸侯<lb/>
有四馬朝祀曰良馬征伐曰戎馬田路曰田馬給官役<lb/>
曰駑馬天子之國曰萬?諸侯之國曰千?皆以馬名<lb/>
國之大事在祀與戎故馬為重也文公志在勤民而有<lb/>
騋牝之稱僖公思惟法祖而有駉馬之多孔子兼取之<lb/>
齊景公有馬千駟而民無稱者其?不逮二公耳<lb/>
有駜駜彼??恐是指來燕者故因以起興在公明明<lb/>
<pb n="9a"/>
所謂精白一心以承休?自今以始?其有為庶民之<lb/>
慮切矣君子有穀二句為後世之慮深矣此所謂善頌<lb/>
善禱矣<lb/>
泮水僖公克服淮夷雖亦不見於春秋而僖公十三年<lb/>
嘗從齊桓?于鹹為淮夷之病杞十六年嘗從齊桓?<lb/>
于淮為淮夷之病鄫矣豈魯人見徐之不恭而欲祝其<lb/>
來格與按春秋魯自隱桓?以來學校廢弛或昧僖伯<lb/>
之諫而觀魚于棠或逆孟春之令而?狩于郎或拒曹<lb/>
<pb n="9b"/>
劌之言而觀社于齊否則又?為焚丘築臺之樂耳求<lb/>
其能立學設教者無聞也說者謂泮水頌僖公也豈無<lb/>
見哉<lb/>
閟??胥與試試謂信而有?也我之所謂?富台背<lb/>
者不徒為虛言也今而後凡所譽者必有所試而求其<lb/>
實?也朱註作?考之人相為公用其語意不類<lb/>
那大全云既言管聲又言磬聲又言穆穆厥聲盛稱聲<lb/>
樂見商人之尚聲連?三聲字見商人之尚質也<lb/>
<pb n="10a"/>
烈祖大全云那與烈祖皆祀成湯之樂然那詩則專言<lb/>
樂聲至烈祖則及夫酒饌焉商人尚聲豈始作樂之時<lb/>
則歌那既祭而後歌烈祖歟大抵商頌簡古難看辭斷<lb/>
而意續熟讀自見<lb/>
?鳥武王靡不勝?記云所謂武王者皆成湯耳再言<lb/>
武丁孫子當念其祖也武王靡不勝言湯無敵於天下<lb/>
也鄭氏謂?宗之孫子有武功有王?於天下者此非<lb/>
所以稱繼體守文之君?肇域彼四海殷受命咸宜豈<lb/>
<pb n="10b"/>
所以稱武丁哉<lb/>
長發駿厖大全云湯受小國大國之共貢惟薄取之所<lb/>
以大厚天下也<lb/>
殷武大全云然此詩與閟?全篇文意皆有相似者但<lb/>
閟?為頌僖公脩宗廟而作殷武為?宗武丁特立廟<lb/>
而作故閟?所以頌僖公服夷蠻享福?者皆未然之<lb/>
期望而此詩所以頌武丁服夷夏享福?者皆已然之<lb/>
實事卒章則皆述其作廟之事以結之<lb/>
<pb n="11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩私記卷五<lb/>
</p>
<p>
</p>
  </div>
</body>
</text>
</TEI>