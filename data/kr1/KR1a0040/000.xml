<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>誠齋易傳</head>
    <p>
<pb n="1a"/>
欽定四庫全書　　　　經部一<lb/>
　誠齋易傳　　　　　　易類<lb/>
　　提要<lb/>
　　　　<hi>臣</hi>等謹案誠齋易傳二十卷宋楊萬里撰萬<lb/>
　　　　里字廷秀自號誠齋吉水人官至?謨閣學<lb/>
　　　　士致仕韓侂胄召之不起開禧間聞北伐?<lb/>
　　　　釁憂憤不食卒後謚文節事蹟具宋史本傳<lb/>
　　　　是書大?本程氏而多引史傳以證之初名<lb/>
<pb n="1b"/>
　　　　易外傳後乃改定今名宋代書肆曾與程傳<lb/>
　　　　並?以行謂之程楊易傳新安陳櫟極非之<lb/>
　　　　以為足以聳文士之觀瞻而不足以服窮經<lb/>
　　　　士之心然聖人作易本以吉凶悔吝示人事<lb/>
　　　　之所從舍人事而談天道正後儒?易之病<lb/>
　　　　未可以引史?經病萬里也理宗嘉熙元年<lb/>
　　　　嘗給札寫藏祕閣元胡一桂作易本義附?<lb/>
　　　　纂疏博采諸家乃獨不?此書一字蓋以其<lb/>
<pb n="2a"/>
　　　　文士輕之然萬里文章氣節自足千古此書<lb/>
　　　　亦不可磨滅至今猶在人間區區門?之見<lb/>
　　　　亦何足為萬里輕重歟乾隆四十二年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
誠齋易傳原序<lb/>
易者何也易之為言變也易者聖人通變之書也何謂<lb/>
變??陽太極之變也五行?陽之變也人與萬物五<lb/>
行之變也萬事人與萬物之變也古初以迄于今萬事<lb/>
之變未已也其作也一得一失而其究也一治一亂聖<lb/>
人有憂焉於是幽觀其通而逆紬其圖易之所以作也<lb/>
易之為言變也易者聖人通變之書也其窮理盡性其<lb/>
正心修身其齊家治國其處顯其傃窮其居常其遭變<lb/>
<pb n="3b"/>
其參天地合鬼神萬事之變方來而變通之道先立變<lb/>
在彼變在此得其道者蚩可哲慝可淑眚可福危可安<lb/>
亂可治致身聖賢而躋世?和猶反手也斯道何道也<lb/>
中正而已矣唯中為能中天下之不中唯正為能正天<lb/>
下之不正中正立而萬變通此二帝三王之聖治孔子<lb/>
?孟之聖學也後世或以事物之變為不足以攖吾心<lb/>
舉而捐之於空?者是亂天下者也不然以為不足以<lb/>
遁吾術挈而持之以權譎者是愈亂天下者也然則學<lb/>
<pb n="4a"/>
者將欲通變於何求通曰道於何求道曰中於何求中<lb/>
曰正於何求正曰易於何求易曰心愚老矣嘗試與二<lb/>
三子講之二三子以為愚之言乎非也愚聞諸先儒先<lb/>
儒聞諸三聖三聖聞諸天淳熙戊申八月二日廬陵楊<lb/>
萬里序<lb/>
　<lb/>
　<lb/>
　<lb/>
<pb n="4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　誠齋易傳原序<lb/>
</p>
<p>
</p>
  </div>
</body>
</text>
</TEI>