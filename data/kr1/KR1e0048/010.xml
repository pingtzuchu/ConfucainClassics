<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集注卷十</head> <lb/>
    <p>
<pb n="1a"/>
欽定四庫全書<lb/>
　春秋集注卷十<lb/>
　　　　　　　　　　　　　宋　張洽　撰<lb/>
　定公<hi>名宋襄公之子昭公之弟諡法安民大慮曰定</hi>
元年春王<hi>公羊傳定何以無正月正月者正即位也定無正月者即位後也即位何以後昭公在外得入不得入未可知也曷為未可知在季氏也定哀多微辭主人習其讀而問其傳則未知己之有罪焉爾穀梁傳不言正月定無正也定之無正何也昭公之終非正終也定之始非正始也昭無正終故定無正始也也劉氏傳其非正始奈何定公者公子宋也昭公之弟  昭薨于乾侯季孫逆其喪廢太子衍及務人而立公<pb n="1b"/>子宋焉喪至于?隤公子宋先入以主社稷?受之季氏也非受之先君者也定無正則何以不言正月微辭也?今案昭公自去年十二月薨于乾侯魯國之政聽命  臣春秋不書正月所以見一國之無主而正朔之無所承也</hi>三月晉人執宋仲幾于京師<hi>傳正月辛巳晉魏舒合諸侯之大夫城成周屬役于韓簡子庚寅栽宋仲幾不受功曰滕薛郳吾役也薛宰曰宋為無道?我小國于周以我適楚故我常從宋晉文公為踐土之盟曰各復舊職若從踐土若從宋亦唯命仲幾曰踐土固然薛宰曰薛之皇祖奚仲居薛以為夏車正奚仲遷于邳仲虺居薛以為湯左相若復舊職將承王官何故以役諸侯仲幾曰三代各異物薛焉得有舊為宋役亦其職也士彌牟曰晉之從政者新子姑受功歸吾視諸故府仲幾曰縱子忘之山川鬼神其忘諸乎士伯怒謂韓簡子曰薛徵于人宋徵于鬼宋罪大矣且已無辭而抑我以神誣我也?寵納侮<pb n="2a"/>其此之謂矣必以仲幾為戮乃執仲幾以歸三月歸諸京師城三旬而畢乃歸諸侯之戍  穀梁傳此大夫其曰人何也微之也何為微之不正其執人於尊者之所也胡氏曰周官凡卿大夫之獄訟斷以邦法則大司?之職也不告于司?而執人于天子之側故雖以王事討有罪猶貶凡此類皆篡?之萌履霜之漸執而書其地謹之也</hi>夏六月癸亥公之喪至自乾侯戊辰公即位<hi>傳叔孫成子逆公之喪于乾侯季孫曰子家子亟言于我未嘗不中吾志也吾欲與之從政子必止之且聽命焉子家子不見叔孫易幾而哭叔孫請見子家子子家子辭曰羈未得見而從君以出君不命而薨羈不敢見叔孫使告之曰公衍公為實使?臣不得事君若公子宋主社稷則?臣之願也凡從君出而可以入者將唯子是聽子家子未有後季孫願與子從政此皆季孫之願也使不敢以告對曰若立君則有卿士大夫與守龜在羈弗敢<pb n="2b"/>知若從君者則?而出者入可也?而出者行可也若羈也則君知其出也而未知其入也羈將逃也喪及?隤公子宋先入從公者皆自?隤反六月癸亥公之喪至自乾侯戊辰公即位  穀梁傳殯而後即位也定無正見無以正也即位授受之道也先君無正終則後君無正始也先君有正終則後君有正始也戊辰公即位謹之也定之即位不可不察也公即位何以日也戊辰之日然後即位也癸亥公之喪至自乾侯何為戊辰之日然後即位也正君乎國然後即位也沈子曰正棺乎兩楹之間然後即位也?之大事日即位君之大事也其不日何也以年決者不以日決也此則其日何也著之也何著焉踰年即位厲也於厲之中又有義焉未殯雖有天子之命猶不敢況未殯而臨諸臣乎亥胡氏傳昭公之喪已越葬期猶未得反至于六月癸  然後喪至而定之即位乃在是月之戊辰?遲速進退惟意如所制不得專也以周書顧命考之成王之崩在四月乙<pb n="3a"/>丑宰臣太保即于是日命仲桓南?毛俾爰齊侯?伋以二干戈虎賁百人逆王世子釗于南門之外延入翼室宅憂為天下主不待崇朝而後定也今昭公喪至在葬期之後公子宋自?隤先入猶未得立是知為意如所制不得以時定非謂正棺乎兩楹之間故定之即位不可不察也夫即位大事也宗嗣先定則變故不生?代君享國而主其祭宜戚宜懼一失幾?或萌窺伺之心至于生變則為不孝矣古人所以貴於早定國家之本也今昭公之薨定之即位春秋詳書于策非為後法乃見諸行事為永鑒耳愚案季氏親逐其君暴露七月而後反國黜適而立不正至于喪歸君立乃欲辨區區之禮文而行之豈非所謂不能三年之喪而緦小功之察乎春秋詳書以見亂臣擅國定公不正三綱淪斁魯之君子罔不?傷心之時大本既失而進退舉措尚何禮之足言哉此所謂為永鑒者也</hi>秋七月癸巳葬我君昭公<hi>傳季孫使役如闞公<pb n="3b"/>氏將溝焉榮駕?曰生不能事死又離之以自旌也縱子忍之後必或恥之乃止季孫問于榮駕?曰吾欲為君諡使子孫知之對曰生弗能事死又惡之以自信也將焉用之乃止秋七月癸巳葬昭公于墓道南孔子之為司?也溝而合諸墓至?氏曰葬必曰我君所以隆君父之恩盡忠愛之義  於此時詳味書法然後有以大警動於其臣下者</hi>九月大雩<hi>穀梁傳雩月雩之正也秋大雩非正也冬大雩非正也秋大雩之為非正何也毛澤未盡人力未竭未可以雩也雩月雩之正也月之為雩之正何也其時窮人力盡然後雩雩之正也何謂其時窮人力盡是月不雨則無及矣是年不艾則無食矣是謂其時窮人力盡也雩之必待其時窮人力盡何也雩者為旱求者也求者請也古之人重請何重乎請人之所以為人者讓也請道去讓也則是舍其所以為人也是以重之焉請哉請乎應上公古之神人有應上公者通乎?陽君親帥諸大夫道之而以請<pb n="4a"/>焉夫請者非可詒託而往也必親之者也是以重之</hi>立煬?<hi>杜氏注煬公伯禽子也  傳昭公出故季平子禱于煬公九月立煬?立愚案季氏未嘗知鬼神之理妄禱而僭立踰祀典以  久祧之?聖人特書必有?謂煬公不如林放之歎矣</hi>冬十月隕霜殺菽<hi>杜氏注周十月今八月隕霜殺菽非常之災也蘇氏曰僖三十三年書隕霜不殺草今指言殺菽何  於其不殺而言草言其廣也於其殺而言菽言其害也</hi>
二年春王正月　夏五月壬辰雉門及兩觀災<hi>杜氏注雉門公?之南門兩觀闕也天火曰災魯正義曰明堂位云庫門天子?門雉門天子應門是  之雉門公?南門之中門也釋?云觀謂之闕郭璞曰?門雙闕周禮太宰正月之吉縣治象之法于象魏使萬民觀治象鄭?曰<pb n="4b"/>象魏闕也劉熙釋名云闕在門兩旁中央闕然為道也然則其上縣法象其狀巍然高大謂之象魏使人觀之謂之觀也兩觀與象魏闕一物而三名也觀與雉門俱災則兩觀在雉門之兩旁矣</hi>秋楚人伐吳<lb/>
<hi>傳桐叛楚吳子使舒鳩氏誘楚人曰以師臨我我伐桐為我使之無忌秋楚囊瓦伐吳師于豫章吳人見舟于豫章而潛師于巢冬十月吳軍楚師于豫章敗之遂圍巢克之獲楚公子繁  襄陵許氏曰自襄三年書楚伐吳終于人之則楚力竭矣于是有吳入郢自昭三十二年書吳伐越終於越再入吳于是吳亡楚介在南荒夷蠻相攻不可單?故刪取其要如此以為伐國之戒七書楚伐僅能一克于朱方他役皆敗無功書伐而不書敗者積其陵暴首兵之咎將微之于此而後至于禍敗失國也杜氏注囊瓦稱人見誘以敗軍</hi>冬十月<lb/>
新作雉門及兩觀<hi>穀梁傳言新有故也作為也有加其度也  劉氏意林曰魯用王禮是以<pb n="5a"/>其庫門天子?門雉門天子應門而設兩觀僭君甚矣習舊而不知以為非?變而不知以為戒無怪於季氏之脅其主矣此春秋之微辭至意也</hi>
三年春王正月公如晉至河乃復<hi>程子曰季孫意如上不請命于天子下不告于方伯而立定公故晉怒而公往朝焉晉辭公而復故明年因?而請盟于?鼬</hi>二月辛卯邾<lb/>
子穿卒<hi>二月公穀並作三月</hi>夏四月　秋葬邾莊公　冬仲孫何<lb/>
忌及邾子盟于拔<hi>拔公羊作枝拔地闕郯傳盟于郯修邾好也杜氏注  即拔也</hi>
四年春王二月癸巳陳侯吳卒　三月公?劉子晉侯<lb/>
宋公蔡侯衛侯陳子鄭伯許男曹伯莒子邾子頓子胡<lb/>
<pb n="5b"/>
子滕子薛伯杞伯小邾子齊國夏于召陵侵楚<hi>召陵見僖四年昭傳蔡昭侯為兩佩兩裘以如楚獻一佩一裘于昭王  王服之以享蔡侯蔡侯亦服其一子常欲之弗與三年止之唐成公如楚有兩肅爽馬子常欲之弗與亦三年止之唐人或相與謀請代先從者許之飲先從者酒醉之竊馬而獻之子常子常歸唐侯自拘于司敗曰君以弄馬之故?君身棄國家?臣相請夫人以償馬必如之唐侯曰寡人之過也二三子無辱皆賞之蔡人聞之固請而獻佩于子常子常朝見蔡侯之徒命有司曰蔡君之久也官不共也明日禮不畢將死蔡侯歸及漢執玉而沈曰余所有濟漢而南者有若大川蔡侯如晉以其子元與其大夫之子為質焉而請伐楚三月劉文公合諸侯于召陵謀伐楚也晉荀寅求貨于蔡侯弗得言于范獻子曰國家方危諸侯方貳將以襲敵不亦難乎水潦方降疾瘧方起中山不服棄盟取怨無損于楚<pb n="6a"/>而失中山不如辭蔡侯吾自方城以來楚未可以得志秪取勤焉乃辭蔡侯晉人假羽旄於鄭鄭人與之明日或?以?晉於是乎失諸侯侯杜氏注入楚境故書侵  程子傳楚恃其?侵陵諸  晉上請于天子大合諸侯以伐之而不能明暴其罪以行天討無功而還故書侵以罪之  劉氏意林曰楚之不義甚矣晉以霸主之勢?王命之重而不能討顧使吳?其釁中國不振旅功近而禍?矣不亦病乎春秋?嫌明微之書也孔子獨傷之是所以脊眷於?鼬之盟者也昭襄陵許氏曰?鼬之盟諸侯?矣梁丘據?錦幣而  公不復囊瓦志于佩裘使蔡侯自?晉士鞅以賂罷扈之盟荀寅求貨弗得沮召陵之謀故正勝于明時而賄流于衰世此晉霸之所以衰而吳之所以?政於上國也也今案書十八國諸侯之?所以見其勢之足以有為  而終之以侵楚深以罪其志卑而義不勝終之以無能為也而晉自此微矣</hi>夏四月庚辰蔡公孫<lb/>
<pb n="6b"/>
姓帥師滅沈以沈子嘉歸殺之<hi>公羊作公孫歸姓後同  傳沈人不會于召陵晉人使蔡伐之夏蔡滅沈蔡胡氏傳所惡於前無以先後出乎爾者反乎爾者也  侯視楚猶沈視蔡也昭侯拘于郢三年而後反非以國小而弱乎沈雖不?召陵未有大罪惡也而恃?殺之甚矣能無公孫翩之及哉沈陸氏微旨曰書?罪蔡也書以歸罪  子不死于位也言殺之又譏蔡侯也</hi>五月公及諸侯<lb/>
盟于?鼬<hi>?鼬公羊作浩油杜氏注許地繁昌縣東南有城?亭  傳及?鼬將長蔡于衛衛侯使祝鮀私于萇?乃長衛侯于盟以陸氏纂例曰重言諸侯劉子不與盟也  程氏傳公  不獲見于晉故乃因會而求盟則此盟公意也故書公及</hi>杞伯成卒于會<hi>成公羊作戊</hi>六月葬陳惠<lb/>
公　許遷于容城<hi>容城地闕任公輔以為華容縣亦析之近地也</hi>秋七月公至<lb/>
<pb n="7a"/>
自?<hi>不至以侵楚者公以得盟為幸危不在侵也</hi>劉卷卒<hi>杜氏注即劉?也  陸氏纂例畿?諸侯不同列國故不言劉子卷卒亦譏來赴故書之</hi>葬杞悼公　楚人圍蔡<hi>傳楚為沈故圍蔡不襄陵許氏曰圍蔡不書卿帥師者見其驕暴而  自反溢而必決將敗之徵是以微之</hi>晉士<lb/>
鞅衛孔圉帥師伐鮮虞<hi>襄陵許氏曰謀楚而不能討盟蔡而不能救則惟中山是伐書卿與師著威勝不行于?暴而行于寡弱也晉蘇氏曰昭十二年楚滅陳蔡晉人不救而伐鮮虞稱  以夷之今晉既不為蔡伐楚楚人圍蔡亦弗之救而於其伐鮮虞也稱晉士鞅衛孔圉何也晉雖有棄諸侯之罪而蔡無國滅之禍輕重之異也</hi>葬劉文公<hi>趙氏曰劉文公天子畿?諸侯列國不當與行交往之禮今會其葬記非禮也</hi>冬十有一月庚午蔡侯以吳子及楚人戰于?<lb/>
<pb n="7b"/>
舉楚師敗績楚囊瓦出奔鄭<hi>柏舉公羊作?莒今本穀梁作?舉  傳伍員為吳行人以謀楚楚之殺郤宛也伯氏之族出伯州?之孫嚭為吳太宰以謀楚楚自昭王即位無歲不有吳師蔡侯因之以其子乾與其大夫之子為質于吳冬蔡侯吳子唐侯伐楚舍舟于淮汭自豫章與楚夾漢左司馬戍謂子常曰子沿漢而與之上下我悉方城外以?其舟還塞大隧直轅冥阨子濟漢而伐之我自後擊之必大敗之既謀而行武城?謂子常曰吳用木也我用革也不可久也不如速戰史皇謂子常楚人惡子而好司馬若司馬?吳舟于淮塞城口而入是獨克吳也子必速戰不然不免乃濟漢而陳自小?至于大?三戰子常知不可欲奔史皇曰安求其事難而逃之將何所入子必死之初罪必盡?十一月庚午二師陳于?舉闔閭之弟夫?王晨請于闔廬曰楚瓦不仁其臣莫有死志先伐之其卒必奔而後大師繼之必克弗許夫?王曰<pb n="8a"/>所謂臣義而行不待命者其此之謂也今日我死楚可入也以其屬五千先擊子常之卒子常之卒奔楚師亂吳師大敗之子常奔鄭蔡公羊傳吳何以稱子夷狄也而憂中國蔡昭公朝于  有美裘焉囊瓦求之昭公不與為是拘昭公于南郢數年然後歸之於其歸焉用事于河曰天下諸侯苟有能伐楚者寡人請為之前列楚人聞之怒為是興師使囊瓦將而伐蔡蔡請救于吳伍子胥復曰蔡非有罪也楚人為無道君如有憂中國之心則若時可矣于是興師而救蔡蔡穀梁傳吳其稱子何也以蔡侯之以之舉其貴者也  侯之以之則其舉貴者何也吳信中國而攘?楚吳進矣何以不言救也救大也  胡氏傳晉主夏盟中國所仰若嘉穀之望雨也有請于晉如彼其難吳國天下莫?焉非諸侯之所能以也有請于吳如此其易故召陵大合諸侯而書侵楚?舉之戰蔡用吳師特書曰以者深罪晉人保利棄義難于救蔡也然則何以不言救乎救大矣闔廬子胥<pb n="8b"/>宰嚭皆懷謀楚之心蔡人往請會逢其適非有救災恤?從簡書憂中國之實也聖人道大德宏樂與人為善故因其從蔡特進而書爵囊瓦貪以敗國又不能死可賤甚矣故記其出奔於其戰也特貶而稱人春秋之情見矣</hi>庚辰吳入郢<hi>郢公羊穀梁並作楚其傳吳從楚師五戰及郢己卯楚子取  妹季芊畀我以出庚辰吳入郢以班處?子山處令尹之?夫?王欲攻之懼而去之夫?王入之楚子涉睢濟江入于雲中盜攻之王奔鄖鄖公辛與其弟巢以王奔隨初伍員與申包胥友其亡也謂申包胥曰我必復楚國申包胥曰勉之子能復之我必能興之及昭王在隨申包胥如秦乞師曰吳為封豕長蛇以薦食上國虐始于楚寡君失守社稷越在草莽使下臣告急曰夷?無厭若?于君疆場之患也逮吳之未定君其取分焉若楚之遂亡君之土也若以君靈撫之世以事君秦伯使辭焉曰寡人聞命矣子姑就館將圖而告對曰寡君越在草莽未獲<pb n="9a"/>所伏下臣何敢即安立于庭牆而哭日夜不?聲勺飲不入口七日秦哀公為之賦無衣九頓首而坐秦師乃出五年夏秦子蒲子虎帥車五百?以救楚子蒲曰吾未知吳道使楚人先與吳人戰而自稷會之大敗夫?王于沂吳人獲薳射于?舉其子帥奔徒以從子西敗吳師于軍祥秋七月子期子蒲滅唐吳師敗楚師于雍澨秦師又敗吳師吳師居麇子期焚之又戰吳師敗又戰于公?之谿吳師大敗吳子乃歸  公羊傳吳何以不稱子反夷狄也徙穀梁傳何以謂之吳也狄之也何謂狄之也?宗廟  陳器撻平王之墓君居其君之寢而妻其君之妻大夫居其大夫之寢而妻其大夫之妻?有欲妻楚王之母者不正乘敗人之績而深為利居人之國故反其狄道也心胡氏傳聖人誰?誰譽救災恤?則進而書爵非有  於與之順天命也乘約肆淫則黜而舉號非有心於貶之奉天討也伐國者固將拯民於水火之中而鳩集之耳殺其父兄係其子弟?其<pb n="9b"/>宗廟遷其重器而亂男女之配也如水益深如火益熱則善小而惡大功不足以掩之矣聖人心無?譽如鏡之無妍醜也因事物善惡而施?貶焉不期公而自公爾明此而後可以司賞罰之權矣</hi>
五年春王三月辛亥朔日有食之<hi>三公羊作正</hi>夏歸粟于蔡<lb/>
<hi>傳歸粟于蔡以周亟矜無資不穀梁傳諸侯無粟諸侯相歸粟正也孰歸之諸侯也  言歸之者專辭也義邇也為胡氏曰二傳皆稱諸侯歸蔡粟其?而不序何也蔡  楚人所困則環視而不能救吳既破楚入郢解蔡圍矣然後相率而歸之粟非救災恤?從簡書之道也故特書魯而不序諸侯見其事之末矣</hi>於越入<lb/>
吳<hi>傳吳在楚也也劉氏傳於越者何於越者其自稱者  越者中國稱之者也</hi>六月丙申季<lb/>
孫意如卒<hi>傳季平子卒陽虎將以璵璠斂仲梁懷弗與曰改步改玉陽虎欲逐之告公山不狃不狃<pb n="10a"/>曰彼為君也子何怨焉既葬桓子行東野及費子洩為費宰逆勞于郊桓子敬之勞仲梁懷仲梁懷弗敬子洩怒謂陽虎子行之乎九月乙亥陽虎囚季桓子及公父文伯而逐仲梁懷冬十月丁亥殺公何藐己丑盟桓子于稷門之?庚寅大詛逐公父歜及秦遄皆奔齊曰劉氏傳意如逐君死何以卒之或曰定之大夫也或  不嫌也有待貶?而罪惡見者貶?以見罪惡也有不待貶?而罪惡見者不貶?以見罪惡也  意林曰意如親逐其君而卒之其異于翬何也曰以定公為君則不得不以意如為大夫孰有大夫卒而君不為之變者乎夫意如之逐昭公也明翬遂之?君也?而叔仲惠伯之蔽惡也未形春秋固有不待貶?而罪惡見此之謂也且夫意如之罪固著矣及其卒也而?之則其著不亦彌信乎而春秋弗為也以謂定不書正月適足以見定之非正而猶未足以見其受國于季氏故於是復明意如為定之大夫也使定公誠能明君臣之義不賞私<pb n="10b"/>勞討先君之賊致季氏之誅則意如不免矣故雖逆取而順守之猶賢乎已今一不然苟於利而忘其辱幸於禍而忘其?謂意如定之大夫也不亦宜乎</hi>秋七月壬子叔孫不敢卒　冬<lb/>
晉士鞅帥師圍鮮虞<hi>傳三年秋鮮虞人敗晉師于平中獲晉觀虎恃其勇也五年冬晉士鞅圍鮮虞報觀虎之敗也虞襄陵許氏曰晉始以土地之故與鮮虞暌咎不在鮮  也而晉不自反縱兵?加而不能服則又圍之兵益忿義益不勝君子是以惡晉也</hi>
六年春王正月癸亥鄭游速帥師滅許以許男斯歸<hi>速公羊作遫後同之傳鄭滅許因楚敗也與今案許自?十一年齊魯鄭  入至今年大抵困於  鄭為?至成十五年遷葉之後又畏鄭而遷也定四年方自析遷容城以依楚不數年楚用于吳鄭遂滅之然自哀元年以後<pb n="11a"/>許復見者楚又存之也太岳之後其亡一見害於鄭其存一恃于楚不過百年韓遂滅鄭亦有由也</hi>二月<lb/>
公侵鄭公至自侵鄭<hi>傳周儋翩率王子朝之徒因鄭人將以作亂于周鄭於是伐馮滑胥靡負黍狐人闕外六月晉閻?戍周且城胥靡冬天王處于姑蕕避亂也公侵鄭取匡為晉討鄭之伐胥靡也往不假道于衛及還陽虎使季孟自南門入出自東門衛侯怒使彌子瑕追之公叔文子老矣輦而如公曰尤人而效之非禮也天將多陽虎之罪以斃之君姑待之若何乃止  愚謂奉晉命以討鄭之黨亂人正也然陪臣方執國命使衛侯不聽公叔文子之言魯師危矣故致之</hi>夏季孫斯仲孫何忌如<lb/>
晉<hi>傳季桓子如晉獻鄭俘也陽虎?使孟懿子往報夫人之幣晉人兼享之孟孫立于房外謂范獻子曰陽虎若不能居魯而息肩于晉所不以為中軍司馬者有如先君獻子曰寡君有官將使其人鞅何知焉獻子謂<pb n="11b"/>簡子曰魯人患陽虎矣孟孫知其釁以為必適晉故?為之請以取入焉  劉氏意林陽虎陪臣也而執國命欲蕩覆公室以自封久矣事不成故竊?玉大弓以逃春秋本其禍之所構自二子之使夫以二子之力專國擅君而陽虎能制之方復為之請於霸主之國此其無所忌必為亂之效也</hi>秋晉人執宋行<lb/>
人樂祁?<hi>傳宋樂祁言於景公曰諸侯唯我事晉今使不往晉其憾矣樂祁告其宰陳寅陳寅曰必使子往他日公謂樂祁曰唯寡人?子之言子必往陳寅曰子立後而行吾室亦不亡唯君亦以我為知難而行也見溷而行趙簡子逆而飲之酒於?上獻楊楯六十於簡子陳寅曰昔吾主范氏今子主趙氏又有納焉以楊楯賈禍弗可為也已然子死晉國子孫必得志于宋范獻子言于晉侯曰以君命越疆而使未致使而私飲酒不敬二君不可不討也乃執樂祁不謹案諸侯唯宋事晉懼討而遣使善逆以懷之猶懼  來而大夫瀆<pb n="12a"/>貨賄爭權利卒使來者是執叛者得志書此所以著晉之亂政亟行霸統所由?也  胡氏曰使范趙方睦皆有獻焉則弗執之矣執異國行人出于列卿私意威柄不復在其君矣三卿分晉而靖公廢為家人豈一朝一夕之故哉</hi>冬城中城　季孫斯仲孫忌帥師圍鄆<hi>杜氏注何忌不言何闕文鄆貳于齊故圍之</hi>
七年春王正月　夏四月　秋齊侯鄭伯盟于鹹<hi>傳齊侯鄭伯盟于鹹徵?于衛中襄陵許氏曰霸道隳諸侯散離盟始復志此?自是  國無殷?矣齊鄭之盟叛晉也</hi>
齊人執衛行人北?結以侵衛齊侯衛侯盟于沙<hi>公羊作沙澤杜氏注陽平元城縣東南有沙亭使案元城今屬大名府  傳衛侯欲叛晉諸大夫不可  北?結如齊而<pb n="12b"/>私于齊侯曰執結以侵我齊侯從之乃盟于瑣叛襄陵許氏曰齊衛之盟叛晉也晉定之季鄭獻衛靈  而從齊齊可以伯而景不足望也侯劉氏意林善為國者親近而?信之附?而外歸之衛  欺其?臣以紿晉殘其百姓以秦齊齊之執結也固非伯討矣而衛之無良又甚焉從此觀之孟子曰今之諸侯五霸之罪人也不亦信乎</hi>大雩　齊國夏帥師伐我西鄙<hi>傳齊國夏伐我陽虎御季桓子公斂處父御孟懿子將宵軍齊師齊師聞之墮伏而待之處父曰虎不圖禍而必死苫夷曰虎陷二子于難不待有司余必殺女虎懼乃還不敗夏蘇氏曰魯事晉而齊叛之故伐我  襄陵許氏曰東  諸侯惟魯事晉故齊伐之景公乘晉之衰不思惟?之務以懷諸侯而欲力征經營以定霸統是知時之或可而不知己之不可者也</hi>九<lb/>
月大雩　冬十月<lb/>
<pb n="13a"/>
八年春王正月公侵齊<hi>傳公侵齊門于陽州士皆坐列曰?高之弓六鈞皆取而傳觀之陽州人出?高奪人弱弓籍丘子鉏擊之與一人俱斃偃且射子鉏中頰殪?息射人中眉退曰我無勇吾志其目也師退冉猛偽傷足而先其兄?乃呼曰猛也殿  謹案魯陽虎用事無軍政用兵無法故以侵書之</hi>
公至自侵齊<hi>軍政不立公之親行致以危之</hi>二月公侵齊三月公至自<lb/>
侵齊<hi>傳公侵齊攻?丘之郛重泰山孫氏曰公一歲而再侵齊以  其怨甚矣</hi>曹伯露卒<lb/>
夏齊國夏帥師伐我西鄙<hi>傳齊國夏高張伐我西鄙十襄陵許氏曰春秋?伐二宣以後九?侵七宣以後六伐我二十一宣以後十七侵我五宣以後一用兵則侵多而伐少被兵則伐多而侵少?魯自中世衰矣而欲與齊搆怨以侵易伐其能久乎</hi>公會晉師于瓦公至自<lb/>
<pb n="13b"/>
瓦<hi>瓦衛地杜氏注東郡燕縣東北有瓦亭今滑州白馬縣  傳晉士鞅趙鞅荀寅救我公?晉師于瓦范獻子執羔趙簡子中行文子皆執鴈魯于是乎始尚羔晉胡氏傳案左氏晉士鞅趙鞅荀寅救魯則其書公?師何也春秋大法雖師次于君而與大夫敵至用大?則君與大夫皆以師為重而不敢輕也故棐林之?不言趙盾而言晉師瓦之?書晉師而不書士鞅于以見人臣不可取民有?專主兵權之意陳氏厚施于齊以移其國季氏盡征於魯以奪其民皆王法所禁也春秋之義行則不得為爾矣</hi>秋七月戊辰陳<lb/>
侯?卒　晉士鞅帥師侵鄭<hi>士公羊作趙</hi>遂侵衛<hi>傳晉師將盟衛侯于鄟澤趙簡子曰?臣誰敢盟衛君者涉佗成何曰我能盟之衛人請執牛耳成何曰衛吾?原也焉得視諸侯將歃涉佗捘衛侯之手及腕衛侯怒王孫賈趨進曰盟以信禮也有如衛君其敢不唯禮是事而受此盟也衛<pb n="14a"/>侯欲叛晉而患諸大夫王孫賈使次于郊大夫問故公以晉詬語之且曰寡人辱社稷其改卜嗣寡人從焉大夫曰是衛之禍豈君之過也公曰又有患焉謂寡人必以而子與大夫之子為質大夫曰苟有益也公子則往?臣之子敢不皆負羈絏以從將行王孫賈曰苟衛國有難工商未嘗不為患使皆行而後可公以告大夫乃皆將行之行有日公朝國人使賈問焉曰若衛叛晉晉五伐我病何如矣皆曰五伐我猶可以能戰賈曰然則如叛之病而後質焉何遲之有乃叛晉晉人請改盟弗許秋晉士鞅?成桓公侵鄭圍蟲牢報伊闕也遂侵衛貳襄陵許氏曰招攜以禮懷?以德鹹沙之盟諸侯已  晉不思德禮之是務而欲恃力攘服則失霸何日之有報伊闕云者假王命也</hi>葬曹靖公　九月葬陳懷公　季孫斯仲<lb/>
孫何忌帥師侵衛<hi>傳師侵衛晉故也</hi>冬衛侯鄭伯盟于曲濮<hi>曲濮<pb n="14b"/>衛地杜氏注叛晉也</hi>從祀先公<hi>杜氏注從順也先公閔公僖公也將正二公之位次所順非一親盡故通言先公順公羊傳從祀者何順祀也文公逆祀去者三人定公  祀叛者五人  劉氏傳從者何順也其祀何禘也禘則曷為不言禘譏何譏爾從祀先公正也所以從祀先公則非正也其非正奈何陽虎專季氏季氏專魯陽虎欲去三桓而代之從祀先公以?焉非能正者也雖通其義君子不與也</hi>盜竊?玉<lb/>
大弓<hi>杜氏注盜謂陽虎也家臣賤故曰盜?玉夏后之璜大弓封父之繁弱  傳季寤公鉏極公山不狃皆不得志於季氏叔孫輒無寵于叔孫氏叔仲志不得志于魯故五人因陽虎陽虎欲去三桓以季寤更季氏以叔孫輒更叔孫氏已更孟氏冬十月順祀先公而祈焉辛卯禘于僖公壬辰將享季氏于蒲圃而殺之戒都車曰癸巳至成宰公斂處父告孟孫曰季氏戒都車何故孟孫曰吾弗聞處父曰然則亂也必及于子先備諸<pb n="15a"/>與孟孫以壬辰為期陽虎前驅林楚御桓子虞人以鈹盾夾之陽越殿將如蒲圃桓子咋謂林楚曰而先皆季氏之良也爾以是繼之對曰臣聞命後陽虎為政魯國服焉違之徵死死無益於主桓子曰何後之有而能以我適孟氏乎對曰不敢愛死懼不免主桓子曰往也孟氏選圉人之壯者三百人以為公期築室于門外林楚怒馬及衢而騁陽越射之不中築者闔門有自門間射陽越殺之陽虎劫公與武叔以伐孟氏公斂處父帥成人自上東門入與陽氏戰于南門之?弗勝又戰于棘下陽氏敗陽虎?甲如公?取?玉大弓以出舍於五父之衢寢而為食其徒曰追其將至虎曰魯人聞余出喜於徵死何暇追余從者曰嘻速駕公斂陽在公斂陽請追之孟孫弗許陽欲殺桓子孟孫懼而歸之子言辨舍爵於季氏之廟而出陽虎入于讙陽關以叛  公羊傳盜者孰謂謂陽虎也陽虎者曷為者也季氏之宰也季氏之宰則微者也惡乎得國?而竊之陽虎專季氏<pb n="15b"/>季氏專魯國?者何璋判白弓繡質龜青純公蘇氏曰陽虎將殺季孫斯不勝而出取?玉大弓于  ?以行其稱盜陪臣也?玉大弓魯之分器也所謂夏后之璜封父之繁弱是時陽虎以鄆讙龜?叛奔齊十年侯犯以郈叛及昭十二年南蒯以費叛皆以賤不書其書竊?玉大弓何也分器重于地也分器重于地者賤貨而貴命也于常山劉氏曰?玉大弓天子所錫先君之分器藏之  國子孫世世保之不可失墜而為盜所竊國慢無政可知矣故書竊以志不恭之大也</hi>
九年春王正月　夏四月戊申鄭伯蠆卒<hi>蠆公羊作囆</hi>　得<lb/>
?玉大弓<hi>傳陽虎歸?玉大弓魯伐陽關陽虎使焚萊門師驚犯之而出奔齊請師以伐魯曰三加必取之齊侯將許之鮑文子諫曰魯免其疾而君又收之無乃害乎齊侯執陽虎虎遂奔晉適趙氏仲尼曰趙<pb n="16a"/>氏其世有亂乎梁公羊傳何以書國?也喪之書得之書  胡氏傳穀  子曰?玉封圭大弓武王之戎弓周公受賜藏之魯子孫世守罔敢失墜以昭先祖之德存肅敬之心耳古者告終易代?璧琬琰天球夷玉?之戈和之弓垂之竹矢莫不陳列非直為美觀也先王所?傳及其身能全而歸之則可以免矣魯失其政陪臣擅權雖先公分器猶不能守而盜得竊諸公?其能國乎故失之書得之書所以譏公與執政之臣見不恭之大也此義行則有天下國家者各知所守之職不敢忽矣</hi>六月葬鄭獻公　秋齊侯<lb/>
衛侯次于五氏<hi>杜氏注五氏晉地中傳齊侯伐晉夷儀克之晉車千乘在  牟衛侯將如五氏卜過之龜焦衛侯曰可也衛車當其半寡人當其半敵矣乃過中牟中牟人欲伐之衛褚師圃亡在中牟曰衛雖小其君在焉未可勝也齊師克城而驕其帥又賤遇必敗之不如從齊乃伐齊師敗之齊侯致禚媚杏于衛<pb n="16b"/>輕任氏曰此伐晉也不書伐而書次者晉實大國未敢  伐始盟于沙中次于五氏又次于垂葭至哀公元年而後伐其欲有所逞也久矣</hi>秦伯卒冬葬秦哀公<hi>襄陵許氏曰秦自晉悼以後寖不見於春秋則知秦益退保西戎軍旅禮聘之事不交于中國矣</hi>
十年春王三月及齊平<hi>杜氏注平前八年再侵齊之怨  ?氏曰及齊平我志也</hi>夏<lb/>
公?齊侯于夾谷公至自夾谷<hi>夾公羊穀梁作頰其夾谷魯地漢東海祝  縣有夾山今海州懷仁縣曰傳公?齊侯于祝其實夾谷孔丘相?彌言于齊侯  孔丘知禮而無勇若使萊人以兵劫魯侯必得志焉齊侯從之孔丘以公退曰士兵之兩君合好而裔夷之俘以兵亂之非齊君所以命諸侯也裔不謀夏夷不亂華俘不干盟兵不偪好於神為不祥於?為愆義於人為失禮君必不然齊侯聞之遽<pb n="17a"/>辟之將盟齊人加於載書曰齊師出竟而不以甲車三百乘從我者有如此盟孔丘使?無還揖對曰而不反我汶陽之田吾以共命者亦如之齊侯將享公孔丘謂梁丘據曰齊魯之故吾子何不聞焉事既成矣而又享之是勤執事也且犧象不出門嘉樂不野合饗而既具是棄禮也若其不具用秕稗也用秕稗君辱棄禮名惡子盍圖之夫享所以昭?也不昭不如其已也乃不果享  穀梁傳其致何也危之也其危之奈何頰谷之?孔子相焉兩君就壇兩相相揖齊人鼓譟而起欲以執魯君孔子?階而上不盡一等而視歸乎齊侯曰兩君合好夷狄之民何為來為命司馬止之齊侯逡巡而謝曰寡人之過也退而屬其二三大夫曰夫人率其君與之行古人之道二三子獨率我而入夷狄之俗何為罷?齊人使優施舞于魯君之幕下孔子曰笑君者罪當死使司馬行法焉首足異門而出齊人來歸鄆讙龜?之田者?為此也因是以見雖有文事必有武備孔子<pb n="17b"/>于頰谷之?見之矣</hi>晉趙鞅帥師圍衛<hi>傳報夷儀也反役晉人討衛之叛故曰由涉佗成何於是執涉佗以求成于衛衛人不許晉人遂殺涉佗今襄陵許氏曰使晉有以服齊則衛可無用兵而服也圍衛而不能服則徒以堅齊之從而已矣</hi>齊人來歸鄆讙龜?田<hi>穀梁田上有之字杜氏注三邑皆汶陽田也泰山博縣北有龜山?田在其北也任公輔曰桓三年讙杜氏以為魯地濟北蛇丘縣有讙亭而汶水經濟北至東平須昌入濟鄆即昭公時齊取以居公者至是并以還魯二邑與龜?俱在汶水北龜山今在泗水東北七十里三公羊傳齊人曷為來歸鄆讙龜?田孔子行乎季孫  月不違齊人為是來歸之懼史記孔子世家會于夾谷孔子?萊人誅倡優景公  而動知義不若歸而大恐告其?臣曰魯以君子之道輔其君而子獨以夷狄之道教寡人得罪于魯君為之奈何有司進對曰君子有過則謝以質小人<pb n="18a"/>有過則謝以文君若悼之則謝以實于是齊侯乃歸所侵魯之鄆汶陽龜?之田以謝過  程氏傳齊服義而來歸之故書來歸齊胡氏傳齊桓以義責楚而楚人來盟夫子以禮責  而齊人歸地皆書曰來序績也</hi>叔<lb/>
孫州仇仲孫何忌帥師圍郈<hi>郈叔孫氏邑任公輔曰地譜東平無鹽縣東南有郈鄉無鹽在今鄆州須城縣東立傳初叔孫成子欲立武叔公若藐固諫曰不可成子  之而卒公若為郈宰武叔既定使郈馬正侯犯殺公若弗能使其圉人殺之侯犯以郈叛武叔懿子圍郈弗克</hi>秋叔孫州<lb/>
仇仲孫何忌帥師圍郈<hi>郈公羊作費誤也叔傳二子及齊師復圍郈弗克  孫謂郈工師駟赤曰郈非惟叔孫氏之憂社稷之患也將若之何對曰臣之業在揚水卒章之四言矣叔孫稽首駟赤與郈人為之宣言于郈中曰侯犯將以郈易于齊齊人將遷郈民?兇懼駟赤將射之侯犯止之曰謀免我侯犯<pb n="18b"/>請行許之駟赤止而納魯人侯犯奔齊齊人乃致郈再胡氏傳侯犯以郈叛不書于策書圍郈則叛可知矣書二卿帥師圍郈則?亦可知矣天子失道征伐自諸侯出而後大夫?諸侯失道征伐自大夫出而後家臣?其逆彌甚則其失彌速故自諸侯出十世希不失矣自大夫出五世希不失矣陪臣執國命三世希不失矣三家專魯為日既久至是家臣爭叛亦其理宜矣春秋制法本忠恕施諸己而不願亦勿施諸人所惡於上不以使下所惡於下不以事上二三子知傾公室以自張而不知家?之擬其後也凡此類皆據事直書深切著明也</hi>宋樂大心出奔曹<hi>傳九年春宋公使樂大心盟于晉且逆樂祁之尸辭偽有疾乃使向巢如晉且逆子梁之尸子明謂桐門右師出曰吾猶衰絰而子擊鐘何也右師曰喪不在此故也既而告人曰已衰絰而生子余何故舍鐘子明聞之怒言于公曰右師將不利戴氏不肯適晉將作亂也不然無疾乃逐桐<pb n="19a"/>門右師</hi>宋公子地出奔陳<hi>地公羊作池向傳宋公子地有白馬四公嬖  魋魋欲之公取而朱其尾?以與之地怒使其徒抶魋而奪之魋懼將走公閉門而泣之目盡腫母弟辰曰子為君禮不過出竟君必止子公子地出奔陳公弗止辰為之請弗聽辰曰是我迋吾兄也吾以國人出君誰與處冬母弟辰暨仲佗石彄出奔陳</hi>冬齊侯衛侯鄭游速?于安甫<hi>安甫公羊作?  安甫齊地案地譜今屬鄆州平?縣</hi>叔孫州仇如齊<hi>傳武叔聘于齊也杜氏注謝致郈</hi>宋公<lb/>
之弟辰暨仲佗石彄出奔陳<hi>公羊穀梁暨下有宋字暨劉氏傳暨者何及也猶暨也??脅之也親胡氏傳其弟云者罪宋公以嬖魋故而失二弟無親  之恩暨云者罪辰以兄故帥其大夫出奔無尊君之義夫暨者不得已之辭又以見仲佗石彄見脅于辰不能自立無大臣之節</hi>
<pb n="19b"/>
十有一年春宋公之弟辰及仲佗石彄公子地自陳入<lb/>
于蕭以叛<hi>穀梁傳入者?弗受也以者不以者也叛直叛也  劉氏意林其出也謂之暨其入也謂之及及非不得已之言也得已而不已也君親無將將而誅焉又?據邑以伐其君者乎其罪一施之</hi>夏<lb/>
四月　秋宋樂大心自曹入于蕭<hi>傳宋公母弟辰暨仲佗石彄公子地入于蕭以叛秋樂大心從之大為宋患寵向魋故也矣胡氏傳四卿在蕭以叛而大心自曹從之其叛可知  故不書叛而曰入于蕭入逆辭也書自陳自曹者結鄰國以入叛陳與曹之罪亦著矣</hi>冬及鄭平叔<lb/>
還如鄭?盟<hi>傳及鄭平始叛晉也許杜氏注平六年侵鄭取匡之怨  襄陵  氏曰夫晉之為晉自若也定亦未有他惡而諸侯離心焉者政在多門貨賄讒慝汨昏其間則無以令天下極于執樂祁也</hi>
<pb n="20a"/>
十有二年春薛伯定卒夏葬薛襄公　叔孫州仇帥師<lb/>
墮郈<hi>傳仲由為季氏宰將墮三都于是叔孫氏墮郈抑謹案墮?也?其所恃以為固者所以制陪臣私家而復?幹弱枝之勢也仲由之舉此議?因南蒯侯犯之叛而為三家忠謀使?臣不敢恃?以叛君陪臣不敢負固以跋扈而上下皆順然侯犯南蒯皆以叛為季氏叔氏之害故費郈皆墮獨公斂處父方恃?以敗陽虎而孟孫用之故二邑雖墮而成獨不服雖定公圍之而卒不克也聖人雖用于魯而季氏三月之餘受女樂而違孔子孟孫惑於偽不知之??與公斂處父比成既方命而聖人去魯豈非天哉所以墮都之謀終于圍成而不果也</hi>衛公孟彄帥師伐曹<hi>傳衛公孟彄伐曹克郊</hi>季孫斯仲<lb/>
孫何忌帥師墮費<hi>傳季氏將墮費公山不狃叔孫輒帥費人以襲魯公與三子入于季氏之<pb n="20b"/>?登武子之臺費人攻之弗克入及公側仲尼命申句須樂頎下伐之費人北國人追之敗諸姑蔑二子奔齊遂墮費違公羊傳曷為帥師墮郈墮費孔子行乎季孫三月不  曰家不藏甲邑無百雉之城於是帥師墮郈帥師墮費雉者何五板而堵五堵而雉百雉而城富常山劉氏曰禮曰制國不過千乘都城不過百雉家  不過百乘以此防民諸侯猶有叛者孔子曰?之去公室五世矣政逮于大夫四世矣故夫三桓之子孫微矣費也郈也成也三家之邑也政在大夫三家越禮各固其城數有叛者故三家亦不能制也至屢圍而不克帥師而後墮成?而不服公圍而不克有天下而不謹于禮末流之患可勝言哉  胡氏曰三都之墮是謂以禮為國可以為之兆也推而行之魯國而?則地方五百里凡侵小而得者必有興滅國繼?世之義諸侯大夫各謹于禮不以所惡於上者使下亦不以所惡於下者事上上下交相順而王政行矣故曰苟有用我者期月而<pb n="21a"/>可三年有成</hi>秋大雩　冬十月癸亥公?齊侯盟于?<hi>齊公羊作晉誤也盟?齊地杜氏注  結叛晉</hi>　十有一月丙寅朔日有食之　公<lb/>
至自?　十有二月公圍成公至自圍成<hi>傳將墮成公斂處父謂孟孫墮成齊人必至于北門且成孟氏之保障也無成是無孟氏也子偽不知我將不墮冬十二月公圍成弗克三蘇氏曰或曰昭公將去季氏而失國孔子為魯而墮  都亦幾於亂孔子之為是何也曰昭公之去季氏而失國失民故也魯君之失民與三桓之得民久矣故將以治魯而不得三桓不可為也能得三桓而道之以禮魯猶可治也孔子為魯而仲由為季氏宰三家從之矣其不從者其家臣也家臣未能得魯之?也雖其不從不能為患此孔子所以墮三都而無疑也相胡氏傳按是年圍成弗克越明年孔子由大司?攝  事然後誅<pb n="21b"/>少正卯與聞國政三月而商賈信于市男女?于途及齊人餽女樂孔子遂行然則圍成之時仲尼雖用事未能專得魯國之政也成雖未墮無與為比亦不能為患使聖人得志行乎魯國以及?月則不待兵革而自墮矣</hi>
十有三年春齊侯衛侯次于垂葭<hi>葭公羊作瑕穀梁無衛侯字  杜氏注垂葭一名郹氏高平鉅野縣有郹亭今屬濟州大傳齊侯衛侯次于垂葭實郹氏使師伐晉將濟河諸  夫皆曰不可邴意?曰可?師伐河?傳必數日而後及絳絳不三月不能出河則我既濟水矣乃伐河?  杜氏注二君將使師伐晉次垂葭以為之援</hi>夏築蛇淵囿<hi>襄陵許氏曰魯政不修而非時勤民築囿奉己而已志不及國也夫圍成弗克歸而力此何振之有</hi>大蒐于比蒲　衛公孟彄帥<lb/>
<pb n="22a"/>
師伐曹　秋晉趙鞅入于晉陽以叛<hi>晉陽唐曰太原府本朝并州  傳趙鞅謂邯鄲午曰歸我衛貢五百家吾舍諸晉陽午許諾歸告其父兄父兄皆曰不可衛是以為邯鄲而寘諸晉陽?衛之道也不如侵齊而謀之乃如之而歸之于晉陽趙孟怒召午而囚諸晉陽使其從者?劍而入涉?不可乃使告邯鄲人曰吾私有討于午也二三子唯所欲立遂殺午趙稷涉?以邯鄲叛夏六月上軍司馬籍奏圍邯鄲邯鄲午荀寅之甥也荀寅范吉射之姻也而相與睦故不與圍邯鄲將作亂董安于聞之告趙孟曰先備諸趙孟曰晉國有命始禍者死為後可也安于曰與其害於民寧我獨死請以我?趙孟不可秋七月范氏中行氏伐趙氏之?趙鞅奔晉陽晉人圍之人微?趙氏曰趙鞅之入晉陽拒范中行也而書曰叛  臣不當?土也</hi>冬晉荀寅士吉射入于朝歌以叛<hi>公羊傳寅下有及字  朝歌晉<pb n="22b"/>地衛州衛縣西有朝歌城南有牧野嬖傳范?夷無寵于范吉射而欲為亂于范氏梁嬰父  于知文子文子欲以為卿韓簡子與中行文子相惡魏襄子亦與范昭子相惡故五子謀將逐荀寅而以梁嬰父代之逐范吉射而以范?夷代之荀躒言于晉侯曰君命大臣始禍者死載書在河今三臣始禍而獨逐鞅刑已不鈞矣請皆逐之冬十一月荀躒韓不信魏曼多奉公以伐范氏中行氏弗克二子將伐公齊高彊曰三折肱知為良醫唯伐君為不可民弗與也我以伐君在此矣三家未睦可盡克也克之君將誰與若先伐君是使睦也弗聽遂伐公國人助公二子敗從而伐之丁未荀寅士吉射奔朝歌  胡氏傳晉主夏盟威服天下及大夫專政賄賂公行?外離析示威平丘而齊叛辭請召陵而蔡叛盟于沙鹹而鄭叛次于五氏而衛叛?盟于鄭會于夾谷歃于?而魯叛諸侯叛于外大夫叛于?故奔于晉陽而趙鞅叛入于朝歌而荀寅士吉射叛以晉國之大天<pb n="23a"/>下莫?焉邦分崩而不能守也春秋于晉事或?而不序或賤而稱人或書侵以陋之責亦備矣至是三卿?叛直書于策見其效也故臧哀伯曰國家之敗由官邪也官之失德寵賂章也晉卿始禍?衛貢也樂祁見執獻楊楯也蔡侯從吳荀寅貨也昭公弗納范鞅賂也而晉室自是不復能主盟矣故為國以義不以利春秋之大法在焉見諸行事亦可謂深切著明矣</hi>晉趙鞅歸于晉<hi>傳韓魏以趙氏為請十二月辛未趙鞅入于絳盟于公?寅蘇氏曰鞅寅吉射之叛其罪均也鞅以有助故得復  吉射以無援故終叛春秋無所與也鞅之言歸寅吉射既出則無難也致胡氏傳叛逆人臣之大惡始禍晉國之載書既不能  辟于鞅奉行天討以警亂臣又亢不衷徇韓魏之請而許之復無政刑矣其能國乎</hi>薛?其君比<hi>胡氏傳稱國以?者當國大臣之罪也</hi>
<pb n="23b"/>
十有四年春衛公叔戍來奔衛趙陽出奔宋<hi>衛公羊穀梁作晉傳初衛公叔文子朝而請享靈公退見史?而告之史?曰子必禍矣子富而君貪罪其及子乎文子曰然吾不先告子是吾罪也君既許我矣其若之何史?曰無害子臣可以免富而能臣必免于難上下同之戍也驕其亡乎文子卒衛侯始惡于公叔戍以其富也公叔戍又將去夫人之黨夫人愬之曰戍將為亂十四年春衛侯逐公叔戍與其黨故趙陽奔宋戍來奔于胡氏傳衛侯不能正家以喪其大臣戍又以富見惡  衛侯夫富者怨之府也使戍積而能散以財發身不為貪人之所怨於以保其爵位儻庶幾乎</hi>二月辛巳楚<lb/>
公子結陳公孫佗人帥師滅頓以頓子牂歸<hi>二月公羊作三月公孫公羊作公子牂作牄氏傳頓子牂欲事晉背楚而?陳好二月楚滅頓  啖  曰凡書滅又書以歸及名者<pb n="24a"/>罪重于奔者也既責其不死位又責其無興復之志也</hi>夏衛北?結來奔<hi>傳北?結來奔公叔戍之故也</hi>五月於越敗吳于檇李吳子光卒<hi>檇公羊作醉  檇李吳地杜氏注吳郡嘉興縣南醉李城今為秀州治所也傳吳伐越越子勾踐禦之陳于檇李勾踐患吳之整  使死士再禽焉不動使罪人三行屬劍于頸遂自剄師屬之目越子因而伐之大敗之靈姑浮以戈擊闔廬闔廬傷將指取其一屨還卒于陘去檇李七里夫差使人立于庭苟出入必謂己曰夫差而忘越王之殺而父乎則對曰唯不敢忘三年乃報越哀公元年吳王夫差敗越于夫椒報檇李也遂入越越子以甲楯五千保于?稽使大夫種因吳太宰嚭以行成吳子將許之伍員曰不可臣聞之樹德莫如滋去疾莫如盡勾踐能親而務施施不失人親不棄勞與我同壤而世為仇?于是乎克而弗取將又存之違天而長??後雖悔之不可食已姬<pb n="24b"/>之衰也日可俟也介在蠻夷而長?讎以是求霸必不行矣弗聽退而告人曰越十年生聚而十年教訓二十年之外吳其為沼乎三月越及吳平吳胡氏傳書敗者詐戰也定公五年於越入吳至是敗  于檇李??池之歲越又入吳悉書于史以其告也哀之元年吳子敗越棲勾踐于?稽之上豈獨不告而史冊不書疑仲尼削之也吳子光卒夫差使人立于庭苟出入必謂己曰而忘越王之殺而父乎則對曰唯三年乃報越然則夫椒之戰復父讎也非報怨也春秋削而不書以為常事也其?微矣</hi>公會齊侯衛侯于牽<lb/>
<hi>牽公羊作堅北杜氏注魏郡黎陽縣東  有牽城</hi>公至自?<hi>傳晉人圍朝歌公?齊侯衛侯于脾上梁之間謀救范中行氏是愚謂齊景公欲求霸誅晉之亂臣以正其國可也當  時孔子已去魯故會齊衛合謀救范中行氏三國之君同為范中行為?而助不衷故致公以危之也</hi>秋齊侯宋公?<lb/>
<pb n="25a"/>
于洮<hi>洮見僖八年?傳范氏故也戈襄陵許氏曰齊宋魯衛崇  亂逆謀動干  大義亡矣</hi>天王<lb/>
使石尚來歸脤<hi>公羊傳石尚者何天子之士也脤者何俎實也腥曰脤熟曰燔  劉氏傳膰脤以親兄弟之國受脤禮也歸脤非禮也</hi>衛世子蒯聵出奔宋<hi>傳衛侯為夫人南子召宋朝?于洮太子蒯聵獻盂于齊過宋野野人歌之曰既定爾婁豬盍歸吾艾豭太子羞之謂戲陽速曰從我而朝少君少君見我我顧乃殺之速曰諾乃朝夫人夫人見太子太子三顧速不進夫人見其色啼而走曰蒯聵將殺余公執其手以登臺太子奔宋蒯劉氏權衡曰衛世子蒯聵出奔宋左氏?蒯聵事曰  聵欲殺夫人夫人啼而走公執其手以登臺太子出奔宋予謂蒯聵雖不善謀安有此事哉且殺夫人蒯聵獨得全乎彼所羞者以夫人名惡也如殺其母為惡愈大反不知可羞乎?蒯聵聞野人之歌其心?焉則以謂夫人夫人惡其<pb n="25b"/>斥己之淫則啼而走言太子將殺余以誣之靈公惑于南子所言必聽從故外則召宋朝?則逐公叔戍趙陽彼不恥召宋朝固亦不難逐蒯聵矣此其真也不當如左氏所記又蒯聵出乃奔宋宋南子家也蒯聵負殺南子之名而走又入其家使真有其事者敢乎哉此亦一證也  常山劉氏曰蒯聵出奔春秋不去其世子者衛侯之罪也南子之惡亦已甚矣其欲去世子之意亦已明矣如哀姜亂魯驪姬亂晉若此比者不鮮矣而靈公聽南子之譖謂蒯聵欲?其母不能為辨明以致其出奔豈非靈公之罪乎哀二年晉趙鞅納世子蒯聵于戚亦書世子同此義夫愚案劉氏之?發明蒯聵之不敢?其母當合劉質  解觀之自古讒婦之誣其子多矣故考二劉之言足以知左氏所記乃南子之讒言而非當時之實?也不然春秋至趙鞅之納猶與以世子之名何哉</hi>衛公孟彄出奔鄭<hi>傳衛太子奔宋盡逐其黨故公孟彄奔鄭自鄭奔齊</hi>宋公<lb/>
<pb n="26a"/>
之弟辰自蕭來奔　大蒐于比蒲邾子來會公<hi>蒐而邾子來會則公親蒐矣而不書公以軍政不屬公而專于三家則季孫孟孫氏之所為也</hi>城莒父及霄<hi>皆魯邑莒父子夏嘗為之宰此年無冬闕文</hi>
十有五年春王正月邾子來朝<hi>傳邾?公來朝</hi>鼷鼠食郊牛牛<lb/>
死改卜牛<hi>公羊傳曷為不言所食漫也時唐趙伯循言上元二年因避地旅于會稽  牛災小鼠噬牛纔傷皮膚輒死</hi>二月辛丑楚子滅胡以胡子豹歸<hi>傳吳之入楚也胡子盡俘楚邑之近胡者楚既定胡子豹又不事楚曰存亡有命事楚何為多取費焉二月楚滅胡  胡氏傳夫滅人之國其罪大矣然胡子豹乘楚之約盡俘其邑之近胡者所謂國必自滅而後人滅之非滅之者獨有罪也<pb n="26b"/>國君造命不可委命者既以為有命而又貪生忍辱不死於社稷則是不知命矣書以歸罪豹之不能死位而與歸也故楚子書爵而胡子豹名</hi>夏五月辛亥郊<hi>公羊傳曷為以夏五月郊三卜之運也何氏注運轉也已卜春三正不吉復轉卜夏三月周五月得二吉故五月郊</hi>壬申公薨于高寢<lb/>
<hi>?寢?名與穀梁傳高寢非正也卒襄陵許氏曰春秋所大正始  終禮卒以正終也?  凡十四公得正而薨者惟莊宣成是以君子務力於禮而順命之變又何求焉</hi>鄭罕達帥師伐宋<hi>罕公羊作軒子傳鄭罕達敗宋師于老丘取杜氏注老丘宋地宋公  地奔鄭鄭人為之伐宋欲  地以處之事見哀十二年鄭襄陵許氏曰宋大國也資王霸之遺業至于景公而  能困之則桓魋之為也無競維人豈不信哉</hi>
齊侯衛侯次于渠蒢<hi>公羊作籧篨衛傳謀救宋也盟襄陵許氏曰齊  新與鄭宋同  畔<pb n="27a"/>晉故為宋出請為鄭次止其不言救為其不誠于救也</hi>邾子來奔喪<hi>穀梁傳喪急故以奔言之當公羊傳其言來奔喪何奔喪非禮也葬常山劉氏曰  周之衰天子崩葬諸侯皆無奔喪?  之事而邾滕反行于?大之國非禮明矣</hi>秋七月壬申姒氏卒<hi>姒穀梁作弋下同  公羊傳姒氏者何哀公之母也何以不稱夫人哀未君也者陸氏曰自成風之後妾母皆僭用夫人禮故亦書薨  其非禮也哀公母定姒卒時子未踰年雖行喪禮不可加于母故書卒子既未成君故不稱夫人也</hi>八月庚辰<lb/>
朔日有食之　九月滕子來?葬<hi>杜氏注諸侯?葬非禮也  ?氏曰邾子來奔喪畏魯甚也滕差?而大于邾故但來?葬此專以利害?弱為國者也</hi>丁巳葬我君定<lb/>
公雨不克葬戊午日下昃乃克葬<hi>昃穀梁作稷乃古昃字  穀梁傳葬既有<pb n="27b"/>日不為雨止禮也雨不克葬喪不以制也戊午日下稷乃克葬乃急辭也不足乎日之辭也</hi>辛巳葬<lb/>
定姒<hi>公羊傳定姒何以書葬未踰年之君也有子則廟廟則書葬  胡氏傳?子問並有喪則如之何子曰葬先輕而後重其奠也其虞也先重而後輕</hi>冬城漆<hi>杜氏注邾庶其邑父余氏曰前年冬城莒  此年秋葬定公又葬定姒冬城漆其勞民也甚矣哀愚案城漆謀伐邾也定公之喪邾子來奔事魯謹矣  公初立不務善鄰而以土地之故勞民力??怨二年取其田七年俘其君卒使吳人乘閒以伐其國齊人問罪而取讙闡利未得而害隨之謀國如此其不終也宜哉</hi>
　<lb/>
　春秋集注卷十<lb/>
</p>
<p>
</p>
  </div>
</body>
</text>
</TEI>