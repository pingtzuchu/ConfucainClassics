<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左氏博議卷十五</head> <lb/>
    <p>
<pb n="1a"/>
欽定四庫全書<lb/>
　左氏博議卷十五<lb/>
　　　　　　　　　　　　宋　?祖謙　撰<lb/>
　　宋叛楚即晉<hi>僖二十六年秋宋以善於晉也叛楚即晉楚令尹子玉司馬子西帥師伐</hi>
　　　<hi>宋圍緡</hi>楚子將圍宋<hi>止/</hi>文之教也<hi>僖二十七年楚子將圍宋使子</hi>
　　　<hi>文治兵於睽終朝而畢不戮一人子玉復治兵於蒍終日而畢鞭七人貫三人耳國老皆賀子</hi>
　　　<hi>文子文飲之酒蒍賈尚幼後至不賀子文問之對曰不知所賀子之傳政於子玉曰以靖國也</hi>
　　　<hi>靖諸?而敗諸外所獲幾何子玉之敗子之舉也舉以敗國將何賀焉子玉剛而無禮不可以</hi>
<pb n="1b"/>
　　　<hi>治民過三百?其不能以入矣苟入而賀何後之有冬楚子及諸侯圍宋宋公孫固如晉告急</hi>
　　　<hi>先軫曰報施救患取威定霸於是乎在矣狐偃曰楚始得曹而新昏於衛若伐曹衛楚必救之</hi>
　　　<hi>則齊宋免矣於是乎蒐于被廬作三軍謀元帥趙衰曰郤縠可乃使將中軍郤溱佐之使狐偃</hi>
　　　<hi>將上軍讓於狐毛而佐之命趙衰為卿讓於欒枝先軫使欒枝將下軍先軫佐之荀林父御戎</hi>
　　　<hi>魏犨為右晉侯始入而教其民二年欲用之子犯曰民未知義未安其居於是乎出定襄王入</hi>
　　　<hi>務利民民?生矣將用之子犯曰民未知信未宣其用於是乎伐原以示之信民易<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>者不求</hi>
　　　<hi>豐焉明?其辭公曰可矣乎子犯曰民未知禮未生其共於是乎大蒐以示之禮作執秩以正</hi>
　　　<hi>其官民?不惑而後用之出榖戍釋宋圍一戰而霸文之教也</hi>晉侯將伐曹<hi>止</hi>
<pb n="2a"/>
　　　?諸侯于許<hi>僖二十八年晉侯將伐曹假道于衛衛人弗許還自南河濟侵曹伐</hi>
　　　<hi>衛取五鹿晉侯齊侯盟于歛孟衛侯請盟晉人弗許晉侯圍曹三月丙午入曹令無入僖負羈</hi>
　　　<hi>之?而免其族報施也執曹伯分曹衛之田以畀宋人楚子入居于申使申叔去穀使子玉去</hi>
　　　<hi>宋曰無從晉師晉侯在外十九年矣而果得晉國險阻艱難備嘗之矣民之情偽盡知之矣天</hi>
　　　<hi>假之年而除其害天之所置其可廢乎子玉使伯棼請戰曰非敢必有功也願以間執讒慝之</hi>
　　　<hi>口王怒少與之師公乃拘宛春於衛且私許復曹衛曹衛告?於楚于玉怒從晉師晉師退軍</hi>
　　　<hi>吏曰以君辟臣辱也且楚師老矣何故退子犯曰師直為壯曲為老豈在久乎微楚之惠不及</hi>
　　　<hi>此退三舍辟之所以報也退三舍楚?欲止子玉不可四月晉侯次于城濮楚師背酅而舍子</hi>
<pb n="2b"/>
　　　<hi>玉使?勃請戰晉侯登有莘之虛以觀師曰少長有禮其可用也遂伐木以益其兵己巳晉師</hi>
　　　<hi>陳于莘北楚師敗績晉師三日館穀及癸酉而還甲午至于衡雍作王宮于踐土丁未獻楚俘</hi>
　　　<hi>于王己酉王享醴命晉侯宥王命尹氏及王子虎?史叔興父?命晉侯為侯伯賜之大輅之</hi>
　　　<hi>服戎輅之服彤弓一彤矢百玈弓矢千秬鬯一卣虎賁三百人曰王謂叔父敬服王命以綏四</hi>
　　　<hi>國糾逖玉慝晉侯三辭從命曰重耳敢再拜稽首奉揚天子之丕顯休命受?以出出入三覲</hi>
　　　<hi>衛侯聞楚師敗懼出奔楚遂適陳使元咺奉叔武以受盟癸亥王子虎盟諸侯于王庭要言曰</hi>
　　　<hi>皆?王室無相害也有渝此盟明神殛之俾隊其師無克祚國及其?孫無有老幼君子謂是</hi>
　　　<hi>盟也信謂晉於是役也能以?攻城濮之戰晉中軍風于澤亡大?之左旃祁瞞奸命司馬殺</hi>
<pb n="3a"/>
　　　<hi>之以徇于諸侯使茅茷代之師還濟河舟之僑先歸士?攝右七月振旅愷以入于晉獻俘授</hi>
　　　<hi>馘飲至大賞??討貳殺舟之僑以徇于國民於是大服君子謂文公其能刑矣三罪而民服</hi>
　　　<hi>冬?于?討不服也是?也晉侯召王以諸侯見且使王狩仲尼曰以臣召君不可以訓故書</hi>
　　　<hi>曰天王狩于河陽言非其地也且明?也晉侯有疾豎侯獳貨筮史使曰以曹為解齊桓公為</hi>
　　　<hi>?而封異姓今君為?而滅同姓曹叔振鐸文之昭也先君唐叔武之穆也且合諸侯而滅兄</hi>
　　　<hi>弟非禮也與衛偕命而不與偕復非信也同罪異罰非刑也禮以行義信以守禮刑以正邪舍</hi>
　　　<hi>此三者君將若之何公?復曹伯遂?諸侯于許</hi>
?有樞言亦有樞射有的言亦有的屠有?言亦有?<lb/>
<pb n="3b"/>
一得其樞萬?皆開一破其的萬矢皆廢一中其?萬<lb/>
理皆解千世之所不能?百家之所不能定??之所<lb/>
不能該聖人折之以一字而包羅交結舉無所遺是果<lb/>
何術耶?所運者樞所貫者的所據者?也晉文公之<lb/>
霸諸侯其謀畫其政刑其征伐其盟?使後世學者定<lb/>
其是非必條陳縷數之曰此臧也彼否也此優也彼劣<lb/>
也此工也彼拙也雖累牘?簡猶未能盡其是非而吾<lb/>
夫子斷之一字曰譎而已味譎之一字而觀晉文之平<lb/>
<pb n="4a"/>
生千源萬派滔滔汨汨皆赴於一字之?動容周旋?<lb/>
斜曲直無往非譎如拔其尤者論之楚與宋皆有?於<lb/>
文公者也兼受二國之施則當兼報二國之?豈當有<lb/>
所偏助哉文公之心則以宋弱國也因前日之?而親<lb/>
我者也楚?國也挾前日之?而陵我者也今楚伐宋<lb/>
為吾計者固當助宋以厚其親我之心挫楚以奪其陵<lb/>
我之氣不寧惟是吾方圖霸業坐視楚?行而不敢較<lb/>
則霸權在楚不在晉矣然遽加兵於楚則天下必以我<lb/>
<pb n="4b"/>
為背惠食言其誰與我於是不攻楚而攻楚之所必救<lb/>
伐曹伐衛皆楚親暱外無背楚之名而?有怒楚之實<lb/>
使兵端?於楚而不?於我待楚之先動而後徐起而<lb/>
應之則雖破楚而無背惠之名其為謀可謂譎矣此猶<lb/>
非其譎之尤者也文公名雖救宋而意實在於勝楚時<lb/>
天下之?國惟晉與楚必先摧楚之鋒然後晉可以專<lb/>
霸於天下楚子固倦於兵其很戾而好戰者獨子玉耳<lb/>
儻不深激楚之怒則楚將知難而退晉楚之雌雄不?<lb/>
<pb n="5a"/>
矣於是因執曹伯分曹衛之田賜宋所以深激楚之怒<lb/>
而趣之戰也苟文公意止於救宋則當宛春之使必欣<lb/>
然而從矣何者始伐曹衛本所以救宋也今楚果以愛<lb/>
曹衛之故將釋宋圍是適投吾欲也我復曹衛彼釋宋<lb/>
圍兩得其欲何為不許之乎文公非惟不許乃執宛春<lb/>
以辱之又私許復曹衛以挑之惟恐激而不怒怒而不<lb/>
戰是其心果在於勝楚而不在於救宋也人知文公救<lb/>
宋而止耳孰知其譎之尤一至於此乎至於退舍之事<lb/>
<pb n="5b"/>
則其譎又深矣楚本無與晉競之心文公多方以怒之<lb/>
迫而使戰雖子玉不勝一朝之忿然上則楚子下則士<lb/>
卒皆不欲也自常情論之雖車馳卒奔猶懼失楚師?<lb/>
退舍避之使子玉得假以為班師之名乎?文公固己<lb/>
料子玉於度?明知子玉?懷蒍賈之謗急於立功以<lb/>
刷其恥見吾之退避必謂幸遇脆敵功業易取無若此<lb/>
時雖吾退十舍猶將來追?三舍乎文公之所以肯退<lb/>
者先有以必楚之不退也心欲戰而形若不欲戰用以<lb/>
<pb n="6a"/>
報?用以驕敵用以惑諸侯之心用以作三軍之憤一<lb/>
世為其所眩惑而不自知雖明智如左氏者猶信其我<lb/>
退楚還我將何求之語載之於書信矣文公之善譎也<lb/>
文公之譎夫豈一端而已哉三日而去原若欲自附於<lb/>
王者之師然?丘墓以脅曹果王者之師耶利小則用<lb/>
信利大則用暴吾是以知文公之譎也三罪而民服<hi>顛頡祁瞞舟之僑</hi>若欲自附於王者之刑矣然後魏?而屈法果<lb/>
王者之刑耶?者則用法愛者則用私吾是以知文公<lb/>
<pb n="6b"/>
之譎也統而論之大則如託狩以召王小則如?柴以<lb/>
誤敵殆未易?舉要皆不能出夫子一字之外聖人之<lb/>
言可畏也嗚呼文公之譎所就者區區之霸業耳其師<lb/>
一動而子叢死於魯子玉死於楚叔武<graphic n="KR1968" url="https://raw.githubusercontent.com/kanripo/KR-Gaiji/master/images/KR1968.png" mimeType="image/png"/>犬士榮元咺<lb/>
子適子儀死於衛鄉若晉師不出則是皆無罪之人也<lb/>
至於若偏若?若輿若臺膏潤原野名不登於簡冊者<lb/>
抑不知其百耶千耶萬耶忍哉文公之不仁也雖然文<lb/>
公始欲譎人而終不免為人所譎曹伯之當執當復衛<lb/>
<pb n="7a"/>
侯之當殺當釋出於文公可也顧乃為巫所譎而還曹<lb/>
伯為醫所譎而生衛侯至於反衛侯於國則為魯所餌<lb/>
而使恩歸於魯<hi>僖二十八年晉人執衛侯歸之于京師三十年晉侯使醫衍酖衛侯甯俞貨醫使薄其酖不死公為之請納玉於王與晉侯皆十?王許之秋乃釋衛侯</hi>魯諸侯也受其譎<lb/>
猶不足深愧孰謂巫醫下流其譎又有在文公之上者<lb/>
耶吾所以深為文公愧而益知譎之果不足恃也<lb/>
　　晉文夢與楚子搏<hi>僖二十八年四月晉侯夢與楚子搏楚子伏已而盬其腦是以</hi>
　　　<hi>懼子犯曰吉我得天楚伏其罪吾且柔之矣楚師敗績</hi>楚子玉夢河神求<lb/>
<pb n="7b"/>
　　　瓊弁玉纓<hi>僖二十八年初楚子玉自為瓊弁玉纓未之服也先戰夢河神謂已曰畀</hi>
　　　<hi>余余賜汝孟諸之麋</hi>燕姞夢天與已蘭<hi>宣三年冬鄭穆公卒初鄭文公有賤</hi>
　　　<hi>妾曰燕姞夢天使與已蘭曰余為伯鯈余而祖也以是為而子以蘭有國香人服媚之如是既</hi>
　　　<hi>而文公見之與之蘭而御之辭曰妾不才幸而有子將不信敢?蘭乎公曰諾生穆公名之曰</hi>
　　　<hi>蘭穆公有疾曰蘭死吾其死乎吾所以生也刈蘭而卒</hi>魏顆夢結草之老<lb/>
　　　人<hi>宣十五年秋秦桓公伐晉次于輔氏壬午魏顆敗秦師獲杜回秦之力人也初魏武子有</hi>
　　　<hi>嬖妾無子武子有疾命顆曰必嫁是疾病則曰必以為殉及卒顆嫁之曰疾病則亂吾從其治</hi>
　　　<hi>也及輔氏之役顆見老人結草以亢杜回杜回躓而顛故獲之夜夢之曰余而所嫁婦人之父</hi>
<pb n="8a"/>
　　　<hi>也爾用先人之治命余是以報</hi>韓厥夢子輿<hi>成二年韓厥夢子輿謂己曰且辟左</hi>
　　　<hi>右故中御而從齊侯邴夏曰射其御者君子也公曰謂之君子而射之非禮也射其左越于車</hi>
　　　<hi>下射其右斃于車中</hi>趙嬰夢天使<hi>成五年原?放趙嬰於齊嬰曰我在故欒氏不</hi>
　　　<hi>作我亡吾二昆其憂哉且人各有能有不能舍我何害弗?嬰夢天使謂己祭余余福女使問</hi>
　　　<hi>諸士貞伯貞伯曰不識也既而告其人曰神福仁而禍淫淫而無罰福也祭其得亡乎祭之之</hi>
　　　<hi>明日而亡</hi>晉侯夢大厲　夢疾為二豎子　小臣夢<lb/>
　　　負公登天<hi>成十年晉侯夢大厲被髮及地搏膺而踊曰殺余孫不義余得請於帝矣</hi>
　　　<hi>?大門及寢門而入公懼入于室又壞?公覺召桑田巫巫言如夢公曰何如曰不食新矣公</hi>
<pb n="8b"/>
　　　<hi>疾病求醫于秦秦伯使醫緩為之未至公夢疾為二豎子曰彼良醫也懼傷我焉逃之其一曰</hi>
　　　<hi>居肓之上膏之下若我何醫至曰疾不可為也在肓之上膏之下攻之不可達之不及藥不至</hi>
　　　<hi>焉不可為也公曰良醫也厚為之禮而歸之六月晉侯欲麥使甸人獻麥饋人為之召桑田巫</hi>
　　　<hi>示而殺之將食張如?陷而卒小臣有晨夢負公以登天及日中負晉侯出諸?遂以為殉</hi>
　　　?錡夢射月<hi>成十六年?錡夢射月中之退入於泥占之曰?姓日也異姓月也</hi>
　　　<hi>必楚王也射而中之退入於泥亦必死矣及戰射共王中目</hi>聲伯夢瓊瑰<hi>成十</hi>
　　　<hi>七年初聲伯夢涉洹或與巳瓊瑰食之泣而為瓊瑰盈其?從而歌之曰濟洹之水贈我以瓊</hi>
　　　<hi>瑰歸乎歸乎瓊瑰盈吾?乎懼不敢占也還自鄭壬申至于貍脤而占之曰余恐死故不敢占</hi>
<pb n="9a"/>
　　　<hi>也今?繁而從余三年矣無傷也言之之莫而卒</hi>中行獻子夢與厲公<lb/>
　　　訟<hi>襄十八年中行獻子將伐齊夢與厲公訟弗走勝公以戈擊之首隊於前跪而戴之奉之以</hi>
　　　<hi>見梗陽之巫?他日見諸道與之言同巫曰今?主必死若有事於東方則可以逞獻子許諾</hi>
　　　叔孫穆子夢天壓巳<hi>昭四年初穆子去叔孫氏及庚宗遇婦人使私為食</hi>
　　　<hi>而宿焉問其行告之故哭而送之適齊娶于國氏生孟丙仲壬夢天壓已弗勝顧而見人黑而</hi>
　　　<hi>上僂深目而豭喙號之曰牛助余乃勝之旦而皆召其徒無之且曰志之宣伯曰魯以先子之</hi>
　　　<hi>故將存吾宗必召女召女何如對曰願之久矣魯人召之不告而歸既立所宿庚宗之婦人獻</hi>
　　　<hi>以雉問其姓對曰余子長矣能奉雉而從我矣召而見之則所夢也未問其名號之曰牛曰唯</hi>
<pb n="9b"/>
　　　<hi>皆召其徒使視之遂使為豎云云</hi>魯昭夢襄公祖<hi>昭七年楚子成章華之臺</hi>
　　　<hi>願與諸侯落之太宰薳?疆來召公公將往夢襄公祖梓慎曰君不果行襄公之適楚也夢周</hi>
　　　<hi>公祖而行今襄公實祖君其不行子服惠伯曰行先君未?適楚故周公祖以道之襄公適楚</hi>
　　　<hi>矣而祖以道君不行何之三月公如楚</hi>晉侯夢?熊<hi>昭七年鄭子?聘于晉晉</hi>
　　　<hi>侯有疾韓宣子逆客私焉曰寡君寢疾於今三月矣並走?望有加而無瘳今夢?熊入於寢</hi>
　　　<hi>門其何厲鬼也對曰以君之明子為大政其何厲之有昔堯殛鯀于羽山其神化為?熊以入</hi>
　　　<hi>于羽淵實為夏郊三代祀之晉為盟主其或者未之祀也乎韓子祀夏郊晉侯有間賜子?莒</hi>
　　　<hi>之二方鼎</hi>孔成子夢康叔<hi>昭七年衛襄公夫人姜氏無子嬖人婤姶生孟縶孔</hi>
<pb n="10a"/>
　　　<hi>成子夢康叔謂已立元余使羈之孫圉與史苟相之史朝亦夢康叔謂已余將命而子苟與孔</hi>
　　　<hi>烝鉏之?孫圉相元史朝見成子告之夢夢協故立靈公</hi>泉丘人有女夢以<lb/>
　　　其帷幕孟氏之廟<hi>昭十一年泉丘人有女夢以其帷幕孟氏之廟遂奔僖子</hi>
　　　<hi>其僚從之盟于清丘之社曰有子無相棄也僖子使助薳氏之簉反自祲祥宿於薳氏生懿子</hi>
　　　<hi>及南?敬叔於泉丘人其僚無子使字敬叔</hi>趙宣子夢文公授之陸<lb/>
　　　渾<hi>昭十七年九月丁?晉荀吳帥師?自棘津使祭史先用牲于雒陸渾人弗知師從之遂</hi>
　　　<hi>滅陸渾宣子夢文公攜荀吳而授之陸渾故使穆子帥師獻俘于文?</hi>宋元公夢<lb/>
　　　太子欒即位<hi>昭二十五年宋元公將為公故如晉夢太子欒即位於廟已與平公</hi>
<pb n="10b"/>
　　　<hi>服而相之且召六卿公曰寡人不佞不能事父兄以為二三子憂寡人之罪也若以?子之靈</hi>
　　　<hi>獲保首領以?唯是楄柎所以藉幹者請無及先君仲幾對曰君若以社稷之故私降昵宴?</hi>
　　　<hi>臣弗敢知若夫宋國之法死生之度先君有命矣?臣以死守之弗敢失隊臣之失職常刑不</hi>
　　　<hi>赦臣不忍其死君命祇辱宋公遂行己亥卒于曲棘</hi>曹人夢?君子立于<lb/>
　　　社?<hi>哀七年初曹人或夢?君子立于社?而謀亡曹曹叔振鐸請待公孫?許之旦而</hi>
　　　<hi>求之曹無之戒其子曰我死爾聞公孫?為政必去之及曹伯陽即位好田弋曹鄙人公孫?</hi>
　　　<hi>好弋獲白鴈獻之有寵使為司城以?政夢者之子乃行?言伯?於曹伯曹伯從之乃背晉</hi>
　　　<hi>而奸宋宋人伐之</hi>衛侯夢渾良夫<hi>哀十七年衛侯夢于北?見人登昆吾之</hi>
<pb n="11a"/>
　　　<hi>觀被髮北面而譟曰登此昆吾之???生之?余為渾良夫叫天無辜公親筮之胥彌赦占</hi>
　　　<hi>之曰不害與之邑寘之而逃奔宋衛侯貞卜其繇曰如魚竀尾衡流而方羊裔焉大國滅之將</hi>
　　　<hi>亡闔門塞竇乃自後踰冬十月晉復伐衛入其郛</hi>宋得夢已為烏<hi>哀二十六</hi>
　　　<hi>年宋得夢?北首而寢於盧門之外已為烏而集於上咮加於南門尾加於桐門曰余夢美必</hi>
　　　<hi>立大尹奉?以奔楚乃立得</hi>
形神相接而夢者世歸之想形神不接而夢者世歸之<lb/>
因因之?曰因羊而念馬因馬而念車因車而念?固<lb/>
有牧羊而夢鼓吹曲?者矣是雖非今日之想實因於<lb/>
<pb n="11b"/>
前日之想也故因與想一?也信如是?無想則無因<lb/>
無因則無夢舉天下之夢不出於想而已矣鳴呼萬物<lb/>
皆備於我萬理皆備於心豈以想而有豈以不想而無<lb/>
哉耳之所聞者有限也然天下之聲皆具於吾耳之中<lb/>
非可以聞不聞限也目之所見者有限也然天下之色<lb/>
皆具於吾目之中非可以見不見限也心之所想者有<lb/>
限也然天下之理皆具於吾心之中非可以想不想限<lb/>
也上天下澤?華外夷往古來今其鉅其細其晦其明<lb/>
<pb n="12a"/>
皆與吾心同流而無間或感於志氣或動於四體或發<lb/>
於夢寐層見錯出軸運機旋豈待想而後有因待因而<lb/>
後有夢耶苟必謂因想而後有夢則是未想之前?中<lb/>
本無是物因想而後有是物也未想之前?中本無是<lb/>
理因想而後有是理也抑不知心猶地而想特其一塵<lb/>
耳心猶海而想特其一漚耳以想為心何異指塵為地<lb/>
指漚為海乎是其為論淺狹潰亂猶未離乎夢中語反<lb/>
欲證他人之夢甚矣其惑也?舉左氏所載之夢自晉<lb/>
<pb n="12b"/>
文公至於宋得無慮於數十名之以想可也名之以因<lb/>
亦可也至於叔孫穆子夢童牛之貌於牛未至之前曹<lb/>
人夢公孫?之名於?未生之前是果出於想乎果出<lb/>
於因乎雖起樂廣於九原吾知其未必能判是義也以<lb/>
有窮之說而欲盡無窮之理以有外之見而欲測無外<lb/>
之心難矣哉嗚呼理本無窮而人自窮之心本無外而<lb/>
人自外之故左氏之所謂夢出於所因所想之外?無<lb/>
幾其餘未有不局於區區念慮之間者也持樂廣之論<lb/>
<pb n="13a"/>
以揆之<hi>事見本傳</hi>固已十中其八九矣然醫不至於神治常<lb/>
疾則精治非常之疾則?論不至於極談常夢則合談<lb/>
非常之夢則敗魯襄公之夢周公固子服惠伯之所能<lb/>
辨也如使論孔子之夢周公吾不知其何辭以對<lb/>
　　晉侯作三行<hi>僖公二十八年晉侯作三行以禦狄荀林父將中行屠擊將右行先蔑將</hi>
　　　<hi>左行</hi>
事固有當責而不可責者奢者可責也多與之財而責<lb/>
其奢不可也醉者可責也多飲之酒而責其醉不可也<lb/>
<pb n="13b"/>
晉自武公始受一軍?封繼以獻公之?衍其一軍為<lb/>
二繼以文公之伯衍其二軍為三猶以為未足復割為<lb/>
三行之制外避天子六軍之名而?僣天子之實議者<lb/>
並以文公為可責也吾獨以為當責而不可責也亦嘗<lb/>
聞周室軍旅之制乎五人為伍五伍為兩四兩為卒五<lb/>
卒為旅五旅為師五師為軍一軍之制為人萬二千五<lb/>
百<hi>司馬法</hi>損一人則不足?一人則有餘大國之三軍也<lb/>
地方百里而其人僅足以具三軍也次國之二軍也地<lb/>
<pb n="14a"/>
方七十里而其人僅足以具二軍也小國之一軍也地<lb/>
方五十里而其人僅足以具一軍也地有限則人有限<lb/>
人有限則軍有限雖欲僣侈其軍亦窘於無人而不得<lb/>
騁矣王者之於諸侯典祀陵節所當問也車服亂常所<lb/>
當問也?室改度所當問也樂舞踰數所當問也獨軍<lb/>
旅之制有所不必問焉非軍旅果輕於典祀車服?室<lb/>
樂舞也蹙之以地束之以人雖使僣之亦不能僣也王<lb/>
綱上舉侯度下修大不侵小?不犯弱則地有常地人<lb/>
<pb n="14b"/>
有常人軍有常軍雖欲如晉之僣豈可得哉晉之所以<lb/>
能僣六軍者適當周室失政之時南吞北噬東攘西?<lb/>
以斥大其國?地必?人?人必?軍野曠則風勁川<lb/>
漲則舟?國大則兵?矣夫何疑耶既已容其兼并而<lb/>
反責其軍制之僣是猶多與之財而責其奢多飲之酒<lb/>
而責其醉也此吾所謂事有當責而不可責者也為周<lb/>
室計者當深?其晉兼并之原至於軍數之多寡則在<lb/>
周室初無損益焉周果能治晉兼并之罪披其地奮其<lb/>
<pb n="15a"/>
人則善矣不然則合為一軍者是?也晉之?自若也<lb/>
分為六軍者是?也晉之?自若也是一軍者未分之<lb/>
六軍而六軍者既分之一軍也吾何為喜其一而怒其<lb/>
六哉軍數之多寡不足為損益則先王之制禮銖兩毫<lb/>
?至嚴而不可踰者果非耶曰賈人不得衣綺縠者政<lb/>
也盜賊不得衣綺縠非政也盜賊非剽掠不能具綺縠<lb/>
晉侯非兼并不能具六軍舍其剽掠而責其服之侈儉<lb/>
舍其兼并而責其軍之多寡可不可耶<lb/>
<pb n="15b"/>
　　周公閱聘魯<hi>僖三十年冬王使周公閱來聘饗有昌歜白黑形鹽辭曰國君文足昭也</hi>
　　　<hi>武可畏也則有備物之饗以象其?薦五味羞嘉穀鹽虎形以獻其功吾何以堪之</hi>
身首寄也軒冕者身之寄也是道家者流之論也人自<lb/>
送丞相長史而張君嗣厭其勞<hi>見本傳</hi>魯自待宰周公而<lb/>
姬閱辭其享認而有之非惑耶信如是言則有宰周公<lb/>
而又有姬閱是身與位為二也蘇孺文視身與位為二<lb/>
故指飲故人按故人者為兩事<hi>見本傳</hi>荀道將視身與位<lb/>
為二故指殺弟哭弟者為兩人<hi>見本傳</hi>傷恩敗教其禍有<lb/>
<pb n="16a"/>
不可勝言者非二之罪耶儒者之論則進是矣居其位<lb/>
而無其?為身之羞居其位而黜其禮為位之羞身者<lb/>
一夫之私也位者萬世之公也周公閱以?薄自愧不<lb/>
敢受魯之享抑不思所居者上宰之官所持者天子之<lb/>
節所享者先王之禮今徒以一夫之無?而廢萬世之<lb/>
常尊是避身之羞而為位之羞也是知身之當其禮而<lb/>
不知身之不足當其位也如愧之莫若亟去其位位則<lb/>
受之禮則辭之受其大而辭其細豈不甚可責耶以儒<lb/>
<pb n="16b"/>
者之論而責周公閱固無所逃罪然吾竊有所矜焉周<lb/>
公之位自周文公之?居其位者不知其幾人也使于<lb/>
四方享昌歜白黑形鹽之享者又不知其幾人也彼豈<lb/>
皆?與禮稱受之而無愧耶晏然居之欣然樂之未聞<lb/>
有一人以?薄辭者至周公閱之居此官受此享怵惕<lb/>
?愧對大?大客之前痛自羞薄不敢少安其不能辭<lb/>
位固可責吾未嘗不獨矜其愧心之猶在也其視前後<lb/>
數公既不辭位又不辭禮驕泰奢侈者豈不賢耶其視<lb/>
<pb n="17a"/>
道家者流傲誕荒唐視身與位為二物者豈不賢耶范<lb/>
鞅一陪臣猶索十牢於禮之外<hi>昭二十三年</hi>周公閱以天子<lb/>
之宰乃肯辭備物於禮之?儒者不矜其愧心而責其<lb/>
?吾竊恨儒者之不恕也然既曰知愧矣不愧其大而<lb/>
愧其細獨何歟吾又未見儒者之不恕也<lb/>
　　臧文仲如晉分曹田<hi>僖三十一年春取濟西田分曹地也使臧文仲往宿於重</hi>
　　　<hi>館重館人告曰晉新得諸侯必親其共不速行將無及也從之分曹地自洮以南東傅于濟盡</hi>
　　　<hi>曹地也</hi>
<pb n="17b"/>
利則居後害則居先此君子處利害之常法也是故見<lb/>
利而先謂之貪見利而後謂之?見害而先謂之義見<lb/>
害而後謂之怯皆古今之定名未有知其所由始者也<lb/>
人之於利憂其?而不憂其怠憂其急而不憂其緩憂<lb/>
其溺而不憂其忘天下豈有憂蟻之避羶憂蚋之捨醯<lb/>
者耶晉文公私有討於曹披裂其地為諸侯者坐視不<lb/>
能救則亦已矣乃?其危而共取其利是誠何心也臧<lb/>
文仲所以遲遲其行者其亦忸怩而有所不安歟異哉<lb/>
<pb n="18a"/>
重館人之論也曰晉新得諸侯必親其共不速行將無<lb/>
及也重館之人所謂共其諸異乎聖人之共歟信如是<lb/>
?則狡商庸賈趨利如風雨者皆重館人之所謂共也<lb/>
世之共者何其多耶彼逡巡推揖恥於冒私之君子格<lb/>
以重館人之言皆不共之大者其?陋甚雖始學者猶<lb/>
知謝而郤之孰知以臧文仲之賢反為其?之所動乎<lb/>
昔萬章與石顯善顯免官歸留物數百萬與章章不受<lb/>
曰吾以布衣見哀於石君石君家破不能有以安也而<lb/>
<pb n="18b"/>
受其財物此為石氏之禍萭氏反當以為福耶<hi>見漢游俠傳</hi>
魯與曹同出姬姓並列諸侯其恩義信誓之重非如石<lb/>
顯萭章一時之私交也魯坐視曹之翦覆不惟不能辭<lb/>
其地又奔走而趨之以曹之禍為魯之福?謂臧文仲<lb/>
之賢不如萭章乎使臧文仲緩轡徐驅徘徊不進以致<lb/>
吾不忍之意雖後諸侯之期不得尺土以歸吾親親之<lb/>
義已盡矣今冒利競進雖得地之多吾恐文仲所喪者<lb/>
之多於地也前日魯僖之請復衛侯文仲嘗為謀主矣<lb/>
<pb n="19a"/>
其言曰諸侯之患諸侯恤之所以訓民也君盍請衛侯<lb/>
以示親於諸侯且以動晉夫晉新得諸侯使亦曰魯不<lb/>
棄其親其亦不可以惡於是納玉於晉以免衛侯<hi>見魯語</hi>曹<lb/>
衛一體也免衛之難其義既可以動晉辭曹之田其義<lb/>
獨不可以動晉乎文仲於衛則割我之所有棄之而不<lb/>
惜於曹則奪彼之所有受之而不疑是非恩衛而仇曹<lb/>
也本心易失而利心易昏也吁可畏哉雖然太公之就<lb/>
封道宿行遲逆旅人曰客寢甚安殆非就國者也太公<lb/>
<pb n="19b"/>
聞之夜衣而行黎明至國則萊侯既與之?營丘矣<hi>史記齊世家</hi>太公?逆旅之言其亦未免於趨利歟非也君子<lb/>
固不以利自?亦不以利自嫌也一國之重有民人焉<lb/>
有社稷焉吾其可避趨利之小嫌濡滯逗留使為姦?<lb/>
之所伺乎故太公之不可遲猶臧文仲之不可速也然<lb/>
受封分地之事逆旅重館之言其同其異其是其非相<lb/>
去間不容髮若之何而辨之曰在明善<lb/>
　　晉作五軍以禦狄<hi>僖三十一年秋晉蒐于清原作五軍以禦狄趙衰為卿</hi>
<pb n="20a"/>
為善未盡猶愈不為改過未盡猶愈不改堯舜之善非<lb/>
可一日為也桀紂之惡非可一日改也百善而有其一<lb/>
固可漸自附於堯舜矣百過而去其一固可漸自離於<lb/>
桀紂矣雖然為善未盡者君子固矜而進之也?而待<lb/>
之也徐而誘之也至於人之改過者君子必用其察焉<lb/>
改過而未盡者在所恕改過而不盡者在所誅始?之<lb/>
善端新而未固已染之惡習舊而難除是改過未盡者<lb/>
也是力不足者也鐫其毫末以?丘山之愆去其一二<lb/>
<pb n="20b"/>
以塞?多之議是改過不盡者也是誠不足者也力不<lb/>
足者猶有時而足焉誠不足者前過未盡今偽已生是<lb/>
益其過耳何改過之云乎?不如不改之為愈也瞑眩<lb/>
之藥不可再投背城之戰不可再接藥未投雖危疾猶<lb/>
有望其瘳戰未接雖危國猶有望其勝一?而不中則<lb/>
其望窮矣過而不改者雖元惡大憝君子猶不忍輕?<lb/>
何也所恃者改過之術存也乃若改過而不肯盡略爾<lb/>
裁抑苟以欺人則是改過之術既試而不?矣夫復何<lb/>
<pb n="21a"/>
所望耶積昏所以致明也積蔽所以致通也積迷所以<lb/>
致悟也人心至神雖懵懵罔罔不知過之當改久閉斯<lb/>
開?鬱斯?是惟無改改則若?江河而莫能禦矣三<lb/>
年鐘鼓之間乃所以?養其一日之修省也今既知過<lb/>
之當改反毛舉細故公為欺誕以竊改過之名是既累<lb/>
其心於不誠矣心既不誠則善端何時而復?耶本無<lb/>
昏安得明本無蔽安得通本無迷安得悟吾是以知改<lb/>
過不盡者終無改過之路也晉文公始兼三行三軍之<lb/>
<pb n="21b"/>
制以擬天子之六軍?未數年知僣侈之過復蒐於清<lb/>
原損其一而為五軍焉晉文公果知過之當改則亟出<lb/>
令盡復諸侯之舊可矣乃於改過之時而為文過之事<lb/>
創立軍制上則異於天子下則尊於諸侯明知其過而<lb/>
不能盡改外邀恭順之名?享泰侈之實其機不可謂<lb/>
不巧其謀不可謂不譎矣巧如是譎如是其良心乎偽<lb/>
心乎良心無巧巧者偽心也良心無譎譎者偽心也軍<lb/>
雖損其一而偽心之?者不知其幾矣嗚呼易則易于<lb/>
<pb n="22a"/>
則于易于雜者未之有也天下之分非君則臣天下之<lb/>
俗非夷則夏天下之事非善則惡天下之?非正則邪<lb/>
出臣則入君出夷則入夏出善則入惡出正則入邪天<lb/>
下豈有出乎此而不入乎彼者耶宜晉文之心勞日拙<lb/>
也<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏博議卷十五<lb/>
</p>
<p>
</p>
  </div>
</body>
</text>
</TEI>