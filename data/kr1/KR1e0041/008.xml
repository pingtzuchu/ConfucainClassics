<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左氏博議卷八</head> <lb/>
    <p>
<pb n="1a"/>
欽定四庫全書<lb/>
　左氏博議卷八<lb/>
　　　　　　　　　　　　宋　呂祖謙　撰<lb/>
　　懿氏卜妻敬仲<hi>莊二十二年初懿氏卜妻敬仲其妻占之曰吉是謂鳳凰于飛和鳴</hi>
　　　<hi>鏘鏘有媯之後將育于姜五世其昌並于正卿八世之後莫之與京陳厲公蔡出也生敬仲周</hi>
　　　<hi>史有以周易見陳侯者陳侯使筮之遇觀之否曰是謂觀國之光利用?于王此其代陳有國</hi>
　　　<hi>乎不在此其在異國非此其身在其子孫光?而自他有耀者也坤土也巽風也乾天也風為</hi>
　　　<hi>天於土上山也有山之材而照之以天光於是乎居土上故曰觀國之光利用?于王庭實旅</hi>
<pb n="1b"/>
　　　<hi>百奉之以玉帛天地之美具焉故曰利用?于王猶有觀焉故曰其在後乎風行而著于土故</hi>
　　　<hi>曰其在異國乎若在異國必姜姓也姜太嶽之後也山嶽則配天物莫能兩大陳衰此其昌乎</hi>
　　　<hi>及陳之初亡也陳桓子始大於齊其後亡也成子得政</hi>晉侯賜畢萬魏<hi>閔元</hi>
　　　<hi>年晉侯作二軍公將上軍太子申生將下軍趙夙御戎畢萬為右以滅耿滅霍滅魏還為太子</hi>
　　　<hi>城曲沃賜趙夙耿賜畢萬魏以為大夫卜偃曰畢萬之後必大萬盈數也魏大名也以是始賞</hi>
　　　<hi>天?之矣天子曰兆民諸侯曰萬民今名之大以從盈數其必有?初畢萬筮仕於晉遇屯之</hi>
　　　<hi>比辛廖占之曰吉屯固比入吉孰大焉其必蕃昌震為土車從馬足居之兄長之母覆之?歸</hi>
　　　<hi>之六體不易合而能固安而能殺公侯之卦也公侯之子孫必復其始</hi>成季將生桓<lb/>
<pb n="2a"/>
　　　公使卜楚丘之父卜之<hi>閔二年成季之將生也桓公使卜楚丘之父卜</hi>
　　　<hi>之曰男也其名曰友在公之右間于兩社為公室輔季氏亡則魯不昌又筮之遇大有之乾曰</hi>
　　　<hi>同復于父敬如君所及生有文在其手曰友遂以命之</hi>秦伯卜伐晉<hi>僖十五年</hi>
　　　<hi>晉饑秦輸之粟秦饑晉閉之糴故秦伯伐晉卜徒父筮之吉涉河侯車敗詰之對曰乃大吉也</hi>
　　　<hi>三敗必獲晉君其卦遇蠱曰千乘三去三去之餘獲其雄狐夫狐蠱必其君也蠱之貞風也其</hi>
　　　<hi>悔山也?云秋矣我落其實而取其材所以克也實落材亡不敗何待三敗及韓</hi>晉獻<lb/>
　　　公筮嫁伯姬於秦<hi>僖十五年初晉獻公筮嫁伯姬於秦遇歸妹之睽史蘇占</hi>
　　　<hi>之曰不吉歸妹睽孤?張之弧姪其從姑六年其逋逃歸其國而棄其家明年其死於?梁之</hi>
<pb n="2b"/>
　　　<hi>虛及惠公在秦曰先君若從史蘇之占吾不及此夫韓簡侍曰龜象也筮數也物生而後有象</hi>
　　　<hi>象而後有滋滋而後有數先君之敗德及可數乎史蘇是占勿從何益詩曰下民之孽匪降自</hi>
　　　<hi>天僔沓背憎職競由人</hi>梁嬴孕過期卜招父卜之<hi>僖十七年惠公</hi>
　　　<hi>之在梁也梁伯妻之梁嬴孕過期卜招父與其子卜之其子曰將生一男一女招曰然男為人</hi>
　　　<hi>臣女為人妾故名男曰圉女曰妾及子圉西質妾為宦女焉</hi>晉侯卜納王<hi>僖二</hi>
　　　<hi>十五年秦伯師于河上將納王狐偃言於晉侯曰求諸侯莫如勤王諸侯信之且大義也繼文</hi>
　　　<hi>之業而信宣於諸侯今為可矣使卜偃卜之曰吉遇?帝戰于阪泉之兆公曰吾不堪也對曰</hi>
　　　<hi>周禮未改今之王古之帝也公曰筮之筮之遇大有之睽曰吉遇公用享于天子之卦戰克而</hi>
<pb n="3a"/>
　　　<hi>王享吉孰大焉且是卦也天為澤以當日天子降心以逆公不亦可乎大有去睽而復亦其所</hi>
　　　<hi>也晉侯辭秦師而下</hi>齊侯戒師期而有疾<hi>文十八年齊侯戒師期而有疾</hi>
　　　<hi>醫曰不及秋將死公聞之卜曰尚無及期惠伯令龜卜楚丘占之曰齊侯不及期非疾也君亦</hi>
　　　<hi>不聞令龜有咎二月公薨</hi>晉楚遇於鄢陵晉侯筮之吉<hi>成十六年</hi>
　　　<hi>晉侯伐鄭晉師濟河遇楚王鄢陵公筮之史曰吉其卦遇復曰南國?射其元王中厥目國?</hi>
　　　<hi>王傷不敗何待公從之</hi>施氏卜宰<hi>成十七年施氏卜宰匡句須吉施氏之宰有百</hi>
　　　<hi>室之邑與匡句須邑使為宰以讓鮑國而致邑焉孝叔曰子實吉對曰能與忠良吉孰大焉鮑</hi>
　　　<hi>國相施氏忠故齊人取以為鮑氏後仲尼曰鮑莊子之智不如葵葵猶能?其足</hi>穆姜<lb/>
<pb n="3b"/>
　　　薨于東?<hi>襄九年穆姜薨始往而筮之遇艮之八史曰是謂艮之隨隨其出也君必</hi>
　　　<hi>速出姜曰亡是於周易曰隨元亨利貞?咎元體之長也亨嘉之?也利義之和也貞事之幹</hi>
　　　<hi>也體仁足以長人嘉?足以合禮利物足以和義貞固足以幹事然故不可誣也是以雖隨無</hi>
　　　<hi>咎今我婦人而與於亂固在下位而有不仁不可謂元不靖國家不可謂亨作而害身不可謂</hi>
　　　<hi>利棄位而姣不可謂貞有四?者隨而?咎我皆?之豈隨也哉我則取惡能?咎乎必死於</hi>
　　　<hi>此弗得出矣</hi>宋公享晉侯<hi>襄十年宋公享晉侯於楚丘請以桑林荀罃辭荀偃</hi>
　　　<hi>士?曰諸侯宋魯於是觀禮魯有禘樂?祭用之宋以桑林享君不亦可乎舞師題以旌夏晉</hi>
　　　<hi>侯懼而退入于房去旌卒享而還及著雍疾卜桑林見荀偃士?欲奔請禱焉荀罃不可曰我</hi>
<pb n="4a"/>
　　　<hi>辭禮矣彼則以之猶有鬼神於彼加之晉侯有間</hi>鄭皇耳侵?孫文子<lb/>
　　　卜追之<hi>襄十年鄭皇耳帥師侵?楚令也孫文子卜追之獻兆於定姜姜氏問繇曰兆</hi>
　　　<hi>如山陵有夫征而喪其雄姜氏曰征者喪雄禦?之利也大夫圖之?人追之孫蒯獲鄭皇耳</hi>
　　　<hi>于犬丘</hi>崔子卜妻齊棠公之妻<hi>襄二十五年齊棠公之妻東郭偃之</hi>
　　　<hi>姊也東郭偃臣崔武子棠公死偃御武子以弔焉見棠姜而美之使偃取之偃曰男女辨姓今</hi>
　　　<hi>君出自丁臣出自桓不可武子筮之遇困之大過史皆曰吉示陳文子文子曰夫從風風隕妻</hi>
　　　<hi>不可娶也且其繇曰困于石據于蒺藜入于其宮不見其妻凶無所歸也崔子曰嫠也何害先</hi>
　　　<hi>夫當之矣遂取之莊公通焉崔子因是稱疾不視事公問崔子遂從姜氏杼?之</hi>盧蒲<lb/>
<pb n="4b"/>
　　　癸王何卜攻慶氏<hi>襄二十八年盧蒲癸王何卜攻慶氏示子之兆曰或卜攻</hi>
　　　<hi>讎敢獻其兆子之曰克見血冬十月慶封田于萊陳無宇從丙辰文子使召之請曰無宇之母</hi>
　　　<hi>疾病請歸慶季卜之示之兆曰死奉龜而泣乃使歸慶嗣聞之曰禍將作矣謂子家速歸禍作</hi>
　　　<hi>必於嘗歸猶可及也子家弗聽十一月乙亥嘗于太公之廟慶舍?事盧蒲癸王何執寢戈慶</hi>
　　　<hi>氏以其甲環公宮陳氏鮑氏之圉人為優慶氏之馬善驚士皆釋甲束馬而飲酒且觀優至於</hi>
　　　<hi>魚里欒?陳鮑之徒介慶氏之甲子尾抽桷擊扉三盧蒲癸自後刺子之王何以戈擊之解其左</hi>
　　　<hi>肩猶援廟桷動於甍以俎壺投殺人而後死遂殺慶繩麻嬰公懼鮑國曰?臣為君故也</hi>晉<lb/>
　　　侯有疾問祟於子?<hi>昭元年晉侯有疾鄭伯使公孫僑加晉聘且問疾叔</hi>
<pb n="5a"/>
　　　<hi>向問焉曰寡君之疾病卜人曰實沈臺駘為祟史莫之知敢問此何神也子?曰昔?辛氏有</hi>
　　　<hi>二子伯曰閼伯季曰實沈居於曠林不相能也日尋干戈以相征討后帝不臧遷閼伯於商丘</hi>
　　　<hi>主辰商人是因故辰為商星遷實沈于大夏主參唐人是因以服事夏商其季世曰唐叔虞當</hi>
　　　<hi>武王邑姜方震太叔夢帝謂已余命而子曰虞將與之唐屬諸參而蕃育其子孫及生有文在</hi>
　　　<hi>其手曰虞遂以命之及成王滅唐而封太叔焉故參為晉星由是觀之則實沈參神也昔金天</hi>
　　　<hi>氏有裔子曰?為??師生允格臺駘臺駘能業其官宣汾洮障大澤以處太原帝用嘉之封</hi>
　　　<hi>諸汾川沈姒蓐?實守其祀今晉主汾而滅之矣由是觀之則臺駘汾神也抑此二者不及君</hi>
　　　<hi>身山川之神則水旱癘疫之災於是乎禜之日月星辰之神則雪霜風雨之不時於是乎禜之</hi>
<pb n="5b"/>
　　　<hi>若君身則亦出入飲食哀樂之事也山川星辰之神又何為焉叔向曰善哉肸未之聞也此皆</hi>
　　　<hi>然矣</hi>穆子之生莊叔筮之<hi>昭五年初穆子之生也莊叔以周易筮之遇明</hi>
　　　<hi>夷之謙以示卜楚丘曰是將行而歸為子祀以讒人入其名曰牛卒以餒死明夷日也日之數</hi>
　　　<hi>十故有十時亦當十位自王已下其二為公其三為卿日上其中食日為二旦日為三明夷之</hi>
　　　<hi>謙明而未融其當旦乎故曰為子祀日之謙當鳥故曰明夷于飛明而未融故曰垂其翼象日</hi>
　　　<hi>之動故曰君子于行當三在旦故曰三日不食離火也艮山也離為火火焚山山敗於人為言</hi>
　　　<hi>敗言為讒故曰有攸往主人有言言必讒也純離為牛世亂讒勝勝將適離故曰其名曰牛謙</hi>
　　　<hi>不足飛不翔垂不峻翼不廣故曰其為子後乎吾子亞卿也抑少不終</hi>孔成子卜<lb/>
<pb n="6a"/>
　　　立靈公<hi>昭七年?襄公夫人姜氏無子嬖人婤姶生孟縶孔成子夢康叔謂已立元史</hi>
　　　<hi>朝亦夢康叔謂已余將命而子苟與孔烝圉相元史朝見成子告之夢夢協晉韓宣子聘于諸</hi>
　　　<hi>侯之?婤姶生子名之曰元孟縶之足不良弱行孔成子以周易筮之曰元尚享?國主其社</hi>
　　　<hi>稷遇屯又曰余尚立縶尚克嘉之遇屯之比以示史朝史朝曰元亨又何疑焉成子曰非長之</hi>
　　　<hi>謂乎對曰康叔名之可謂長矣孟非人也將不列於宗不可謂長且其繇曰利建侯嗣吉何建</hi>
　　　<hi>建非嗣也二卦皆云子其建之康叔命之二卦告之筮襲於夢武王所用弗從何為弱足者居</hi>
　　　<hi>侯主社稷臨祭祀奉民人事鬼神從?朝又焉得居各以所利不亦可乎故孔成子立靈公</hi>
　　　南蒯將叛枚筮之示子服惠伯<hi>昭十二年季平子立而不禮於</hi>
<pb n="6b"/>
　　　<hi>南蒯南蒯謂子仲吾出季氏而歸其室於公子更其位我以費為公臣子仲許之故叔仲小南</hi>
　　　<hi>蒯公子?謀季氏?告公而遂從公如晉南蒯懼不克以費叛如齊南蒯之將叛也其鄉人或</hi>
　　　<hi>知之過之而歎且言曰恤恤乎湫乎攸乎深思而淺謀邇身而?志家臣而君圖有人矣哉南</hi>
　　　<hi>蒯枚筮之遇坤之比曰?裳元吉以為大吉也示子服惠伯曰即欲有事何如惠伯曰吾嘗學</hi>
　　　<hi>此矣忠信之事則可不然必敗外???忠也和以率貞信也故曰?裳元吉?中之色也裳</hi>
　　　<hi>下之飾也元善之長也中不忠不得其色下不共不得其飾事不善不得其極外?倡和為忠</hi>
　　　<hi>率事以信為共供養三德為善非此三者弗當且夫易不可以占險將何事也且可飾乎中美</hi>
　　　<hi>能?上美為元下美則裳參成可筮猶有闕也筮雖吉未也</hi>臧昭伯如晉臧<lb/>
<pb n="7a"/>
　　　?竊其?龜僂句以卜<hi>昭二十五年初臧昭伯如晉臧?竊其?龜僂</hi>
　　　<hi>句以卜為信與僣僣吉臧氏老將如晉問?請往昭伯問家故盡對及?子與母弟叔孫則不</hi>
　　　<hi>對再三問不對歸及郊?逆問又如初至次於外而察之皆無之執而戮之逸奔郈郈魴假使</hi>
　　　<hi>為賈正焉計於季氏臧氏使五人以戈楯伏諸桐汝之閭?出逐之反奔執諸季氏中門之外</hi>
　　　<hi>平子怒曰何故以兵入吾門拘臧氏老季臧有惡及昭伯從公平子立臧??曰僂句不余欺</hi>
　　　<hi>也</hi>晉趙鞅卜救鄭<hi>哀九年晉趙鞅卜救鄭遇水適火占諸史趙史墨史龜史</hi>
　　　<hi>龜曰是謂沈陽可以興兵利以伐姜不利子商伐齊則可敵宋不吉史墨曰盈水名也子水位</hi>
　　　<hi>也名位敵不可干也炎帝為火師姜姓其後也水勝火伐姜則可史趙曰是謂如川之滿不可</hi>
<pb n="7b"/>
　　　<hi>游也鄭方有罪不可救也救鄭則不吉不知其他陽虎以周易筮之遇泰之需曰宋方吉不可</hi>
　　　<hi>與也微子?帝乙之元子也宋鄭甥舅也祉?也若帝乙之元子歸妺而有吉?我安得吉焉</hi>
　　　<hi>乃止</hi>楚卜子良為令尹<hi>哀十七年楚公孫朝帥師滅陳王與葉公枚卜子良</hi>
　　　<hi>以為令尹沈尹朱曰吉過於其志葉公曰王子而相國過將何為他日改卜子國而使為令尹</hi>
　　　巴人伐楚楚卜帥<hi>哀十八年巴人伐楚圍鄾初右司馬子國之卜也觀瞻曰</hi>
　　　<hi>如志故命之及巴師至將卜帥王曰?如志何卜焉使帥師而行請承王曰寢尹工尹勤先君</hi>
　　　<hi>者也三月楚公孫?吳由于薳固敗巴師于鄾故封子國於析君子曰惠王知志夏書曰官占</hi>
　　　<hi>惟能蔽志昆命于元龜其是之謂乎志曰聖人不煩卜筮惠王其有焉</hi>
<pb n="8a"/>
物莫不有先礎先雨而潤鐘先霽而清灰先律而飛蟄<lb/>
先寒而閉蟻先潦而徙鳶先風而翔?陽之氣渾淪磅<lb/>
?於覆載之間而一物之微先見其幾如?契符鑰<lb/>
無毫釐之差何也通天地一氣同流而無間也一物且<lb/>
然而況聖人備萬物於我乎聖人備萬物於我上下四<lb/>
方之宇古往今來之宙聚散慘舒吉凶哀樂猶疾痛?<lb/>
庠之於吾身觸之即覺干之即知清明在躬志氣如神<lb/>
嗜慾將至有開必先仰而觀之熒光德星攙搶枉矢皆<lb/>
<pb n="8b"/>
吾心之發見也俯而視之醴泉瑞石川沸木鳴亦吾心<lb/>
之發見也玩而占之方功義弓老少?耦亦吾心之發<lb/>
見也未灼之前三兆已具未揲之前三易已彰龜既灼<lb/>
矣蓍既揲矣是兆之吉乃吾心之吉是易之變乃吾心<lb/>
之變心問心荅心扣心酬名為龜卜實為心卜名為蓍<lb/>
筮實為心筮水中之天即水上之天也鑑中之面即鑑<lb/>
外之面也蓍龜之心即聖人之心也天天相對面面相<lb/>
臨心心相應混融交澈混然無際敗甲朽株云乎哉故<lb/>
<pb n="9a"/>
曰聖人不煩卜筮在聖人觀之拂龜布蓍已為煩矣況<lb/>
區區推步揣摩之煩耶卜筮之理嘗見於大舜之訓矣<lb/>
曰卜不習吉而已一吉之外無他語也又嘗見於神禹<lb/>
之疇矣曰龜從筮從而已一從之外無他語也又嘗見<lb/>
於武王之誓矣曰朕夢協朕卜而已一協之外無他語<lb/>
也又嘗見於周公之誥矣曰卜澗水東瀍水西惟洛食<lb/>
而已一食之外無他語也<hi>並見尚書</hi>至於後世始求吉凶於<lb/>
心外心愈疑而說愈鑿說愈鑿而驗愈?附之以瞽史<lb/>
<pb n="9b"/>
之習雜之以巫覡之妄千蹊百徑庶幾一中失之於心<lb/>
而求之於事殆見心勞而日拙矣左氏之所載是也或<lb/>
曰左氏所載卜筮之事巧發?中動心駭目其驗若此<lb/>
奚其?曰左氏起隱迄哀二百四十二年之間若天子<lb/>
若諸侯若卿大夫若士庶人竊意其卜筮之數約而計<lb/>
之猶不啻數萬也左氏載其驗於書者纔數十事耳是<lb/>
數十事者聚於左氏之書則多散於二百四十二年則<lb/>
希闊寂寥?無而僅有也乃若誕謾無驗不傳於時不<lb/>
<pb n="10a"/>
?於書者吾不知其幾萬矣安得不謂之?耶就左氏<lb/>
之所載彼善於此者如穆姜荀罃子服惠伯之屬猶庶<lb/>
幾焉是雖未足少議聖人之卜筮然類能信其心之所<lb/>
安而不奪於瞽史之說近之矣不信瞽史是真信蓍龜<lb/>
者也是心之外豈復有所謂蓍龜者耶噫桑林之見妄<lb/>
也僂句之應僣也臺駘實沈之祟妖也彼蓍龜之中曷<lb/>
嘗真有是耶妄者見其妄僣者見其僣妖者見其妖皆<lb/>
心之所發見耳蓍龜者心之影也小大修短咸其自取<lb/>
<pb n="10b"/>
傴者曲而躄者跛夫豈影之罪哉<lb/>
　　曹劌諫觀社<hi>莊二十三年夏公如齊觀社非禮也曹劌諫曰不可夫禮所以整民也故</hi>
　　　<hi>?以訓上下之則制財用之節朝以正班爵之義帥長幼之序征伐以討其不然諸侯有王王</hi>
　　　<hi>有巡守以大習之非是君不舉矣君舉必書書而不法後嗣何觀</hi>
百人醉而一人醒猶可以止?狂百禮廢而一禮存猶<lb/>
可以推舊典春秋之時王綱解紐周官三百六十咸曠<lb/>
其職惟史官僅不失其守耳曹劌諫魯莊公觀社之辭<lb/>
曰君舉必書書而不法後嗣何觀當是時人君之言動<lb/>
<pb n="11a"/>
史官未有不書者也為君者視以為當然而不怒為史<lb/>
者視以為當然而不疑此三代之遺也其後齊桓將列<lb/>
鄭太子華於?管仲曰作而不記非盛德也記姦之位<lb/>
君盟替矣<hi>僖七年</hi>仲之言則是也然味其言已開作而不<lb/>
記之端倪曹劌之時風俗已少變矣又其後晉獻齊捷<lb/>
於周周私犒其使而戒以勿籍<hi>成二年</hi>管仲所謂作而不<lb/>
記者特設此辭以動桓公耳未嘗直使史官之不記也<lb/>
今周王既犯禮而復使之勿籍何其無忌憚也然一時<lb/>
<pb n="11b"/>
之史官世守其職公議雖廢於上而猶明於下以崔杼<lb/>
之?齊君<hi>襄二十五</hi>史官直書其惡殺三人而書者踵至身<lb/>
可殺而筆不可奪鈇鉞有弊筆鋒益?威加一國而莫<lb/>
能?損汗簡之半辭終使君臣之分天?地下再明於<lb/>
下是果誰之功哉嗚呼文武周公之澤既竭仲尼之聖<lb/>
未生是數百年間中國所以不淪於夷狄者皆史官扶<lb/>
持之力也?谷餞日之後?谷?日之前暮夜晦??<lb/>
慝並作苟無燭以代明則天下之目瞽矣春秋之時非<lb/>
<pb n="12a"/>
有史官司公議於其間則胥戕胥虐人之類已滅豈能<lb/>
復待仲尼之出乎史官非特有功於仲尼之未出也使<lb/>
其阿諛畏怯君舉不書簡編失實無所考信則仲尼雖<lb/>
欲作春秋以示萬世將何所因乎無車則造父不能御<lb/>
無弓則后羿不能射無城則墨翟不能守大矣哉史官<lb/>
之功也<lb/>
　　晉桓莊之族偪<hi>?二十三年晉桓莊之族偪獻公患之士蒍曰去富子則?公子可</hi>
　　　<hi>謀也已公曰爾試其事士蒍與?公子謀?富子而去之</hi>晉士蒍殺游氏二<lb/>
<pb n="12b"/>
　　　子<hi>?二十四年晉士蒍又與?公子謀使殺游氏之二子士蒍告晉侯曰可矣不過二年君</hi>
　　　<hi>必無患</hi>晉士蒍殺?公子<hi>莊二十五年晉士蒍使?公子盡殺游氏之族</hi>
　　　<hi>乃城聚而處之冬晉侯圍聚盡殺?公子</hi>晉獻公使太子居曲沃重<lb/>
　　　耳居蒲夷吾居屈<hi>莊二十八年晉獻公娶于賈無子烝於齊姜生秦穆夫人</hi>
　　　<hi>及太子申生又娶二女於戎大戎狐姬生重耳小戎子生夷吾晉伐驪戎驪戎男女以驪姬歸</hi>
　　　<hi>生奚齊其娣生卓子驪姬嬖欲立其子賂外嬖梁五與東?嬖五使言於公曰曲沃君之宗也</hi>
　　　<hi>蒲與二屈君之疆也不可以無主宗邑無主則民不威疆場無主則?戎心戎之生心民慢其</hi>
　　　<hi>政國之患也若使太子主曲沃而重耳夷吾主蒲與屈則可以威民而懼戎且旌君伐使俱曰</hi>
<pb n="13a"/>
　　　<hi>狄之廣莫於晉為都晉之?土不亦宜乎晉侯說之夏使太子居曲沃重耳居蒲城夷吾居屈</hi>
　　　<hi>?公子皆鄙唯二姬之子在絳二五卒與驪姬??公子而立奚齊晉人謂之二五耦</hi>晉<lb/>
　　　侯為太子城曲沃<hi>閔元年晉侯作二軍公將上軍太子申生將下軍趙夙御</hi>
　　　<hi>戎畢萬為右以滅耿滅霍滅魏還為太子城曲沃士蒍曰太子不得立矣分之都城而位以卿</hi>
　　　<hi>先為之極又焉得立不如逃之無使罪至為吳太伯不亦可乎猶有令名與其及也且諺曰心</hi>
　　　<hi>苟無瑕何恤乎無家天若祚太子其無晉乎</hi>晉侯使太子伐東山<hi>閔二</hi>
　　　<hi>年晉侯使太子申生伐東山?落氏里克諫曰太子奉?祀社稷之粢盛以朝夕視君膳者也</hi>
　　　<hi>故曰?子君行則守有守則從從曰撫軍守曰監國古之制也夫帥師專行謀誓軍旅君與國</hi>
<pb n="13b"/>
　　　<hi>政之所圖也非太子之事也師在制命而已稟命則不威專命則不孝故君之嗣適不可以帥</hi>
　　　<hi>師君失其官帥師不威將焉用之且臣聞?落氏將戰君其舍之公曰寡人有子未知其誰立</hi>
　　　<hi>焉不對而退見太子太子曰吾其廢乎對曰告之以臨民教之以軍旅不共是懼何故廢乎且</hi>
　　　<hi>子懼不孝無懼弗得立修已而不責人則免於難</hi>晉殺太子申生<hi>僖四年初</hi>
　　　<hi>晉獻公欲以驪姬為夫人卜之不吉筮之吉公曰從筮卜人曰筮短龜長不如從長弗聽立之</hi>
　　　<hi>生奚齊將立奚齊姬謂太子曰君夢齊姜必速祭之太子祭于曲沃歸胙于公公田姬置諸宮</hi>
　　　<hi>六日公至毒而獻之公祭之地地墳與犬犬斃與小臣小臣亦斃姬泣曰賊由太子太子奔新</hi>
　　　<hi>城公殺其傳杜原?或謂太子子辭君必辯焉太子曰君非姬氏居不安食不飽我辭姬必有</hi>
<pb n="14a"/>
　　　<hi>罪君老矣吾又不樂曰子其行乎太子曰君實不察其罪被此名也以出人誰納我縊于新城</hi>
　　　<hi>姬遂?二公子曰皆知之重耳奔蒲夷吾奔屈</hi>晉使士蒍築蒲與屈<hi>僖五</hi>
　　　<hi>年晉侯使士蒍為二公子築蒲與屈不慎置薪焉夷吾訴之公使讓之士蒍稽首而對曰無喪</hi>
　　　<hi>而慼憂必讎焉無戎而城讎必保焉?讎之保又何慎焉守官廢命不敬固讎之保不忠失忠</hi>
　　　<hi>與敬何以事君詩云??惟?宗子惟城君其修?而固宗子何城如之三年將尋師焉焉用</hi>
　　　<hi>慎退而賦曰狐裘尨茸一國三公吾誰適從及難公使寺人披伐蒲重耳曰君父之命不校乃</hi>
　　　<hi>徇曰校者吾讎也踰垣而走披斬其袪遂出奔翟</hi>晉侯使賈華伐屈<hi>僖六</hi>
　　　<hi>年春晉侯使賈華伐屈夷吾不能守盟而行將奔狄郤芮曰後出同走罪也不如之梁梁近秦</hi>
<pb n="14b"/>
　　　<hi>而幸焉乃之梁</hi>
晉殺其世子申生孰殺之士蒍殺之也殺申生者實驪<lb/>
姬之?士蒍何與焉士蒍開其隙驪姬?其隙也人有<lb/>
常言皆曰子弟子之與弟相去一間耳?公子之出於<lb/>
桓莊者豈他人哉其尊者固不待言其卑者猶獻公之<lb/>
從父昆弟也士蒍逢獻公之惡反覆詭詐陷之於死地<lb/>
使獻公屠其宗族昆弟如刈草管略無慘怛不忍之意<lb/>
其於宗族昆弟之間既如此何獨難於其子乎此所以<lb/>
<pb n="15a"/>
來驪姬之?也對伯夷者不敢論賄賂<hi>伯夷聖之清</hi>對比干<lb/>
者不敢論阿諛<hi>比干古之忠者</hi>驪姬雖嬖苟非習見獻公之殘<lb/>
忍亦豈敢一旦遽?其三子哉彼士蒍憂申生之不得<lb/>
立憂蒲屈之不可城終日焦然憂晉之禍憂之誠是也<lb/>
抑不知造是禍者果誰乎驪姬之?即襲吾前日?富<lb/>
子之術也蒲屈之城即襲吾前日城聚之術也使我不<lb/>
倡之彼烏得而和之使我不先之彼烏得而繼之是故<lb/>
開獻公殘忍之心者士蒍也教驪姬離間之術者亦士<lb/>
<pb n="15b"/>
蒍也已開則不可復閉已?則不可復悔授賊以刃而<lb/>
禁其殺人世寧有是理耶雖使一法吏蔽是獄亦必首<lb/>
士蒍而從驪姬也吾嘗攷觀晉國之本末泝其流而尋<lb/>
其源又知開禍端者非獨士蒍其所從來?矣晉穆侯<lb/>
之二子長則文侯而桓叔其季也<hi>桓二年註見二卷</hi>同出於穆<lb/>
侯而自桓叔以來視文侯之子孫不啻?讎必鋤其根<lb/>
而奪其國者不過欲?子孫之業耳殊不思殺文侯之<lb/>
子孫是殺吾之子孫也吾私其子而殺其昆弟則吾之<lb/>
<pb n="16a"/>
子亦私其子而殺其昆弟矣吾子所謂昆弟者乃吾之<lb/>
子也吾始欲私其子而終至於殺其子尚得為善謀耶<lb/>
然則桓莊之族雖曰獻公殺之其實桓莊殺之也桓莊<lb/>
親其子而讎昆弟於一族之中分親與讎其私已甚及<lb/>
獻公親奚齊而讎申生又於諸子之中分親與讎可謂<lb/>
私之私矣私日勝則心日狹心日狹則毒日深其末流<lb/>
安得不至此哉當桓莊殄滅文侯子孫之時其心必謂<lb/>
是害既除則吾子孫可以享無窮之利也豈自料害其<lb/>
<pb n="16b"/>
子孫者乃吾子孫耶當獻公滅桓莊子孫之時其心必<lb/>
謂是害既除則申生可以享無窮之安也豈自料害申<lb/>
生者乃吾身耶所防在外而禍發於?所防在人而禍<lb/>
發於身禍機在此而不在彼是數君之戕殺其族吾未<lb/>
嘗不憫其虛受丘山之惡而實無錙銖之益也哀哉嗚<lb/>
呼私生於愛而害愛者莫如私天下未有私而能愛者<lb/>
也獻公始私申生至於盡滅桓莊之族以除其偪愛之<lb/>
亦至矣?未閱時嬖於驪姬遽移其愛於奚齊其為奚<lb/>
<pb n="17a"/>
齊而殺申生即為申生而殺桓莊之族者也向之愛申<lb/>
生之心果何所在耶申生之愛既可移於奚齊則異時<lb/>
嬖寵奚齊之愛亦可移而之他矣不惟昔之愛申生者<lb/>
不可保今之愛奚齊者亦未可保也然則徇私者豈能<lb/>
真有所愛哉果出於真則必不可移矣林回棄千金之<lb/>
璧負赤子而趨<hi>莊子假人之亡林回棄千金之璧負赤子而趨或曰為其布與赤子之布寡矣為其累與赤子之累多矣棄千金之璧負赤子而趨何也林回曰彼以利合此以天屬也</hi>天性之愛<lb/>
豈外物所能移耶獻公苟能悟此愛之非真一念之中<lb/>
<pb n="17b"/>
識天性之愛則本根枝葉與生俱生而不可離何憂乎<lb/>
士蒍何畏乎驪姬哉<lb/>
　　莊公丹桓宮楹刻其桷使宗婦覿用幣<hi>莊二十三年秋丹桓</hi>
　　　<hi>宮之楹二十四年春刻其桷皆非禮也御孫諫曰臣聞之儉?之共也侈惡之大也先君有共</hi>
　　　<hi>?而君納諸大惡無乃不可乎秋哀姜至公使宗婦覿用幣非禮也御孫曰男贄大者玉帛小</hi>
　　　<hi>者禽鳥以章物也女贄不過榛栗棗脩以告?也今男女同贄是無?也男女之?國之大節</hi>
　　　<hi>也而由夫人亂之無乃不可乎</hi>莊公問後季友<hi>莊三十二年公疾問後於叔牙</hi>
　　　<hi>對曰慶父材問於季友對曰臣以死奉般公曰鄉者叔牙曰慶父材成季使以君命命僖叔待</hi>
<pb n="18a"/>
　　　<hi>于鍼巫氏使鍼季酖之曰飲此則有後於魯國不然死且無後飲之歸及逵泉而卒立叔孫氏</hi>
　　　叔牙共仲賊子般<hi>莊三十二年八月癸亥公薨于路寢子般即位次于黨氏</hi>
　　　<hi>冬十月己未共仲使圉人犖賊子般于黨氏成季奔陳立閔公</hi>閔公請復季友<lb/>
　　　<hi>閔元年秋八月公及齊侯盟于落姑請復季友也齊侯許之使召諸陳公次于郎以待之季子</hi>
　　　<hi>來歸嘉之也</hi>共仲賊閔公成季立僖公<hi>閔二年秋八月辛丑共仲</hi>
　　　<hi>使卜齮賊公于武闈成季以僖公適邾共仲奔莒乃入立之以賂求共仲于莒莒人歸之及密</hi>
　　　<hi>使公子魚請不許哭而往共仲曰奚斯之聲也乃縊</hi>
驕者亂之母也疑者奸之媒也懦者事之賊也弱者盜<lb/>
<pb n="18b"/>
之招也四者有一焉皆足以亡其國魯莊閔之際合四<lb/>
者而兼之??之變胡為而不交作哉至嚴之地宗廟<lb/>
是也至嚴之防男女是也莊公以一哀姜之故上侮宗<lb/>
廟而僣其飾下亂男女而紊其幣二者既不足憚則舉<lb/>
天下無可憚者矣使哀姜來歸之初已傲然視天下舉<lb/>
無足憚宜其淫縱恣睢朋慶父而敗魯國敢於戕殺而<lb/>
不忌也哀姜固死有餘罪導之驕而納之於亂者果誰<lb/>
歟問生於疑未有問所不疑者也子般之當為後奚疑<lb/>
<pb n="19a"/>
哉莊公疾病反狐疑而?問後於大夫此所以一問而<lb/>
起二奸也未問之前父沒子繼誰敢干之既問之後慶<lb/>
父叔牙知莊公之意猶未有所定始動其覬覦之心矣<lb/>
慶父叔牙固死有餘罪示人以疑而召奸者果誰歟慶<lb/>
父叔牙一體也季友誅叔牙而置慶父除惡而留其根<lb/>
何耶五王黜武而興唐武三思在其掌握縱而不殺終<lb/>
死其手<hi>唐桓?範崔元暐張柬之袁恕已敬暉同誅張昌宗兄弟奉中宗反正武三思以計罷其政事封王號五王尋遭貶逐皆為武三思所害</hi>懦之為害如此然五王欲遺中宗<lb/>
<pb n="19b"/>
自誅之以?主威雖失策猶有說也吾不知季友復何<lb/>
說耶借曰不忍一朝而尸二昆盍亦宥之以?竄於裔<lb/>
土則君臣兄弟之間豈不兩全哉一失此幾及子般之<lb/>
禍奉頭?竄之不暇非所謂當斷不斷反受其亂者耶<lb/>
慶父既?子般凶威日熾閔公還季友以自輔望之者<lb/>
厚矣乃含垢忍恥一無所為意者示弱以有待歟昔之<lb/>
智者外雖示弱而其中實有不可犯也使季友以此全<lb/>
閔公斯可謂之示弱矣今俛首結舌坐待??之至是<lb/>
<pb n="20a"/>
真弱者耳何名示弱哉閔公幼而知倚季友敬宗昏而<lb/>
知倚裴度<hi>見唐史</hi>皆不免?吾未嘗不深悲二君之意而<lb/>
深恨二臣之負其託也二臣將何以見二君於地下耶<lb/>
嗚呼失之驕失之疑基禍於前者莊公也失之懦失之<lb/>
弱成禍於後者季友也摠四惡而論之君取其二焉臣<lb/>
取其二焉君臣分受其責可也雖然瑕不掩瑜瑜不掩<lb/>
瑕罪不掩功功不掩罪季友之失則然矣至其立僖公<lb/>
以續魯祀其忠亦不可誣也或曰荀息許獻公以死而<lb/>
<pb n="20b"/>
終能死<hi>僖九年</hi>季友許莊公以死而不能死季友其有愧<lb/>
於荀息歟吾以為荀息當愧季友季友不當愧荀息也<lb/>
荀息雖許獻公以死當奚齊之禍胡為不死耶以有卓<lb/>
子存也向若卓子能定其位則荀息之不死賢於死矣<lb/>
縱死者復生獻公亦豈責荀息之食言耶其所以死於<lb/>
卓子之?者勢窮理?不得不殉以身也季友殉於子<lb/>
般閔公之難輕棄其身則僖公不復立慶父不復討周<lb/>
公之廟不復血食矣一身之死一國之亡孰輕孰重耶<lb/>
<pb n="21a"/>
季友之不死於子般閔公即荀息之不死於奚齊本無<lb/>
異者然荀息所輔者邪季友所輔者正是荀息有愧於<lb/>
季友而季友無愧於荀息也是故以不能全子般閔公<lb/>
責季友則可以不能死子般閔公責季友則不可世儒<lb/>
論人臣之節者至於死而止耳孰知復有大於死者耶<lb/>
　　管敬仲言於齊侯曰宴安酖毒不可懷也<hi>閔元年狄人伐</hi>
　　　<hi>邢管敬仲言於齊侯曰戎狄豺狼不可厭也諸夏親暱不可棄也宴安酖毒不可?也詩云豈</hi>
　　　<hi>不?歸畏此簡書簡書同惡相恤之謂也請救邢以從簡書齊人救邢</hi>
<pb n="21b"/>
以言警世者不可為駭世之論駭世之論本欲天下之<lb/>
畏而適以起天下之疑有是惡則有是禍吾恐正言之<lb/>
未足以警動流俗也於是甚言其禍務使可怪可愕以<lb/>
震耀一時之耳目抑不知聞者駭吾言將退而徐求其<lb/>
實見其禍未至於是則吾說有時而窮管仲告齊桓公<lb/>
之言曰宴安酖毒不可?也酖入人之口裂肝腐腸死<lb/>
不旋踵宴安雖敗德其禍豈遽至如是之烈哉仲之言<lb/>
知過其實也意者仲有警世之心而不免於駭世之病<lb/>
<pb n="22a"/>
歟非也以吾觀之謂仲恐駭世而未敢盡言其實則有<lb/>
之矣安得反謂之過其實乎使仲果盡言其實則世將<lb/>
愈駭矣毒之殺人多者深乎抑殺人寡者深乎無愚智<lb/>
無老幼皆知殺人多者之毒深也世之死於酖者千萬<lb/>
人而一人耳死於宴安者天下皆是也然則宴安之毒<lb/>
其視酖毒奚啻十倍耶宴安之毒至慘至酷無物可譬<lb/>
仲姑就世之所畏者為譬耳地之於車莫仁於羊腸而<lb/>
莫不仁於康衢水之於舟莫仁於瞿唐而莫不仁於溪<lb/>
<pb n="22b"/>
澗蓋戒險則全玩平則覆也生於憂勤死於宴安厥理<lb/>
明甚人所以不知畏者特習之而不察耳端居之暇嘗<lb/>
試思之使吾志衰氣惰者誰歟使吾功隤業廢者誰歟<lb/>
使吾?月虛棄者誰歟使吾草木同腐者誰歟使吾縱<lb/>
欲?反而流於惡者誰歟使吾弛備忘患而陷於禍者<lb/>
誰歟自葉之根皆宴安之為也是宴安者?惡之門以<lb/>
賢入者以愚出以明入者以昏出以剛入者以懦出以<lb/>
潔入者以?出殺身滅國項背相望豈不甚可畏耶嗚<lb/>
<pb n="23a"/>
呼世之招禍者禍雖不同同發於宴安未嘗有二毒世<lb/>
之致福者福雖不同同出於憂勤未嘗有二塗宴安人<lb/>
所愛也憂勤人所憎也愛其所憎而憎其所愛則幾矣<lb/>
宴安人所趨也憂勤人所避也趨其所避而避其所趨<lb/>
則幾矣雖然君子之耳目鼻口與人無異也其愛憎趨<lb/>
避亦與人無異也苟?人之所謂宴安者果可樂則君<lb/>
子先據之矣其所以去彼取此者見?人之宴安放肆<lb/>
偷惰百殃並集其心焦然不寧乃憂勤之大者耳君子<lb/>
<pb n="23b"/>
外雖若憂勤中有逸樂者存自?不息心廣體胖無人<lb/>
非無鬼責其安殆若泰山而四維之也然則善擇宴安<lb/>
者誰如君子哉故自?人之宴安言之則當曰宴安酖<lb/>
毒不可?也自君子之宴安言之則當曰宴安良藥不<lb/>
可?也藥之與毒曷嘗有定名哉<lb/>
　　齊仲孫湫觀政<hi>閔元年齊仲孫湫來省難仲孫歸曰不去慶父魯難未已公曰若之</hi>
　　　<hi>何而去之對曰難不已將自斃君其待之公曰魯可取乎對曰不可猶秉周禮周禮所以本也</hi>
　　　<hi>臣聞之國將亡本必先顛而後枝葉從之魯不棄周禮未可動也君其務寧魯難而親之親有</hi>
<pb n="24a"/>
　　　<hi>禮因重固間攜貳覆昏亂霸王之器也</hi>
觀政在朝觀俗在野將觀其政野不如朝將觀其俗朝<lb/>
不如野政之所及者淺俗之所持者深此善覘人之國<lb/>
者未嘗不先其野而後其朝也<hi>覘亦觀也</hi>入單父之野而見<lb/>
棄魚之俗則已知子賤之政矣<hi>宓子賤為單父宰三年孔子使巫馬期往觀政焉入單父界見夜漁者得魚輒舍之巫馬期問曰凡漁者為得何以得魚即舍之漁者曰魚之大者名為?吾大夫愛之其小者名為鱦吾大夫欲長之是以得二者輒舍之巫馬期反以告孔子曰宓子賤之?至使民闇行若有嚴刑於旁敢問宓子何行而得於是孔子曰吾嘗與之言曰誠於此者形乎彼宓子行此術於單父也<pb n="24b"/>家語</hi>入中牟之野而見馴雉之俗則已知魯恭之政矣<hi>後漢魯恭為中牟令?以德化為理建初七年郡國螟傷稼犬牙?界不入中牟河南尹袁安疑其不實使仁恕掾肥?以德化為理建初七年桑下有雉過止其旁旁有童兒親曰兒何不捕之兒言方將雛親瞿然而起與恭訣曰所以來者欲察君之政?耳今蟲不犯境一異也化及鳥獸此二異也?子有仁心此三異也久留徒擾賢者耳</hi>彼所以一見其俗遽許二人之賢不復考察蓋善政<lb/>
未必能移薄俗美俗猶足以救惡政自武而成自成而<lb/>
康?三世而商人利口靡靡之俗未殄<hi>見尚書畢命</hi>自?而<lb/>
惠自惠而文?三世而秦人借鋤誶語之俗猶存<hi>見賈誼治<pb n="25a"/>安策</hi>以政而移俗其難如此漢氏之東至于桓靈其惡極<lb/>
矣然政亂于上而俗清於下姦雄豪猾猶知畏義未敢<lb/>
遽取焉桓靈之時漢?已終矣建安之際復延數十年<lb/>
之祚者非漢之力也實流風遺俗扶持之力也彼覘國<lb/>
之興亡者不占諸風俗尚誰占耶齊仲孫湫來省魯難<lb/>
其反命也齊侯問曰魯可取乎曰不可猶秉周禮周禮<lb/>
所以本也臣聞之國將亡本必先顛而後枝葉從之魯<lb/>
不棄周禮未可動也嗚呼仲孫湫之所謂秉周禮者果<lb/>
<pb n="25b"/>
誰歟閔公魯君也哀姜君母也慶父大臣也閔公生甫<lb/>
八年固未識所謂周禮若哀姜則棄位而姣若慶父則<lb/>
?逆之賊凡周禮之大禁舉犯之矣觀魯之朝三綱淪<lb/>
九法斁指何物以為周禮耶吾是以知仲孫湫之觀魯<lb/>
不觀其政而觀其俗也魯自周公伯禽以來風化浹洽<lb/>
其民耳濡目染心安體習無適而非周禮者?於觀藏<lb/>
於府與講於泮宮流於洙泗被於絃歌形於冠服郁郁<lb/>
乎其文也洋洋乎其聲也井井乎其條也雖經哀姜慶<lb/>
<pb n="26a"/>
父之難能易其主而不能易其禮能奪其權而不能奪<lb/>
其俗舉魯國之俗皆秉周禮其為惡者獨哀姜慶父二<lb/>
三人耳寡不勝?安得而敗乎此所以魯祀既?而復<lb/>
續哀姜慶父之勢亦已成而復傾也仲孫湫可謂妙於<lb/>
覘國矣周公伯禽培其風俗於數百年之前而效見於<lb/>
數百年之後其規模?矣哉子孫之不能常賢也國之<lb/>
不能常安也法之不能常善也固也雖聖人亦未如之<lb/>
何也是數者既未如之何獨有養其禮義之風俗以遺<lb/>
<pb n="26b"/>
後人使衰亂之時猶可恃之以復振四鄰望之而不敢<lb/>
謀其慮後世亦深矣世之弊精神於簿書期?視風俗<lb/>
為迂?者果足以知此哉魯之風俗能存魯於既?之<lb/>
餘盛矣苟魯之嗣君當閒暇已成之風俗加以政事則<lb/>
其治孰能干之耶救已?之政甚難因已成之俗甚易<lb/>
今風俗尚能救政事之疵而政事反不能因風俗之美<lb/>
是風俗不負魯而魯其負風俗也悲夫<lb/>
　左氏博議卷八<lb/>
</p>
<p>
</p>
  </div>
</body>
</text>
</TEI>