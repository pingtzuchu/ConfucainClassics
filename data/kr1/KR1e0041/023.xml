<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>左氏博議卷二十三</head> <lb/>
    <p>
<pb n="1a"/>
欽定四庫全書<lb/>
　左氏博議卷二十三<lb/>
　　　　　　　　　　　　宋　?祖謙　撰<lb/>
　　齊人侵我西鄙<hi>文十五年齊侯侵我西鄙謂諸侯不能也遂伐曹入其郛討其來朝</hi>
　　　<hi>也季文子曰齊侯其不免乎己則無禮而討於有禮者曰女何故行禮禮以順天天之道也已</hi>
　　　<hi>則反天而又以討人難以免矣詩曰胡不相畏不畏于天君子之不虐幼賤畏于天也在周頌</hi>
　　　<hi>曰畏天之威于時保之不畏于天將何能保以亂取國奉禮以守猶懼不終多行無禮弗能在</hi>
　　　<hi>矣</hi>
<pb n="1b"/>
言在此而觀在此者?人之觀也言在此而觀在彼者<lb/>
君子之觀也兩訟在庭甲操?契乙奉質劑聱牙?拒<lb/>
健吏閣筆不能下他日偶視故府之牘適聽道路之言<lb/>
罅開節?舉無遁情牘豈豫為此時設言豈特為此事<lb/>
發哉邈乎不相?而其證甚的寥乎不相及而其諭甚<lb/>
親吾知其?矣無心之言其言真無心之見其見定是<lb/>
故觀言有術略其專而察其旁堅白乎求之惠鄧清?<lb/>
乎求之老莊刑名乎求之申韓耕稼乎求之陳許規規<lb/>
<pb n="2a"/>
然自局於簡冊之?而不敢騁君子謂之俗儒取守之<lb/>
論儒者之所?而未有知其所由始者也自叔孫通陸<lb/>
賈之徒進?於時而逆取順守之?<hi>賈時時前?稱詩書高帝罵之曰迺公居馬上得之安事詩書賈曰馬上得之?可以馬上治乎且湯武逆取而以順守之文武並用長久之術也</hi>浸淫於天下後之人雖?之?辨之疾終莫能泝其<lb/>
源而拔其根殆觀其專而不觀其旁之病也盜發於秦<lb/>
盜獲於吳?人不察之地可不少留意耶齊懿公伐曹<lb/>
入其郛季文子非之累數十言其辭雖不一大要皆為<lb/>
<pb n="2b"/>
懿公發也吾讀其語至於以亂取國奉禮以守猶懼不<lb/>
終然後知秦漢取守之?其所從來?矣文子之言本<lb/>
論伐曹偶及於取守寓意而非造意泛言而非立言從<lb/>
容遊談忽不自知判取守為兩事吾是知逆取順守之<lb/>
論濫觴於春秋而襄陵於秦漢也吾請置叔孫通陸賈<lb/>
之徒而獨與季文子辨取守一道也源涇而瀾渭根蕕<lb/>
而葉?古無是論也取守之論其分於春秋之際乎吾<lb/>
於文子之言有見也百年禮法之家不幸而子弟欲敗<lb/>
<pb n="3a"/>
其家猶必徘徊猶豫半出半入未敢奮然遽行其意彼<lb/>
其意禮法未?其心猶有所畏也堯舜禹湯文武以來<lb/>
取以是守以是未嘗斯須去禮前聖後聖相付甚嚴至<lb/>
於春秋列國正其隙方開之時故文子之言猶若有所<lb/>
憚者既曰以亂取矣以禮守矣復繼之曰猶懼不終一<lb/>
語開之一語閉之一語招之一語麾之前語方?口而<lb/>
遽汲汲於自贖豈非取守之論方分而文子之心猶有<lb/>
所未安者耶時寖?論寖廣至於隋唐之際所謂逆取<lb/>
<pb n="3b"/>
順守弄文墨者??道之晏然不疑若誤記以為六籍<lb/>
語者尚奚言哉此吾所以獨與文子辨而切意取守之<lb/>
論起於春秋之時也唐太宗並緣此義手戕二昆<hi>殺太子建成齊王元吉</hi>臨朝而無愧色第貞觀之治前代鮮居其右者<lb/>
世俗遂謂文子之言猶信胠篋探囊而揖遜守之謂之<lb/>
工於守財則可謂之勇於改過則不可為盜者棄其所<lb/>
攘然後不謂之盜逆取者捨其所取然後不謂之逆安<lb/>
有身擁盜物而自名順守者乎吾是以知取守之無二<lb/>
<pb n="4a"/>
道也<lb/>
　　楚大饑庸人帥?蠻叛楚<hi>文十六年楚大饑庸人帥?蠻以叛楚麇人率</hi>
　　　<hi>百濮聚於選將伐楚於是申息之北門不?楚人謀徙於阪高?賈曰不可我能??亦能?</hi>
　　　<hi>不如伐庸夫麇與百濮謂我饑不能師故伐我也若我出師必懼而歸百濮離居將各走其邑</hi>
　　　<hi>誰暇謀人乃出師旬有五日百濮乃罷自廬以?振廩同食次于句澨使廬戢黎侵庸及庸方</hi>
　　　<hi>城庸人逐之囚子揚?三宿而逸曰庸師??蠻聚焉不如復大師且起王卒合而後進師叔</hi>
　　　<hi>曰不可姑又與之遇以驕之彼驕我怒而後可北克先君蚡冒所以服陘隰也又與之遇七遇皆</hi>
　　　<hi>唯?鯈魚人實逐之庸人曰楚不足與戰矣遂不設備楚子?馹?師于臨品分為二隊子越</hi>
<pb n="4b"/>
　　　<hi>自石溪子貝自?以伐庸秦人巴人從楚師?蠻從楚子盟遂滅庸</hi>
豐歉在人而不在天?弱在人而不在地歸豐歉於天<lb/>
閉口而俟死者也歸?弱於地束手而就亡者也是故<lb/>
天時雖歉以人而豐地勢雖強以人而弱?弱豐歉之<lb/>
權係於人而已楚地跨南服威令行於諸侯自蚡冒以<lb/>
來羈百蠻以長繩而鞭箠之雖輿臺?人莫不氣吞鴃<lb/>
舌之君長歲小饑饉庸人率?蠻而叛之正如蚊?撲<lb/>
緣何足介意而一國駭懼聚謀徙都仰視庸濮岌如泰<lb/>
<pb n="5a"/>
山之將壓慄慄危懼朝不謀夕當是時楚國封疆豈削<lb/>
於前輿賦豈減於舊哉特主謀者弱雖封疆輿賦之盛<lb/>
不能使之強也及?賈之言一發大小老稚皆有奮心<lb/>
自廬以?振?同食見氣之盈而不見囷之竭見師之<lb/>
飽而不見歲之饑潰蠻滅庸四境如掃嗚呼不有君子<lb/>
其能國乎?賈未謀也則楚以強?弱?賈既謀也則<lb/>
楚以歉?豐無其人則山川形勢地雖與之而不能全<lb/>
有其人則運饋糧餉天雖奪之而不能病人之權重矣<lb/>
<pb n="5b"/>
哉或曰楚之是役有廬戢黎之兵有子揚?之諜有師<lb/>
叔之謀有子越子貝之旅合?智萃?力用集大勛豈<lb/>
專?賈之功歟曰至難?者天下之勢是勢一?則風<lb/>
驅雷動雲飛川決雖僬僥戚施亦皆鳴?抵掌赴功名<lb/>
之?故?大勢號?天下之至難有張良以決鴻溝之<lb/>
追則參勃信布之徒不可勝用也<hi>項羽自知少助食盡乃與漢王約中分天下割鴻溝以西為漢以東為楚羽解東歸漢王欲西歸張良諫遂用其計五年圍羽垓下楚地悉定</hi>有邳<lb/>
彤以決河北之留則弇異漢恂之徒不可勝用也<hi>世祖從薊<pb n="6a"/>還失軍欲至信都彤乃選精騎迎世祖與世祖?信都世祖雖得二郡之助而兵?未合議者多言可因信都兵自送西還長安彤曰今釋此而歸豈徒空失河北必更驚動三輔墮損威勢非計之得者也世祖善其言乃止</hi>天下患無張良而不患無參勃信布天下患無邳彤<lb/>
而不患無弇異漢恂當楚人?畫未定之際使無?賈<lb/>
之一言退自竄於版高之墟則雖有數子之智勇不過<lb/>
?嶇草?間其有匹夫之決者不過先狗馬填溝壑耳<lb/>
賈也昌言於庭抉楚國?仆之勢而起之?國中勃勃<lb/>
皆有生意淬戈礪刃惟恐見敵之晚雖無數子豈無能<lb/>
<pb n="6b"/>
辦此者乎戰於外鼓於中籌於上用力愈佚受賞愈醲<lb/>
昔之治兵?未嘗?次第於其間也<lb/>
　　鄭子家?書告趙宣子<hi>文十七年晉侯蒐于黃父遂復合諸侯于扈於是晉</hi>
　　　<hi>侯不見鄭伯以為貳於楚也鄭子家使執訊而與之書以告趙宣子曰寡君即位三年召蔡侯</hi>
　　　<hi>而與之事君十一月隨蔡侯以朝于執事十二年六月歸生佐寡君之嫡夷以請陳侯于楚而</hi>
　　　<hi>朝諸君十四年七月寡君又朝以蕆陳事十五年五月陳侯自敝邑?朝于君?年正月燭之</hi>
　　　<hi>武?朝夷也八月寡君又?朝以陳蔡之密邇於楚而不敢二焉則敝邑之故也雖敝邑之事</hi>
　　　<hi>君何以不免在位之中一朝于襄而再見于召夷與孤之二三臣相及於絳雖我小國則蔑以</hi>
<pb n="7a"/>
　　　<hi>過之矣今大國曰爾未逞吾志敝邑有亡?以加焉古人有言曰畏首畏尾身其餘幾又曰鹿</hi>
　　　<hi>死不擇音小國之事大國也德則其人也不德則其鹿也鋋而走險急何能擇命之罔極亦知</hi>
　　　<hi>亡矣將悉敝賦以待於鯈唯執事命之晉鞏朔行成於鄭趙穿公婿池為質焉</hi>
井有餘潤圃者不?之?畦車有餘載馭者不為之?<lb/>
?天下之理惟厚於養而薄於求然後可以相待而至<lb/>
於無窮先王之有天下也分地分民以建諸侯圭焉而<lb/>
朝鼎焉而食輅焉而趨鼐焉而燕臺其門觀其闕秋<lb/>
毫皆君賜也雖旦薦幣而暮奉籩猶不足以荅天地大<lb/>
<pb n="7b"/>
德而先王制為五服六年一朝之典夫豈欲佚諸侯而<lb/>
驕之哉?在我者常欲有餘在彼者常欲不足使諸侯<lb/>
養其忠而不得盡展蓄其力而不得盡施此所以傳百<lb/>
世而無不軌不物之患也晉於鄭何益哉嘗建置其社<lb/>
稷乎未嘗也嘗擁立其君長乎未嘗也雖時有涓滴之<lb/>
惠然干戈相尋德不償怨彼其所以龜塗蓍道君臣相<lb/>
望於晉之郊者豈得已哉特畏其力焉耳晉人猶不饜<lb/>
其多求於鄭鄭不勝其求移書以直之晉人氣禠神奪<lb/>
<pb n="8a"/>
僕僕然行成遣質惟恐不及以大國之尊而下行小國<lb/>
之事甘受屈辱而不敢辭?求之太盡固有以招之也<lb/>
周不能歲朝諸侯而晉則能之晉之拊循諸侯過於周<lb/>
則可乎然則執訊之辱不發於鄭亦必發於他國也過<lb/>
任之事父不能得之子無己之求君不能得之臣?俱<lb/>
號為諸侯者乎雖然晉楚俱大國也鄭介晉楚之間者<lb/>
也鄭之於晉其抗辭以對者?非一端如?館登陴?<lb/>
承問後之類行行然每不肯為晉下至於事楚則異是<lb/>
<pb n="8b"/>
矣飭車而朝走幣而使惟恐少忤其意敢抗辭以對者<lb/>
殆無幾何其勇於晉而怯於楚乎曰晉中國也可告語<lb/>
者也楚蠻夷也不可告語者也鄭有晉憾猶敢訴焉至<lb/>
於楚則不敢訴而敢叛二者孰為得失哉以?而論則<lb/>
楚恭而晉倨以心而論則晉親而楚?人徒見鄭之君<lb/>
臣入楚之境貌恭心肅遂以為畏楚入晉之境辭費?<lb/>
煩遂以為慢抑不知為晉楚謀者寧受其畏乎寧受其<lb/>
慢乎必知所去取矣諫?不至於朝訴諜不至於府晏然<lb/>
<pb n="9a"/>
靖謐號為無事以晉楚之事格之無乃猶有可察者乎<lb/>
　　邴歜閻職?齊懿公<hi>文十八年齊懿公之為公子也與邴歜之父?田弗勝及</hi>
　　　<hi>即位乃掘而刖之而使歜僕納閻職之妻而使職驂乘夏五月公游于申池二人浴于池乃謀</hi>
　　　<hi>?懿公納諸竹中舍爵而行</hi>
事有出於常情之外者非人之所不能及則必不能及<lb/>
人者也肘腋怨讎腹心仇敵曠懷大度高出於常情之<lb/>
外夫豈常人所及哉智不踰於常人而欲為非常人之<lb/>
事則必愚者也闇者也發褚以示盜者也決隄以俟溺<lb/>
<pb n="9b"/>
者也跣足於雄虺之榛而裸身於餓虎之蹊者也至於<lb/>
姦雄凶猾之人每持寧我負人無人負我之語睚?之<lb/>
怨必削株拔根無?類乃止彼豈不知含洪光大為盛<lb/>
德事哉?思其上者慨然以為不可學至其下者囅然<lb/>
以為不足學也齊懿公奪閻職之妻刖邴歜之父而復<lb/>
親近二人者與之狎昵卒屠其軀意者懿公豈不分菽<lb/>
麥者耶則戕君竊國機略初不在人後乃於人情易見<lb/>
之利害舛錯如此世未有知其?者抑不知懿公之事<lb/>
<pb n="10a"/>
他人視之若不近人情而懿公實未嘗不用其情也彼<lb/>
懿公身為公族而?其君於其父子親族之間亦已薄<lb/>
矣至於宗族殘忍鷙暴慹然無情推己之情而謂人皆<lb/>
然此其所以日親歜職而不料其果於復讎也人怪懿<lb/>
公之不近人情而不知懿公之禍正坐以己之情而度<lb/>
人之情也請以太子劭之事實之劭與弟濬俱謀逆潘<lb/>
妃者濬之母而劭之所欲殺也劭將殺其母而親其子<lb/>
疑若非人之情抑不知劭濬之情同於悖逆元嘉之變<lb/>
<pb n="10b"/>
潘妃既戮而濬之附劭有加於前兄梟弟鏡何其異軀<lb/>
而同情也<hi>南史宋文帝紀</hi>商人之待歜職正如劭之待濬自謂<lb/>
人皆如已不復置疑此吾所以推懿公之禍正在於用<lb/>
情也吾考傳之所載二子既戕懿公舍爵而行略無所<lb/>
憚而又切有所感焉當懿公謀逆之時貸粟之際曲澤<lb/>
私德偽聲虛譽營丘之民奔走而歌舞之故能以支代<lb/>
宗而竊其國居位未幾以凶虐而殺其身向日之受其<lb/>
姑息者竟無一人仗戈以赴其急推刃之人緩?出郊<lb/>
<pb n="11a"/>
略無所憚至於是然後知區區之小惠果不足恃也齊<lb/>
懿公罪惡貫盈本無足責吾特表而出之以為好行小<lb/>
惠者之戒<lb/>
　　襄仲殺惡及視及叔孫惠伯立宣公<hi>註在十七卷</hi>
天下之亂無形者不可討無志者不果討無助者不能<lb/>
討合是三無亂之所以成也匿機閉鍵覆阱韜戈城府<lb/>
高深不見?隙是謂無形視國傳舍視君奕棋小?不<lb/>
訶大?不禦是謂無志膽壯形羸志?勢弱孑然孤立<lb/>
<pb n="11b"/>
莫救危亡是謂無助發於彼者有形立於我者有志資<lb/>
於外者有助亦何姦之不消何難之不平哉宜消而長<lb/>
宜平而傾此君子之所以深嗟而屢歎也叔仲惠伯之<lb/>
禍吾嘗三復其事而悲之惠伯受遺輔政履危疑之朝<lb/>
固當蚤警暮戒大布耳目剪?棘於萌芽之始殪虎兕<lb/>
於蠕動之初雖深譎沉?之謀猶必?考而披抶之?<lb/>
襄仲親以殺嫡立庶之計顯語惠伯不訊而承不索而<lb/>
獲是天發其姦賜惠伯以討亂之機也惠伯撫機不發<lb/>
<pb n="12a"/>
見亂之形恬不為備意者惠伯沉浮媕阿無?國之志<lb/>
歟惡視之難殺身就義凜然不負其意謂惠伯無?國<lb/>
之志者誣也有?國之志而見逆國之形是宜忠憤俱<lb/>
發百舍一赴如注坡馬如縱壑魚如解縚鷹靡容晷刻<lb/>
之緩顧乃束手待斃噤無所為殆惠伯困於無助畏襄<lb/>
仲之多助而不敢發也襄仲所恃為助者獨齊耳出姜<lb/>
實齊女而子惡齊之自出也齊所以不顧其親而從其<lb/>
請者特以襄仲專政欲以親魯耳惠伯若亟遣使於齊<lb/>
<pb n="12b"/>
援?戚之義明利害之數以感動齊侯則齊未必不翻<lb/>
然改計?棄至親之甥而即甚?之人齊必不為也捨<lb/>
已立之君而待將?之賊齊又不為也墮救患之名而<lb/>
取黨姦之謗齊又不為也惠伯儻如前所陳以曉齊侯<lb/>
則齊知子惡有惠伯為之?主又知襄仲不能專魯之<lb/>
權則安肯捨此而助彼乎襄仲既失齊助則塊然几上<lb/>
肉耳僑如倚晉傾魯氣?一國晉人朝悔而僑如夕走<lb/>
<hi>成十六年</hi>惠伯誠能厚結齊驩以孤襄仲之援吾見臨淄之<lb/>
<pb n="13a"/>
<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>未反而東門之室已虛矣釋此不為乃捐身命甘與<lb/>
草木同腐此君子所以深為惠伯惜也嗚呼襄仲泄謀<lb/>
於人在法當敗公室連姻於齊在法當親惠伯可討不討<lb/>
而使襄仲轉敗為成可附不附而使齊侯變親為怨雖有<lb/>
區區之心何救龜玉之?乎是以君子惡徒善<lb/>
　　季文子出莒僕<hi>文十八年莒紀公生太子僕又生季佗愛季佗而出僕且多行無禮</hi>
　　　<hi>於國僕因國人以?紀公以其?玉來奔納諸宣公公命與之邑曰今日必授季文子使司?</hi>
　　　<hi>出諸竟曰今日必達公問其故季文子使大史克對曰先大夫臧文仲?行父事君之禮行父</hi>
<pb n="13b"/>
　　　<hi>奉以周旋弗敢失隊曰見有禮於其君者事之如孝子之養父母也見無禮於其君者誅之如</hi>
　　　<hi>鷹鸇之逐鳥雀也先君周公制周禮曰則以觀德德以處事事以度功功以食民作誓命曰?</hi>
　　　<hi>則為賊掩賊為藏竊賄為?盜器為姦主藏之名?姦之用為大凶?有常無赦在九刑不忘</hi>
　　　<hi>行父還觀莒僕莫可則也孝敬忠信為吉?盜賊藏姦為凶德夫莒僕則其孝敬則?君父矣</hi>
　　　<hi>則其忠信則竊?玉矣其人則盜賊也其器則姦兆也保而利之則主藏也以訓則昏民無則</hi>
　　　<hi>焉不度於善而皆在於凶德是以去之</hi>
魯道衰而權移於季氏議者徒見其專權之禍而不見<lb/>
其竊權之由吾讀左氏書至季文子出莒僕之事然後<lb/>
<pb n="14a"/>
知季氏竊權之始?在此也權君之所司也堂陛甚高<lb/>
?鐍甚嚴操柄甚尊豈人臣能一旦徒手而奪其權哉<lb/>
必有隙焉然後能乘之必有名焉然後能假之必有術<lb/>
焉然後能攘之吾於莒僕之事未嘗不三嘆文子之險<lb/>
且譎也宣公?立大臣未附國人未信其權未有所屬<lb/>
此千載一時之大隙也以季子之富?投其隙而攫取<lb/>
其權誰曰不克然取之太迫則君不安於上民不厭於<lb/>
下雖?而留之其權終有時而還故因莒僕之事借其<lb/>
<pb n="14b"/>
名閟其術嘿收一國之權於掌中而人不悟深矣哉文<lb/>
子之謀也莒僕?君竊邑宣公不惟納之而又欲封之<lb/>
是固?臣之所當?也文子託去惡之名改君命而使<lb/>
司?斥僕於境外以嘗試宣公意以謂君苟怒我耶則<lb/>
吾固可自附於忠憤愛君之徒君苟聽我耶則魯之大<lb/>
柄自是歸我矣退不失譽進不失權君有從違我無?<lb/>
損其自為計乃如此自古之盜權者皆覬成而惡敗?<lb/>
成則受大福敗則蹈大禍未有如文子之計不幸不成<lb/>
<pb n="15a"/>
猶不失蹇諤之稱者其為計可謂高出古人之右矣既<lb/>
而宣公果惑於史克之對終莫能詰一時上下皆為所<lb/>
眩君嘉其直人誦其忠而不知國命已移於??之中<lb/>
更千百載觀者猶以斥莒僕為文子之美莫有辨其為<lb/>
竊權之始者吁死諸葛可以走生仲達<hi>諸葛亮與司馬懿對壘渭南相守百餘日亮數挑戰懿不出亮卒于軍中長史楊儀整軍而出百姓奔告司馬懿懿追之姜維令儀反旗鳴鼓若將向懿者懿領軍退不敢逼於是楊儀結陣而去入谷然後發喪百姓為之諺曰死諸葛走生仲達懿聞之曰吾能料生不能料死故也</hi>死姚崇可以筭生張?<hi>姚元崇將死戒其子曰疾果不<pb n="15b"/>救則以吾平生好玩所?置於張丞相彼得之當為吾作神道碑既而張?果受其子獻而為之撰其碑後既覺乃曰死姚崇尚能以計中生張?</hi>孰謂既死之文子餘欺遺譎尚能欺<lb/>
千百歲之後乎至其後世子孫取卞城費舞佾設撥之<lb/>
類狼縱之?若泥中之?獸?得文子之粗者也吾詳<lb/>
考史克之對?數莒僕之罪言雖指僕而意譏宣公宣<lb/>
公負??之惡實魯之僕耳聞克之言其顙能無泚乎<lb/>
克?則陰中宣公之?以脅之外則盛稱文子之功以<lb/>
誑之一脅一誑捭闔箝制真季氏徒也然克之辭浮麗<lb/>
<pb n="16a"/>
夸靡學者或咀其華而忘其實吾請摘其妄以示之克<lb/>
首稱先大夫臧文仲?行父事君之禮行父奉以周旋<lb/>
罔敢失墜見無禮於其君者誅之如鷹鸇之逐鳥雀也<lb/>
嗚呼行父尚記文仲之教乎前日襄仲之難嗣主受?<lb/>
無禮於君孰大於是行父乃恬若不見者文仲之?何<lb/>
在也不鷹鸇於襄仲而鷹鸇於莒僕可憐哉克之繆妄<lb/>
不情若此類甚?姑發其一以告學者使無惑焉<lb/>
　　宋公殺母弟須及昭公子<hi>文十八年宋武氏道昭公子將奉司城須以作</hi>
<pb n="16b"/>
　　　<hi>亂十二月宋公殺母弟須及昭公子使戴莊桓之族攻武氏於司馬子伯之館遂出武穆之族</hi>
　　　<hi>使公孫師為司城公子朝卒使樂?為司?以靖國人</hi>武氏之族以曹師<lb/>
　　　伐宋<hi>宣三年宋文公即位三年殺母弟須及昭公子武氏之謀也使戴桓之族攻武氏於</hi>
　　　<hi>司馬子伯之館盡逐武穆之族武穆之族以曹師伐宋秋宋師圍曹報武氏之亂也</hi>
身後之愛憎可以驗身前之臧否聞其名而共慕之見<lb/>
其嗣而共恤之是人也必有遺愛在民者也聞其名而<lb/>
共詆之見其嗣而共疾之是人也必有遺釁在人者也<lb/>
故是非善惡之辨必至於子孫而後定以朱之淫而賓<lb/>
<pb n="17a"/>
於虞<hi>見尚書</hi>以盈之材而亡於晉<hi>見晉語</hi>非尚論其先果何<lb/>
以致之哉宋昭公之無道也不能其大夫至于君祖母<lb/>
?叛親離而殞其身者也人亡而虐不亡骨朽而惡不<lb/>
朽其平日之所踐?猶將削其?而去之?所謂子孫<lb/>
者豈有措足之地乎然武氏道昭公子而為亂雖不克<lb/>
成然餘殃流毒更三四年而後息使宋人果憾昭公則<lb/>
眇然弱息焉能搖民心傾國勢震盪讙動一至於此殆<lb/>
未有知其?者也生而向死而背者世固嘗有是矣曷<lb/>
<pb n="17b"/>
嘗聞生則厭之死則懷之者乎彼昭公果何以得此於<lb/>
民哉君天也民之於君固有不可解於心者昭公雖無<lb/>
道然嘗託在君位矣君民之間?自有不膠漆而固者<lb/>
前日之怨豈民之本心哉物有以迫之鈇焉鉞焉則怨<lb/>
桁焉槢焉則怨畋焉游焉則怨臺焉囿焉則怨至於身<lb/>
沒之後鈇鉞弊桁槢朽畋游弛臺囿荒前日之怨窅然<lb/>
空然墮於眇茫漫不見蹤跡?泮則水生塵盡則鑑徹<lb/>
怨去則思來斯民始怵惻悽慘追惟疇昔君臣之義見<lb/>
<pb n="18a"/>
其遺嗣惻怛興憐故姦宄乘之猶足疑誤?聽此真民<lb/>
之本心也惜乎怨在身前思在身後昭公親當今日之<lb/>
怨而不及待他日之思此其所以履危亡而莫救歟當<lb/>
昭公將?之際徬徨四顧無非仇敵塗窮勢極自赴阬<lb/>
阱抑不知民心本未嘗忘昭公特奪於殘虐不暇思耳<lb/>
使昭公奮發悔悟改前之?則民將移其身後之思於<lb/>
身前向之鴟鴞皆鸞?也向之堇葛皆參?也向之碪<lb/>
質皆几席也向之仇敵皆姻婭也遷善之門?手可闢<lb/>
<pb n="18b"/>
適治之路舉足可登乃延頸待斃自謂無?愚矣哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏博議卷二十三<lb/>
</p>
<p>
</p>
  </div>
</body>
</text>
</TEI>