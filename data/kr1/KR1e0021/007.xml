<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷七</head>
    <p>
<pb n="1a"/>
欽定四庫全書<lb/>
　春秋權衡卷七　　　　　宋　劉敞　撰<lb/>
十四年春意如至自晉傳曰尊晉罪己也<hi>以?族</hi>非也此<lb/>
亦一事再見卒名耳魯本無罪何罪己之有且春秋假<lb/>
魯事以達王義非專為魯記其憂樂之情而已也假使<lb/>
魯當時不敢怨晉安於受辱固非春秋所特書也?魯<lb/>
本無罪乎<lb/>
莒殺其公子意恢杜云意恢與亂君為黨故書名惡之<lb/>
<pb n="1b"/>
非也傳所言意恢死時事無有黨於亂君者正為君自<lb/>
與意恢善而亂臣忌之欲先殺意恢乃逐其君耳且意<lb/>
恢與君兄弟也雖黨無惡詩人同姓之義猶曰不能奮<lb/>
飛?但善之何傷若君有小惡不務親輔而同姓之臣<lb/>
先?異心欲肆其虐如是自謂不黨乎宋督有無君之<lb/>
心而後動於惡故先書?君此親左氏義非異人說也<lb/>
今公子鐸及蒲餘侯亦皆?無君之心而先殺意恢者<lb/>
春秋不錄其罪既異孔父矣又專疾意恢何哉孤君之<lb/>
<pb n="2a"/>
勢成臣之亂不亦甚乎若曰莒子不慼國人不順此其<lb/>
罪有甚大者則又不然自殷祖甲不能無不順故伊尹<lb/>
放諸桐?三年復歸于亳卒為興王今鐸與蒲餘非有<lb/>
伊尹之心欲其君善者也直忮很犯上出君以自便耳<lb/>
如是春秋不貶鐸與蒲餘乎<lb/>
傳曰南蒯奔齊侍飲酒於景公公曰叛夫對曰臣欲張<lb/>
公室也子韓晢曰家臣而欲張公室罪莫大焉又南蒯<lb/>
之初叛也盟費人司徒老祁慮癸<hi>二人南氏家臣</hi>偽廢疾使請<lb/>
<pb n="2b"/>
於南蒯曰臣願受盟而疾興若以君靈不死請待間而<lb/>
盟許之二子因民之欲叛也請朝?而盟遂?南蒯復<lb/>
歸費於季氏然則南蒯以家臣張公室而為罪二子以<lb/>
私臣謀卿邑而為功者也若南蒯信有罪則二子亦固<lb/>
有罪若二子信有功則南蒯亦固有功今季氏專魯南<lb/>
蒯叛南蒯專費二子叛所以為家臣同也所以謀公室<lb/>
同也一臧一否孰為合於義邪曰俱不合也臣而叛之<lb/>
則非所謂矣從而為惡又非所以事君也知其不善則<lb/>
<pb n="3a"/>
莫若正之正之不能得則莫若去之君子之道如此而<lb/>
已矣叛非義也<lb/>
十五年蔡朝吳出奔鄭杜云朝吳不?讒人所以見逐<lb/>
而書名非也如傳所述則無極讒之蔡人?之朝吳非<lb/>
有罪也乃所謂禍出於不意者朝吳安能防之哉且必<lb/>
若云是管蔡流言周公居東亦為有罪乎夫春秋以字<lb/>
為??者未必皆字也字者亦未必皆?也以名為貶<lb/>
貶者未必皆名也名者亦未必皆貶也如謂字者皆?<lb/>
<pb n="3b"/>
則邾儀父何?矣如謂?者皆字則凡諸侯之善何不<lb/>
字而褒之也如謂名者皆貶則公子友及凡大夫之名<lb/>
何貶矣如謂貶者皆名則仲遂之字何為書也夫諸侯<lb/>
之不以字為褒猶大夫之不以名為貶諸侯可以爵通<lb/>
不可以字通大夫可以名通不可以字通故也欲一以<lb/>
名為貶字為?則必不合患其不合則誣人之惡以納<lb/>
之飾人之善以出之可謂義乎<lb/>
十七年六月日有食之傳曰唯正月朔慝未作日有食<lb/>
<pb n="4a"/>
之於是乎有伐鼓用幣又引夏書以證之今按夏書乃<lb/>
季秋月朔非正陽之月詩云十月之交朔日辛?日有<lb/>
食之亦孔之醜然則古人不獨以正月日食為醜矣傳<lb/>
之所言未可信也<lb/>
十八年傳曰鄭子?為火故簡兵大蒐將為蒐除子大<lb/>
叔之廟在道南其寢在道北其庭小使除徒陳於道南<lb/>
廟北曰子?過女而命速?乃?於而向子?朝過而<lb/>
怒之除者南?子?及衝使從者止之按近上十二年<lb/>
<pb n="4b"/>
鄭簡公卒將為葬除及?氏之廟將?焉子大叔使其<lb/>
除徒執用以立而無庸?曰子?過女而問何故不?<lb/>
乃曰不忍廟也諾將?矣既如是子?乃使辟之竊謂<lb/>
此兩傳實一事也魯鄭異國說者不同或謂葬時事或<lb/>
謂蒐時事而丘明則兩記之何以明其然邪曰其忸忕<lb/>
小數而不知已非子大叔事也前既不忍?以為惠矣<lb/>
俄而又自墮之亦非子?事也<lb/>
二十年曹公孫?自鄸出奔宋按春秋大夫之奔多矣<lb/>
<pb n="5a"/>
未有言其自者獨此言自鄸是變例也而左氏無說杜<lb/>
氏不解何哉<lb/>
盜殺衛侯之兄縶左氏曰齊豹殺之求名而亡非也齊<lb/>
豹不名者儻未為大夫耳設春秋欲見豹罪而書其名<lb/>
不愈於泛謂之盜乎且豹亦何求名之有此夫殺人不<lb/>
忌者也而?以是為名乎<lb/>
二十一年宋華亥向寧華定自陳入于宋南里以畔按<lb/>
左氏例以惡入曰復入此三大夫乃畔也何故不書復<lb/>
<pb n="5b"/>
入邪豈以畔非惡之謂乎<lb/>
蔡侯朱出奔楚左氏曰費無極取貨於東國而謂蔡人<lb/>
曰朱不用命於楚君王將立東國若不先?王欲楚必<lb/>
圍蔡蔡人懼乃出朱此非必然也君重矣蔡人雖畏楚<lb/>
獨能不審其同異是非而信單辭無驗之語以逐其君<lb/>
乎若讒人之言一再至而君可逐也方城以北無定君<lb/>
矣此乃惡無極之為人而多為之罪以深其惡者不然<lb/>
不至於此<lb/>
<pb n="6a"/>
傳曰日有食之公問於梓慎梓慎對曰二至二分日有<lb/>
食之不為災非也詩云十月之交朔日辛卯日有食之<lb/>
亦孔之醜周之十月夏之仲秋也若不為災曷為醜之<lb/>
二十二年叔鞅如京師?景王王室亂杜云承叔鞅之<lb/>
言而書之未知誰是故但曰亂非也左氏凡例常以據<lb/>
簡書赴告而錄故曰滅不告敗勝不告克亦不書也未<lb/>
有詢于使者之口而書之者也此其說自相賊矣且王<lb/>
室雖亂景王已葬王猛在喪位矣叔鞅豈得不知其是<lb/>
<pb n="6b"/>
非哉又傳稱閔子馬聞叔鞅之言而稱曰子朝必不免<lb/>
則是叔鞅已知子朝之非正矣非獨叔鞅親見其事者<lb/>
知之也閔子有言是魯國之人亦通知之也何謂未知<lb/>
誰是邪<lb/>
劉子單子以王猛居于皇杜氏曰王猛書名未即位也<lb/>
是也此明未即位雖先君已葬猶未得稱王者也及其<lb/>
論諸侯之禮則以謂先君既葬其子得稱君矣又何戾<lb/>
哉夫諸侯稱君猶天子稱王也天子稱王必待逾年諸<lb/>
<pb n="7a"/>
侯稱君亦待即位獨謂諸侯既?可以稱君者不識類<lb/>
也<lb/>
二十三年正月叔孫婼如晉左氏曰取邾師獲徐鉏丘<lb/>
弱茅地邾人愬于晉晉人?討叔孫婼如晉此不然也<lb/>
按是年正月有壬寅朔有庚戌有癸丑傳敘邾事在庚<lb/>
戌之後經記叔孫如晉在癸丑之前夫庚戌癸丑四日<lb/>
耳邾人已能訴于晉晉人已能?討何其神速也故曰<lb/>
不然<lb/>
<pb n="7b"/>
吳敗頓胡沈蔡之師于雞父傳曰楚師大奔又曰不言<lb/>
戰楚未陳也予謂楚未陳而吳以詭謀動之使至於大<lb/>
奔此乃正當?未陳而敗之例不書戰而已不書楚何<lb/>
哉杜云不書楚楚不戰也非也<lb/>
傳曰薳越帥師及諸侯之師奔命救州?又曰七國同<lb/>
役而不同心然則楚與頓胡等皆實在也但自不得成<lb/>
列為吳所詐耳法當不書戰不當不書楚向若楚師獨<lb/>
完諸侯俱敗書諸侯之敗而不書楚猶有可諉今楚等<lb/>
<pb n="8a"/>
敗耳吳之詐?人一也曷為偏有所遺乎推驗事理疑<lb/>
楚本與諸侯同救州?既而令尹卒楚軍留而諸侯先<lb/>
至故吳得獨敗之楚師實未與相接則經無?書楚也<lb/>
傳所云七國同役楚師大奔楚未陳之類皆不與經合<lb/>
似是而非者也<lb/>
尹氏立王子朝按左氏諸稱氏者皆曰舉族此豈舉族<lb/>
立王子朝邪何不云尹圉立朝乎杜雖云尹氏周世卿<lb/>
亦不云氏為世卿發也意欲私取公羊之說而又牽於<lb/>
<pb n="8b"/>
左氏不忍訟言之說經者乃如此可憫笑也<lb/>
傳曰楚囊瓦為令尹城郢沈尹戌曰子常必亡郢茍不<lb/>
能衛城無益也或曰昔子囊將死遺言城郢君子以為<lb/>
忠囊瓦其孫也城郢之意亦豈易乎而沈尹譏之何哉<lb/>
曰子囊之時其國事治其民親上其?國無虞所以城<lb/>
郢欲防患也今囊瓦之時其國事不治其民惎上其鄰<lb/>
國多怨所以城郢欲外民也是善惡之趨異也故設險<lb/>
者?恃險者亡子囊之慮安得不忠而囊瓦之名安得<lb/>
<pb n="9a"/>
不陋哉<lb/>
二十四年吳滅巢杜氏曰巢楚邑非也勝國曰滅君死<lb/>
其位曰滅國大而君重也如取邑可以同滅國之號是<lb/>
獲臣亦可同滅君之稱乎書曰巢伯?朝巢為諸侯審<lb/>
矣非楚邑也<lb/>
二十六年尹氏召伯毛伯以王子朝奔楚傳曰召伯盈<lb/>
逐王子朝杜云召伯當言召氏經誤皆非也召伯既逐<lb/>
王子朝而歸敬王矣又何為以子朝奔乎若云召伯當<lb/>
<pb n="9b"/>
作召氏者則又不與經合且召伯既自歸周則其族亦<lb/>
必隨之何故猶奉子朝為亂乎且召伯尊也召族卑也<lb/>
今召伯不奔召族自出法不當書於經而敘毛伯之上<lb/>
也又不得以尹氏為比尹氏所以書者以有尹固也固<lb/>
尊自得書耳召族無盈則卑卑何故書乎<lb/>
二十七年楚殺其大夫郤宛杜云無極楚之讒人宛所<lb/>
明知而信近之以取敗亡故書名罪之非也周公遭變<lb/>
孔子被逐如有不幸而死則亦罪之乎今讒人之惡不<lb/>
<pb n="10a"/>
見理而不幸之人反見收非仲尼作春秋懲勸之本<lb/>
心也<lb/>
二十八年公如晉次于乾侯傳曰公使請逆于晉晉人<lb/>
曰君淹恤在外亦不使一介辱在寡人非也去年?于<lb/>
扈傳曰謀納公若魯不告于晉晉何納之謀其謀納公<lb/>
也是魯既告晉矣晉且為公謀納豈得誣其不告哉<lb/>
三十年公在乾侯傳曰不先書鄆與乾侯非公且徵過<lb/>
也非也向者公雖去國然猶居鄆古人所謂若在境?<lb/>
<pb n="10b"/>
則猶君者也是以不??書鄆耳去年公如晉次于乾<lb/>
侯但是暫時止次之名猶以鄆為居自然不得書公在<lb/>
乾侯也今鄆又潰散公無所入羈旅他國國非其有故<lb/>
書公在以繫一國之事是聖人至意深淺各有所出豈<lb/>
但?過哉公雖有過猶不若季氏之悖也仲尼謂八佾<lb/>
舞於庭是不可忍春秋無不略外而詳?尊君而卑臣<lb/>
其寧?失季氏專攻公身而已<lb/>
吳滅徐徐子章羽奔楚杜云徐子稱名以名告也非也<lb/>
<pb n="11a"/>
若必?赴告者安知衛侯燬非當時以名告諸侯而左<lb/>
氏謂其滅同姓何邪<lb/>
三十一年?肱以濫?奔左氏曰此推言春秋之美且<lb/>
衛齊豹欲求名而不得非也豹挾怨儲憤?泄為亂耳<lb/>
本無不畏?禦之名不畏?禦之名亦非豹所求也欲<lb/>
言春秋之美何患無有而正舉此難信不通之語乎予<lb/>
謂齊豹作亂不能不心媿此正欲?者非求名者又曰<lb/>
若艱難其身以險危大人而有名章徹攻難之士將奔<lb/>
<pb n="11b"/>
走之予謂設春秋書齊豹殺衛侯之兄縶其貶甚於稱<lb/>
盜矣人亦未肯奔走其名也<lb/>
三十二年公在乾侯傳曰言不能?外又不能用其人<lb/>
也非也公以三十年始居乾侯春秋??書之傳亦?<lb/>
?為說說之盡異此明不知春秋本意也設公今?未<lb/>
死明年正月亦書之耳復欲以何事為解乎<lb/>
　　　定公<lb/>
元年春王杜云不書正月公即位在六月故然則正月<lb/>
<pb n="12a"/>
所以正即位也即位則書正月未即位則不書正月矣<lb/>
如?公初不即位何故亦書正月邪<lb/>
三月晉人執宋仲幾于京師傳云執仲幾以歸三月歸<lb/>
諸京師杜云知不可故復歸之京師若然則晉人求掩<lb/>
其不義於諸侯者也何以不告於諸侯乎<lb/>
立煬?傳云季平子禱于煬?故立其廟按左氏例茍<lb/>
非公命則事無載於策者立煬?既本由季孫何以得<lb/>
書邪<lb/>
<pb n="12b"/>
二年楚人伐吳傳云囊瓦伐吳師于豫章杜云囊瓦稱<lb/>
人見誘以敗軍非也安知非囊瓦恥敗以微者告乎且<lb/>
經又不言其敗也何以知經之貶其敗乎<lb/>
四年三月?于召陵五月公及諸侯盟于?鼬杜謂此<lb/>
共是一?復稱公者?盟異處故也非也襄二十五年<lb/>
?于夷儀盟于重丘亦?盟異處矣何不?出公及邪<lb/>
推驗傳文召陵之?本為蔡謀楚也范獻子聽荀寅之<lb/>
言遂辭蔡侯則諸侯亦自此散矣不得至五月乃盟也<lb/>
<pb n="13a"/>
且既辭蔡侯則亦無?重盟又傳敘召陵之事曰反自<lb/>
召陵鄭子太叔卒趙簡子哭之言反自召陵則無?鼬<lb/>
矣其下乃云沈人不?于召陵晉人使蔡伐沈亦不言<lb/>
?鼬及盟時事明此非一?也?傳不記?鼬之盟耳<lb/>
實說召陵之?晉辭蔡人不為伐楚故蔡人憤怒伐滅<lb/>
沈國并殺其君晉見蔡侯怨亦恐失蔡故相與復為?<lb/>
鼬之盟也今傳但云伐沈經云滅沈已自不同傳云晉<lb/>
辭蔡侯又云晉使蔡伐沈復未可信且沈又常役屬楚<lb/>
<pb n="13b"/>
未嘗通晉晉不當責其不?也反覆推之沈所以滅者<lb/>
由蔡侯怨楚而已<lb/>
蔡侯以吳子及楚人戰于柏舉杜云囊瓦稱人貪以致<lb/>
敗是也但於左氏例則無由知之<lb/>
吳入郢杜云不稱子史略文非也公榖是矣<lb/>
六年季孫斯仲孫何忌如晉左氏曰季桓子如晉獻鄭<lb/>
俘也陽虎?使孟懿子往報夫人之幣晉人兼享之審<lb/>
如左氏言者何忌之行非公命也非公命而行以左氏<lb/>
<pb n="14a"/>
例推之不書於經矣然且書經者謂仲尼不惡陽虎可<lb/>
視以為公命乎其異於公子豫奈何<lb/>
城中城杜云公為晉侵鄭故懼而城之按傳無此說當<lb/>
時或自以他故築城又可必乎<lb/>
八年?祀先公左氏曰陽虎欲去三桓順祀先公而祈<lb/>
焉非也傳有常例非公命者不書於策若虎欲作亂而<lb/>
順祀祀雖禮非公命審矣何以得書邪且虎之謀三桓<lb/>
宜使三桓不知今明白而祈三桓聞矣虎何以能集其<lb/>
<pb n="14b"/>
意邪意者虎實惡季氏季氏以臣而陵君猶僖公以子<lb/>
而先父矣不敢察察言故先正逆祀以微諭其意功成<lb/>
事立而後其指可見耳虎既敗走魯人又薄其行則謂<lb/>
虎之順祀祈作亂也其實不然何以知之曰祈則謀泄<lb/>
謀泄則事危虎必不為也<lb/>
九年齊侯衛侯次于五氏杜云不書伐者諱伐盟主以<lb/>
次告非也春秋亂世至於定哀之間又亂之尤也至於<lb/>
?君而無恥何諱伐盟主之有<lb/>
<pb n="15a"/>
得?玉大弓左氏曰書曰得器用也凡獲器用曰得得<lb/>
用焉曰獲非也向曰竊者失之也今曰得者得之也失<lb/>
得相對言得所以見失也若器必言得郜大鼎何以云<lb/>
取乎器用不專言得亦明矣<lb/>
十年宋公之弟辰暨仲佗石彄出奔陳杜云稱弟示首<lb/>
惡也按?元年之例段不弟故不言弟然則辰亦不弟<lb/>
者不稱弟可也反以見首惡稱弟何哉段不言弟反非<lb/>
首惡乎<lb/>
<pb n="15b"/>
十三年晉趙鞅入于晉陽以叛傳云范氏中行氏伐趙<lb/>
氏之?趙鞅奔晉陽然則鞅不叛也范中行逼之耳經<lb/>
何以得言其叛乎春秋之原情定罪固有如此邪<lb/>
晉趙鞅歸于晉杜云韓魏請之故曰歸言韓魏之?猶<lb/>
列國非也仲尼曰必也正名韓魏猶為大夫而列國視<lb/>
之則何正名矣大雅曰不畏?禦如韓魏以?而視列<lb/>
國是畏之也<lb/>
傳云荀躒言於晉侯曰君命大臣始禍者死今三臣始<lb/>
<pb n="16a"/>
禍而獨逐鞅也刑已不鈞請皆逐之予謂尋傳前云董<lb/>
安于勸趙孟先為備孟不肯曰不欲始禍則始禍者非<lb/>
鞅也可言二臣始禍不可言三臣也此據三傳說之雖<lb/>
各不同然公羊似真<lb/>
十四年衛世子蒯聵出奔宋左氏敘蒯聵事曰蒯聵欲<lb/>
殺夫人夫人啼而走公執其手以登臺太子出奔宋予<lb/>
謂蒯聵雖不善謀安有此事哉且殺夫人蒯聵獨得全<lb/>
乎彼所羞者以夫人名惡也如殺其母為惡愈矣反不<lb/>
<pb n="16b"/>
知可羞乎?蒯聵聞野人之歌其心?焉則以謂夫人<lb/>
夫人惡其斥己淫則啼而走言太子殺余以誣之靈公<lb/>
惑於南子所言必聽?故外則召宋朝?則逐公叔戌<lb/>
趙陽彼不恥召宋朝固亦不難逐蒯瞶矣此其真也不<lb/>
當如左氏所記又蒯瞶出乃奔宋宋南子家也蒯瞶負<lb/>
殺南子之名而走又入其家使真有其事者敢乎哉此<lb/>
亦一證也<lb/>
邾子來?公杜因上大蒐之文而解之曰?公于比蒲<lb/>
<pb n="17a"/>
非也如杜之說謂大蒐則公在矣按昭十一年齊歸薨<lb/>
大蒐于比蒲叔向譏之曰君有大喪國不廢蒐不忌君<lb/>
也以叔向之言觀之大蒐之時魯君不在明矣桓四年<lb/>
公狩于郎?五年公觀魚于棠漁獵之事出非其地皆<lb/>
明書公而大蒐不言公公不在故也不得言邾子來?<lb/>
于比蒲莊公遇齊侯于榖蕭叔朝公不言來者朝在外<lb/>
也杜已言此矣設公在比蒲而邾子?之其在外與榖<lb/>
等固當言?不當言來言來非在外辭也<lb/>
<pb n="17b"/>
十五年定姒卒左氏云不稱夫人不赴且不祔也非也<lb/>
安有夫人卒而不稱夫人者乎凡夫人始卒則史書之<lb/>
書之固云夫人矣不待赴祔而書其夫人也此姒氏要<lb/>
為哀公之母定公之妾哀公未成君故亦未敢謂其母<lb/>
夫人耳<lb/>
葬定姒左氏云不稱小君不成喪也非也若姒氏實夫<lb/>
人者固當書夫人姒氏薨已而曰葬定姒不稱小君明<lb/>
不成喪以責臣子可也今曰姒氏卒此非夫人也非夫<lb/>
<pb n="18a"/>
人而書葬定姒宜矣何足以見不成喪乎欲責不成喪<lb/>
而薨不稱夫人是適足貶小君之尊而不足見臣子之<lb/>
罪也<lb/>
　　　哀公<lb/>
三年齊國夏衛石曼姑帥師圍戚杜云曼姑為子圍父<lb/>
知其不義故推齊使為兵首非也虞師晉師滅夏陽左<lb/>
氏以謂虞受賄有惡故使首之是春秋?貶之辨也今<lb/>
何故茍?赴為不義者飾非乎<lb/>
<pb n="18b"/>
四年晉人執戎蠻子赤歸于楚杜云晉恥為楚執諸侯<lb/>
故稱人以告若蠻子不道於民也晉茍不恥則已矣若<lb/>
猶有恥彼則諱而不告矣不然則雖告而匿其歸于楚<lb/>
矣豈當誣人以不道而自發揚其歸于楚之恥乎此事<lb/>
勢之不然且凡告執諸侯者必曰某侯為某罪既執之<lb/>
矣而春秋考其真偽而為之辭或稱侯或稱人此皆出<lb/>
於孔子也豈告者自稱某人執某侯哉如之何謂稱人<lb/>
以告也且天下雖亂不義者反取義者而執之此春秋<lb/>
<pb n="19a"/>
所當辨也如苟取赴告而書之彼不義者何難誣人以<lb/>
惡矣<lb/>
十年吳救陳左氏曰延州來季子也推驗其年季子僅<lb/>
百?矣以彼其清?不?寧貪將亂國之兵者邪似異<lb/>
時事傳附著其說耳<lb/>
十一年公?吳伐齊按左氏例不與謀曰?此則不與<lb/>
謀也去年傳曰吳子使來儆師則是與謀矣文不當稱<lb/>
?然而稱?傳與例乖也<lb/>
<pb n="19b"/>
傳曰冉求帥左師樊遲為右季孫曰?也弱有子曰就<lb/>
用命焉按有子當為子有子有者冉求字也仲尼門人<lb/>
字多云子某者不得云有子也傳寫誤之矣<lb/>
大率左氏解經之蔽有三從赴告一也用舊史二也經<lb/>
闕文三也所以使白黑混淆不可考挍按史雖待赴告<lb/>
而錄然其文非赴告之辭也春秋雖據舊史而作然其<lb/>
義非舊史之文也簡牘雖有闕失其史非聖人所遺也如<lb/>
謂史之記從赴告而已則亂臣賊子何由而書如謂春<lb/>
<pb n="20a"/>
秋用舊史而已則何貴於聖人之筆削也且春秋書良<lb/>
霄入于鄭鄭人殺良霄欒盈入于晉晉人殺欒盈其文<lb/>
同也至哀十四年非仲尼所修矣其記陳宗豎乃曰陳<lb/>
宗豎入于陳陳人殺之明史之所記與仲尼之所修異<lb/>
矣又仲尼所修無記?邑叛者哀十五年獨記成叛此<lb/>
亦史文不與仲尼相似仲尼不專用史文驗也如謂經<lb/>
之闕文皆聖人所遺者茍傳有所說而不與經同盡可<lb/>
歸過於經何賴於傳之解經哉故春秋者出於舊史者<lb/>
<pb n="20b"/>
也而春秋非舊史之文也舊史者出於赴告者也而舊<lb/>
史非赴告之辭也傳者出於經者也而傳非經之本也<lb/>
今傳與經違是本末反矣安得哉明於此者可以無惑<lb/>
於春秋矣<lb/>
　<lb/>
　<lb/>
　<lb/>
　春秋權衡卷七<lb/>
</p>
<p>
</p>
  </div>
</body>
</text>
</TEI>