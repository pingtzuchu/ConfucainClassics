<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷四</head>
    <p>
<pb n="1a"/>
欽定四庫全書<lb/>
　春秋權衡卷四　　　　　宋　劉敞　撰<lb/>
　　　僖公<lb/>
元年正月傳曰不稱公即位公出故也非也去年八月<lb/>
閔公遭?僖公自邾入為君至此?矣國?已麤定不<lb/>
應猶以出奔之故不行即位禮也即位與朝廟相較何<lb/>
如朝廟則得即位則不得皆非春秋本意妄釋之者也<lb/>
傳曰公出復入不書諱之也諱國惡禮也杜氏曰掩惡<lb/>
<pb n="1b"/>
揚善義存君親皆當時臣子率意而?故無淺深之準<lb/>
非也傳所云者似言仲尼作春秋改舊史有所不書之<lb/>
意也非當時史官以諱為禮也何以知之邪按御孫謂<lb/>
莊公曰君舉必書書而不法後嗣何觀以御孫之說論<lb/>
之君之不法無所不書也既無所不書則是諱國惡者<lb/>
非史官之事春秋之意也為之臣子率意為君父諱非<lb/>
也臣之意莫不欲尊其君子之意莫不欲美其親如此<lb/>
國史為無有實事皆?美也謂之史可乎故春秋一也<lb/>
<pb n="2a"/>
魯人記之則為史仲尼脩之則為經經出于史而史非<lb/>
經也史可以為經而經非史也譬如攻石取玉玉之?<lb/>
於石必也而石不可謂之玉披沙取金金之?於沙必<lb/>
也而沙不可謂之金魯國之史賢人之記沙之與石也<lb/>
春秋之法仲尼之筆金之與玉也金玉必待揀擇追琢<lb/>
而後見春秋亦待筆削改易而後成也謂春秋之文皆<lb/>
舊史所記無用仲尼者是謂金玉不待揀擇追琢而得<lb/>
非其類矣<lb/>
<pb n="2b"/>
獲莒挐左氏曰非卿也嘉獲之也非也莒挐與鄭詹二<lb/>
者何異哉何以必其非卿邪就令非卿但是主將亦當<lb/>
書也若非卿又非主將徒一賤者亦何可嘉而春秋詭<lb/>
正法書之乎<lb/>
夫人氏之喪至自齊杜氏曰不稱姜闕文非也春秋之<lb/>
義以一字為?貶茍所不通者則謂之闕文春秋何文<lb/>
不闕也夫人孫于齊不稱姜氏亦闕文邪知不稱姜氏<lb/>
之為貶而不知稱姜氏之為貶此猶知二五而不知十<lb/>
<pb n="3a"/>
者也<lb/>
二年城楚丘杜氏曰不言城衛未遷也非也傳云封?<lb/>
于楚丘詩序云文公徙居楚丘始建城市而營?室然<lb/>
則先徙而後築城明矣且詩云定之方中作于楚?定<lb/>
星之中十月也夏之十月周十二月也今經書正月城<lb/>
楚丘傳曰不書所?後也然則?人以十月築城而魯<lb/>
以十一月?之後其期也魯雖後其期然衛必先徙而<lb/>
後築城先城而後營?室故詩人美其得時也營?室<lb/>
<pb n="3b"/>
得十月之時則其徙都在十月前明矣徙都在十月前<lb/>
則十一月城楚丘不得言未遷也<lb/>
虞師晉師滅下陽杜氏例云用大師曰滅非也滅國曰<lb/>
滅君死其位曰滅非此二者則不可以滅書之?國邑<lb/>
也若滅邑與滅國同稱則滅邑與滅國亦同其罪乎君<lb/>
子之所慎正名而已矣安可亂哉<lb/>
三年徐人取舒杜氏例曰勝國而不用大師亦曰取非<lb/>
也成國重於附庸附庸重於都邑春秋凡記禍亂?分<lb/>
<pb n="4a"/>
?此三等之異知其罪有大小輕重淺深者也今顧不<lb/>
然反為不道者記師行難易而已何益於?貶哉吾又<lb/>
驗之於事按衛侯滅邢因禮至昆弟殺其守臣而取之<lb/>
可謂易矣何以不書取邪公以楚師伐齊取榖以魯之<lb/>
?又加以楚而公親將可謂用大師矣何以不書滅邪<lb/>
然則滅取之名不為難易出可也可知矣<lb/>
四年許男新臣卒左氏云卒于師非也若實卒于師經<lb/>
何以不記邪召陵地屬潁川潁川今許昌郡也許昌許<lb/>
<pb n="4b"/>
國矣明許男有疾歸其國而卒故不得書卒于師也其<lb/>
云葬之以侯者似當時臣子欲歸美君父故引許男方<lb/>
?諸侯而卒私以加等之禮葬之猶漢時?臣議成帝<lb/>
諡引其欲作明堂辟雍以?之矣其實非禮左氏謬以<lb/>
為禮何以言之許男卒于師是則可?今卒于國不足<lb/>
?也卒于師者言其圖義忘身知義不惑也已去師而<lb/>
歸其國此則貪生徇私不知命人矣與公子遂至?乃<lb/>
復專恣廢命何異而妄以為?之得禮邪<lb/>
<pb n="5a"/>
及江人?人伐陳杜氏曰受齊命討陳而以與謀為文<lb/>
者時齊不行使魯為主非也與謀曰及不與謀曰?或<lb/>
實與謀而不曰及或實不與謀而不曰?皆妄也又所<lb/>
謂謀者何謀乎??之謀乎謀所侵伐之謀乎若??<lb/>
之謀也春秋之中?及多矣不必盡謀??也若謀所<lb/>
侵伐而已凡諸侯之?將有所討在?之國皆與之矣<lb/>
又安有不與者乎故曰妄也<lb/>
五年晉侯殺其太子申生左氏傳去年十二月太子縊<lb/>
<pb n="5b"/>
于新城杜云書春從告非也告雖後時猶當舉其實月<lb/>
此則丘明所據史書是用夏正記時者夏十二月於周<lb/>
為春本當書於春誤之於冬也<lb/>
杞伯姬來朝其子杜云朝其子者因有諸侯子得行朝<lb/>
義而卒不成朝禮非也若不成朝何以得書朝邪又諸<lb/>
侯之子雖有攝其君之說殆非謂厭事而朝者矣乃若<lb/>
周公使伯禽就封而身留周者爾或者父老傳政其子<lb/>
猶宗子傳家也堯老使舜攝舜老使禹攝之類是乃可<lb/>
<pb n="6a"/>
爾茍厭政事以國與子不可也<lb/>
晉人執虞公左氏曰晉襲虞滅之而脩虞祀且歸其職<lb/>
貢于王故書曰晉人執虞公罪虞且言易也非也虞晉<lb/>
同姓滅之大罪也雖其自欲文飾脩祀歸貢不足以掩<lb/>
其大惡春秋曷為?之邪滅人之國廢王者所封?先<lb/>
祖之體茍能脩祀歸貢者可無譏矣天下之?誰不暴<lb/>
弱天下之?誰不暴寡哉此無他左氏本不受經不知<lb/>
其義怪其文理異常因彫琢遷就為此爾<lb/>
<pb n="6b"/>
傳曰正月辛亥朔日南至公既視朔遂登觀臺以望而<lb/>
書禮也凡分至?閉必書雲物為備故也然則舊史蓋<lb/>
記公之書雲物矣傳所言凡是?舊史者也仲尼脩春<lb/>
秋而去之以謂常事不足書也以是觀焉常事不書於<lb/>
三傳為通<lb/>
六年圍新城左氏曰鄭所以不時城也非也齊桓公?<lb/>
諸侯于首止正王太子之位尊王太子而不敢與盟其<lb/>
禮甚恭其義甚?諸侯莫不受盟獨鄭逃歸伐之不為<lb/>
<pb n="7a"/>
無辭豈?取新城然後達其罪哉蓋疑伐不言圍者?<lb/>
出此說<lb/>
諸侯救許左氏云許男降楚楚子赦之實無此事皆妄<lb/>
也何以言之諸侯救許許圍已?何苦自辱追降于楚<lb/>
哉此非人情也又是後許男常與諸侯?亦足以知其<lb/>
初不降楚也<lb/>
七年盟于?母按傳鄭伯使太子華?命於?言於齊<lb/>
侯曰洩氏孔氏子人氏三族實違君命君若去之我以<lb/>
<pb n="7b"/>
鄭為?臣齊侯將許之管仲曰?而列姦何以示後嗣<lb/>
記姦之位君盟替矣君其勿許齊侯辭焉子華由是得<lb/>
罪於鄭尋此諸文則齊桓為用管仲之言不與子華盟<lb/>
也今?母之盟實有子華與傳異矣是何故哉<lb/>
八年鄭伯乞盟杜云新服未與?故不序列?言乞盟<lb/>
非也若已與盟文自當序若盟畢乃至當言如?不當<lb/>
但云乞盟又不見諸侯與之盟也明此乃約之耳且左<lb/>
氏亦但言請服不言其來<lb/>
<pb n="8a"/>
禘于太廟用致夫人左氏云致哀姜也哀姜之死以夫<lb/>
人之禮舉之諸侯莫不聞曷為更八年乃致于廟哉又<lb/>
曰凡夫人不薨于寢不殯于廟不赴于同姓不祔于姑<lb/>
則弗致也按哀姜於此四者唯不薨于寢爾其餘皆備<lb/>
矣則是凡國君夫人於四者一不備則不致于廟也設<lb/>
令夫人歸寧而死亦將不致乎<lb/>
天王崩前年傳曰惠王崩襄王惡太叔帶之難懼不立<lb/>
不?喪而告難于齊今年盟于洮謀王室也然則盟于<lb/>
<pb n="8b"/>
洮之時諸侯已知王崩矣不應練而告諸侯也假使當<lb/>
時有難亦不能匿喪彌年況實無難但欲假外援者乎<lb/>
然則洮之?本不謀王室也左氏既誤謂王以前年閏<lb/>
月崩則遂謂洮之?謀王室矣以洮之?謀王室見經<lb/>
書王崩在今年十二月則?襄王定位而後?喪矣皆<lb/>
不可信<lb/>
九年?于葵丘按去年十二月王崩此會宰周公臨之<lb/>
然則七年傳所云告難于齊者實八年十二月事也八<lb/>
<pb n="9a"/>
年?于洮謀王室者實今葵丘事也古記不同以故差<lb/>
互云<lb/>
十年正月晉里克?其君卓左氏傳去年十一月里克<lb/>
?卓子此據夏正十一月即周正月矣采獲兩書誤其<lb/>
前後爾杜云從赴非也<lb/>
及其大夫荀息杜氏曰荀息稱名者雖欲復言本無?<lb/>
謀從君于?亦非也南容三復白圭孔子以其兄之子<lb/>
妻之徒口誦之爾猶見?擇況如荀息身踐之者乎夫<lb/>
<pb n="9b"/>
復言者信也責其?謀非也又曰從君于?若謂息從<lb/>
君殺申生之?邪殺申生時荀息但傅奚齊爾非執政<lb/>
大臣也息不當坐其責若謂息從君立奚齊之?邪申<lb/>
生已死國無冢嗣君命立奚齊是則君矣何以為?然<lb/>
則荀息之名非貶之也吾既言之矣<lb/>
晉殺其大夫里克杜云稱名罪之按里克?君不?與<lb/>
申侯國佐等同例何不若欒盈無知之類稱人以殺之<lb/>
乎<lb/>
<pb n="10a"/>
大雨雪杜據傳例云平地尺也非也平地尺雪常事耳<lb/>
何足稱大而異之乎<lb/>
十一年晉殺其大夫?鄭父按傳去年冬晉殺?鄭今<lb/>
經不同者杜云從赴非也傳所據者簡牘所記以夏正<lb/>
記時故使春冬錯不自知誤矣乃復以為晉晚來告來<lb/>
告雖晚史所書自應正之不容顛倒時月也<lb/>
十四年季姬及鄫子遇于防使鄫子來朝左氏曰鄫季<lb/>
姬來寧非也按經季姬不繫鄫此未嫁之文也又是後<lb/>
<pb n="10b"/>
有季姬歸于鄫始嫁之文也若實來寧何故再書其歸<lb/>
乎杞伯姬來亦來寧也何以不書歸乎<lb/>
十五年公孫敖帥師及諸侯之大夫救徐按傳例與謀<lb/>
曰及不與謀曰會而叔孫僑如會士燮齊人邾人伐郯<lb/>
本實與謀杜云受盟主之命非匹敵和成之類不得言<lb/>
及也然則此公孫敖亦受盟主之命應不言及者何故<lb/>
獨言及邪<lb/>
季姬歸于鄫杜云來寧不書此書者明中?非也去年<lb/>
<pb n="11a"/>
傳云公怒止之止之者豈?之哉魯人為國諱醜彫斲<lb/>
止之之說以求掩其?仲尼之作經推例以知義因文<lb/>
以盡情繁而不憂亂變而不憂惑者也主人習其讀而<lb/>
不知學者原其事而知之此類是也傳既不可信注因<lb/>
追其妄皆非矣<lb/>
震夷伯之廟左氏云展氏有?慝如此則夷為展氏之<lb/>
諡非也春秋國史也君前臣名縱不可名之猶當繫字<lb/>
於氏寧有稱其諡遂舍其族哉經曰葬桓王不繫周者<lb/>
<pb n="11b"/>
王至尊也又曰吉禘于莊公不繫魯者君至尊也唯此<lb/>
二者可以爵諡通其餘雖大國必繫諡於國??外也<lb/>
雖貴臣必繫字於氏?尊卑也齊桓晉文皆繫國原仲<lb/>
?子皆繫氏臣無舉諡於君側者也君之謚通於國臣<lb/>
之諡通於家魯非夷伯之國夷伯非魯國之君春秋非<lb/>
展氏之私譜仲尼非展氏之家臣如欲記夷伯之事應<lb/>
舉其氏而繫字焉不應直著諡去族以侵亂至尊之名<lb/>
稱也<lb/>
<pb n="12a"/>
戰于韓獲晉侯杜云得大夫曰獲貶晉侯故下從?臣<lb/>
之例而不言以歸非也獲者獲得之也以歸者非獲得<lb/>
之也觀文自了矣以歸何可以獲言之獲何可以以歸<lb/>
言之大凡君死其位曰滅生得曰獲大夫生死皆曰獲<lb/>
此所以異君臣之詞也不限獲於臣也杜氏又云不書<lb/>
敗績晉師不大崩亦非也君將不言帥師者君重於師<lb/>
也君傷不言師敗績者亦君重於師也君獲不言師敗<lb/>
績者亦君重於師也此三者異文同義杜氏信其一不<lb/>
<pb n="12b"/>
信其二亦不知類矣且傳曰三敗及韓又曰?深矣庸<lb/>
非大崩乎<lb/>
十六年公子季友卒杜云稱字者貴之非也前此公子<lb/>
友見經者多矣何不悉貴乎春秋?貶各以其事故獲<lb/>
莒挐雖有功猶不稱字季子來歸以知權見?其餘無<lb/>
稱字者死何獨貴乎若以友賢故當貴之則仲遂又何<lb/>
賢矣而貴之乎若以謂時君賢之故史字之按公子彄<lb/>
卒?公曰叔父有憾於寡人寡人不敢忘葬之加一等<lb/>
<pb n="13a"/>
是?公賢彄也何以不字之乎季文子卒大夫入斂公<lb/>
在位宰庀家器為葬備無衣帛之妾無食粟之馬無藏<lb/>
金玉無重器備君子是以知季文子之忠於公室也最<lb/>
賢矣亦何以不字之乎<lb/>
十七年夏滅項左氏曰淮之會公有諸侯之事未歸而<lb/>
取項齊人以為討而止公按此自相伐也去年十二月<lb/>
會于淮傳曰城鄫役人病有夜登丘而呼曰齊有亂不<lb/>
果城而還則是諸侯之事已畢矣諸侯已歸矣滅項在<lb/>
<pb n="13b"/>
今年夏何故云有諸侯之事未歸乎即此傳是彼言不<lb/>
果城而還非也即彼傳是此言有諸侯之事未歸非也<lb/>
然則公自會還過項因而擊取之事定乃還也春秋諱<lb/>
其惡故滅不言公非不言滅矣<lb/>
十八年邢人狄人伐衛杜云狄稱人者史異詞傳無義<lb/>
例非也自是傳無義爾何足為史異詞乎<lb/>
十九年宋人執滕子嬰齊杜云稱人執者宋以罪及民<lb/>
告非也宋為無道誣人之君以告諸侯而春秋不為辨<lb/>
<pb n="14a"/>
則是春秋同其惡也若苟赴者而書之不擇?偽焉又<lb/>
何以為孔子又曰傳例不以名為義書名及不書名皆<lb/>
從赴亦非也自是傳例不以名為義爾何足謂書名不<lb/>
書名皆從赴乎按榖伯綏來朝鄧侯吾離來朝傳曰名<lb/>
賤之也衛侯燬滅邢傳曰同姓故名尋此二者傳亦以<lb/>
名為義也記事駮雜是非混淆例不能推此傳之大病<lb/>
所以自伐賊其學其本在不受經於仲尼也學者因謂<lb/>
傳不以名為義矣不亦妄乎<lb/>
<pb n="14b"/>
鄫子?盟于邾己酉邾人執鄫子用之左氏曰宋公使<lb/>
邾文公用鄫子于次雎之社此大妄也六月會于曹南<lb/>
此自一?是時雖有邾人即非邾子今此會盟于邾者<lb/>
詳驗經文是邾國自為盟?鄫子往參之因見執耳非<lb/>
復會向者曹南之盟也若即?向者曹南之盟應但云<lb/>
如會實未嘗盟何得言會盟邪又宋為伯主而使邾子<lb/>
用鄫之君罪乃在宋不在邾也杜氏以為不書宋使邾<lb/>
者南面之君善惡自專不得託之他命非也季姬使鄫<lb/>
<pb n="15a"/>
子來朝鄫子亦南面之君春秋著季姬使之者兩見其<lb/>
惡也今春秋亦宋公使邾人執鄫子用之亦兩見其惡<lb/>
豈不可乎以此推之知宋公未嘗使邾人執鄫子也若<lb/>
實宋公使邾人執鄫子者理無不書宋公也若宋公使<lb/>
邾人執鄫子而春秋越宋理邾者是為首惡者不誅而<lb/>
脅從者見討也夫邾之於宋可謂脅從矣宋能執人之<lb/>
君而用之其暴強孰甚焉邾微國也不得不畏而從之<lb/>
即有不畏不從者宋能用鄫之君獨不能用邾之君乎<lb/>
<pb n="15b"/>
以是觀焉邾乃所謂脅從也夫脅從者坐應輕不得反<lb/>
重而代宋受惡也春秋原心定罪豈其若是哉吾固曰<lb/>
宋不使邾用鄫子也杜氏又云稱人執者宋以罪及民<lb/>
告吾向者既言之矣<lb/>
二十一年楚人使?申來獻?杜氏云不言宋?者從<lb/>
可知非也齊侯伐山戎後來獻?閒亦無戰事則曷為<lb/>
不從可知而復云戎捷乎又曰不稱楚子使來不稱君<lb/>
命行禮亦非也若不稱君命則?主如何為詞楚人者<lb/>
<pb n="16a"/>
即楚子爾稱使者即君使臣爾若本不稱君命當曰楚<lb/>
?申來獻捷而己不當復加楚人使也加楚人使為楚<lb/>
子明豈不稱君命者乎<lb/>
傳曰邾人滅須句須句子來奔若然經何以不書邪杜<lb/>
氏曰須句雖?國而削弱不能自通為魯私屬若顓?<lb/>
之比謂之社稷之臣故滅奔及反其君皆不備書非也<lb/>
顓臾雖謂之社稷之臣然受王命為魯附庸自不得見<lb/>
經爾須句非附庸又傳曰實司太?與有濟之祀以服<lb/>
<pb n="16b"/>
事諸夏非魯私屬明矣假令為魯私屬亦不得稱來奔<lb/>
奔者皆列國也今傳稱須句子來奔是非私屬也且魯<lb/>
亡其私屬則自?救之又何待成風為之言哉成風為<lb/>
之言是又見非魯私屬也須句非魯私屬其國滅其君<lb/>
來奔經不?不書也以經不書知無有此事也然則是<lb/>
須句前滅於邾其國為邑矣其民不服故魯人往伐取<lb/>
之爾無他也<lb/>
二十二年公伐邾取須句左氏曰反其君焉非也若誠<lb/>
<pb n="17a"/>
有之經何以不書哉得國而反其君義事也齊桓晉文<lb/>
所難也今而不書是不將順其美乎<lb/>
及邾人戰於升陘杜云邾人獲公胄懸之魚門故深恥<lb/>
之不言師敗績非也如杜所說苟不深恥則不諱敗矣<lb/>
所以深恥者以公喪胄危辱切近也然則乾時之戰公<lb/>
喪戎路左右皆止反獨不恥而書敗績何哉喪胄之辱<lb/>
孰與喪路之深升陘之恥孰與乾時見逼脅之急是大<lb/>
不然者也<lb/>
<pb n="17b"/>
宋師敗績按傳宋公傷股門官?焉然則當書宋公敗<lb/>
績不當云宋師也成十六年楚子敗績杜云楚師未大<lb/>
崩以楚子傷目而退故曰楚子敗績若是則楚子身敗<lb/>
楚師不敗猶曰楚子敗績今宋公身敗宋師又敗何以<lb/>
但記宋師敗績邪即以謂楚師不敗楚子身敗得言楚<lb/>
子敗績宋師既敗宋公亦敗不得言宋公敗績者按傳<lb/>
例大崩曰敗績楚子雖傷實非大崩大崩者師?之稱<lb/>
不得施於楚子之身今施於楚子之身者明是乃楚?<lb/>
<pb n="18a"/>
敗也且楚師豈非大崩者乎其言曰敗者壹大又曰薄<lb/>
於險又曰覆師徒又曰臣之卒實奔?大崩也胡以當<lb/>
之然則宋楚大崩類也宋楚之傷亦類也一言師敗一<lb/>
言君敗其不類何也妄謂君敗師不敗是反於傳而謬<lb/>
於經經之言敗績乃大崩也若謂君敗師不敗者是未<lb/>
嘗大崩豈得云敗績哉<lb/>
二十三年把子卒左氏云把夷也杜云仲尼以文貶之<lb/>
非也仲尼作春秋雖以文?貶乎猶不擅進退諸侯也<lb/>
<pb n="18b"/>
諸侯之惡有甚於杞者仲尼無所貶蓋不以匹夫侵天<lb/>
子之事豈若是顓之亂名實哉<lb/>
二十五年衛侯燬滅邢左氏曰同姓也故名非也晉滅<lb/>
虢又滅虞齊滅紀楚滅夔皆同姓也何以皆不名邪<lb/>
公?衛子莒慶盟于洮杜云衛文公既葬成公不稱爵<lb/>
者述父之志降名從未成君故書子以善之非也諸侯<lb/>
逾年即位即位稱君不即位不稱君此乃常禮以年為<lb/>
限不以葬為限若即以葬為限葬畢可以稱君何待明<lb/>
<pb n="19a"/>
年乃改元邪春秋之時禮法放?見諸侯葬畢輒稱君<lb/>
因謂禮矣此衰世習俗之敝何足據邪諸杜所言天子<lb/>
諸侯喪制皆若此非古法也吾向者既言之矣<lb/>
二十四年楚人滅夔杜云夔有不祀之罪故不譏楚滅<lb/>
同姓非也夔雖有罪楚亦非得專滅也如此是征伐自<lb/>
諸侯出乃可矣且楚乃使人滅夔勢不得此衛侯衛侯<lb/>
燬滅邢此親之之文也且夔不祀祝融鬻熊禮也非所<lb/>
以為罪也衛祖康叔不敢祀后稷魯祖周公不敢祀公<lb/>
<pb n="19b"/>
劉祝融猶后稷鬻熊猶公劉矣寧可復責此二國邪<lb/>
二十七年楚人陳侯蔡侯鄭伯許男圍宋杜云子玉也<lb/>
書人者恥不得志以微者告非也傳云楚子及諸侯圍<lb/>
宋此則非子玉矣杜又云楚人序上者主兵故亦非也<lb/>
趙盾主兵序諸侯下凡云主兵序上者皆謂列同者爾<lb/>
如侯伯與大夫其尊卑不嫌雖伯主之卿猶序君下也<lb/>
又按經公?諸侯盟于宋若楚人非楚子者應如扈之<lb/>
盟書云公?諸侯楚大夫乃可矣<lb/>
<pb n="20a"/>
二十八年晉侯侵曹晉侯伐衛杜云再舉晉侯者曹衛<lb/>
兩來告非也使晉人又自來告者寧可復書晉侯侵曹<lb/>
伐衛乎<lb/>
公子買戍衛不卒戍刺之左氏曰公懼於晉殺子叢以<lb/>
說焉然則魯公妄以罪惡誣殺買耳非買之實不戍也<lb/>
則春秋曷為遂從其誣辭?以不卒戍罪買哉疑買見<lb/>
機設權不卒戍事而公貪與楚歡遂以不卒戍罪買不<lb/>
復計其有權也按此經殺公子買畢楚人乃救?而傳<lb/>
<pb n="20b"/>
云楚人救衛不克公乃殺子叢與經相背也其言詎可<lb/>
盡信哉<lb/>
及楚人戰杜云楚子玉恥敗告文略故稱人非也赴告<lb/>
者豈有常哉或以白為?曲為直寧可亦不正邪又此<lb/>
下有楚殺其大夫得臣此必楚人來告其敗軍違命也<lb/>
尚告子玉之罪豈諱子玉之敗乎足知子玉稱人非從<lb/>
赴而已<lb/>
盟于踐土左氏曰王子虎盟諸侯于王庭今按經無王<lb/>
<pb n="21a"/>
子虎如左氏之說則為天子已在是也諸侯應先朝後<lb/>
盟今按盟訖公乃朝于王所用此推之必知盟時王未<lb/>
來也若盟時王已來者諸侯豈得先盟後朝哉其所言<lb/>
作王?及王子虎要言之事皆?也<lb/>
衛侯鄭自楚復歸于衛左氏曰晉人復衛侯然則於例<lb/>
為諸侯納之也當曰歸不當曰復歸書復歸是衛人復<lb/>
之非晉人也杜氏以謂晉人感叔武之賢故復衛侯衛<lb/>
侯之復由於叔武故以國逆為文然則蔡季自陳歸于<lb/>
<pb n="21b"/>
蔡由蔡人召之傳有明文何故不曰入而從諸侯納之<lb/>
之例書歸也晉人感叔武之賢而復?侯有以異於陳<lb/>
人順蔡人之召而納季乎書蔡季則遺其本意書?侯<lb/>
則探其本情又未必與傳合也傳無晉人感叔武之語<lb/>
杜氏何由知之乎然則傳與注皆謬亂不足以?經<lb/>
元咺出奔晉左氏曰叔武聞君至喜捉?走出前驅射<lb/>
而殺之公知其無罪也枕之股而哭之歂犬走出公使<lb/>
殺之元咺出奔晉非也如傳此言殺叔武者衛侯為不<lb/>
<pb n="22a"/>
知情又以為叔武報殺其讎又親枕之股而哭之兄弟<lb/>
之恩篤矣元咺何?奔晉愬其殺弟乎假令咺欲誣其<lb/>
君至其訟也咺當不勝衛侯何故反不勝乎假令咺為<lb/>
人矯虔強辯足以飾非晉人豈不知其嘗為叔武殺歂<lb/>
犬乎用此推之衛侯?殺叔武者也故元咺往愬于晉<lb/>
矣故衛使與之訟而不勝矣不然則咺無義以愬其君<lb/>
就令愬之必無說以勝其君不亦顯然乎<lb/>
天王狩于河陽左氏曰晉侯召王且使王狩仲尼曰以<lb/>
<pb n="22b"/>
臣召君不可以訓故書曰天王狩于河陽吾謂左氏迷<lb/>
惑此說心未能了何者本但晉侯召王自嫌不順故使<lb/>
王狩以匿其罪耳狩不當書今故書者所以起狩為晉<lb/>
侯召也其義已足而左氏既云晉侯使王狩矣又云仲<lb/>
尼為其不可以訓故書狩即實使王狩非仲尼故書也<lb/>
即實仲尼書之非使王狩也其言首尾相反由迷惑故<lb/>
也又曰言非其地且明?也亦非也晉文召王意在尊<lb/>
周其禮雖悖其情甚順仲尼原心定罪故?其法耳亦<lb/>
<pb n="23a"/>
何?之明然則左氏固暗于王道而非仲尼之徒者邪<lb/>
吾聞仲尼之徒乃恥言五伯<lb/>
元咺復歸于衛杜云從國逆例者明衛侯無道於民國<lb/>
人與元咺非也假令國人與元咺實非國逆從諸侯納<lb/>
之例自足何強變易彼此哉且左氏本設此納入例者<lb/>
非為?貶也乃以存事實也今更事實?就?貶誰能<lb/>
知之哉<lb/>
二十九年春介葛盧來按?元年傳改葬惠公衛侯來<lb/>
<pb n="23b"/>
?葬不見公故不書然則葛盧來亦不見公何以反書<lb/>
邪杜云雖不見公國?禮之故書也然則當?元年衛<lb/>
侯來?葬都不?禮之邪所謂?禮之者即傳所云饋<lb/>
之芻米者也方衛侯之會葬也魯之臣子?不誰何?<lb/>
其所為乎如是何謂會葬矣吾以此推之?元年之說<lb/>
妄也非實事也<lb/>
?王人晉人宋人齊人陳人蔡人秦人盟于翟泉左氏<lb/>
曰公?王子虎卿不書罪之也非也若公不應會王大<lb/>
<pb n="24a"/>
夫為之諱者沒公可矣乃貶王大夫使從人稱何哉且<lb/>
是會也必王子虎受王命而盟矣是則非魯侯所能制<lb/>
魯侯能身從之方存乎見?又曷為諱貶<lb/>
三十年衛殺其大夫元咺及公子瑕左氏云元咺立公<lb/>
子瑕然則瑕已為君當與衛剽同不當冠公子而名之<lb/>
也即以謂國人不與諸侯不助者當與陳佗同不當仍<lb/>
冠公子也瑕冠公子此其不君明矣假令元咺實立瑕<lb/>
者猶當書云衛殺其公子瑕及其大夫元咺元咺以瑕<lb/>
<pb n="24b"/>
為君瑕以元咺為臣正其君臣則非罪惡明矣無為先<lb/>
咺以及瑕也衛剽稱侯陳佗不氏皆出左氏義何忽至<lb/>
此而迷亂其說哉<lb/>
衛侯鄭歸于衛杜氏云魯為之請故從諸侯納之例今<lb/>
按傳文魯但能請免衛侯於獄而周歂冶?逆衛侯歸<lb/>
耳遂從諸侯納例與傳不合傳又與其例不合要之左<lb/>
氏歸入之例蓋不可通其幸而合則說曰例如此其有<lb/>
不合則說曰從其例假令本書衛侯鄭入于衛吾知杜<lb/>
<pb n="25a"/>
氏必曰周冶納之故書入矣苟以是推之則何不可通<lb/>
哉衛侯衎復歸于衛事又與此相類彼言復歸此獨言<lb/>
歸了不可知也<lb/>
公子遂如京師遂如晉杜氏云公既命襄仲聘周又令<lb/>
自周聘晉非也凡言遂者皆大夫生事專命耳非素受<lb/>
命者也即以遂為受命之辭者公子結亦為受命行非<lb/>
權事也一以為權一以為非權何哉<lb/>
三十一年取濟西田左氏曰使臧文仲往非也若實臧<lb/>
<pb n="25b"/>
文仲往不應不書注謂文仲但請田非聘饗會同故不<lb/>
書亦非也告糴乞師弔葬致女皆書不獨彼四事書請<lb/>
田非常自應書又叔孫豹鄫世子巫如晉亦書即請田<lb/>
之比也禮曰卿非君命不越境越境則書之何限請田<lb/>
獨不書哉明此請田者即去年公子遂非臧文仲也遂<lb/>
既聘周聞晉人頒諸侯之田因便?聘晉以故得濟西<lb/>
田也魯人憎遂而好臧文仲推遂之美附著臧氏左丘<lb/>
明承?記之爾不然經無?不言臧孫辰如晉也又曰<lb/>
<pb n="26a"/>
分曹地自洮以南東傅于濟若然當謂之取曹田自濟<lb/>
水不得云取濟西田而已<lb/>
四卜郊不從乃免牲左氏曰非禮也禮不卜常祀而卜<lb/>
其牲日按如此說是也所謂不從者即謂日不吉耳不<lb/>
吉則不敢郊故免牲也又曰牛卜日曰牲牲成而卜郊<lb/>
上怠慢也非也繫者即牲牲之名?矣豈必卜日哉且<lb/>
魯人亦必不先卜牲日而後卜郊卜郊者卜其日吉否<lb/>
也非卜其郊可否也左氏疑魯之卜卜郊可否也是以<lb/>
<pb n="26b"/>
誤之爾<lb/>
三十三年晉人及姜戎敗秦師于殽杜云晉諱背喪用<lb/>
兵以微者告非也若亂常廢禮而諱可以免則春秋?<lb/>
貶安所施哉又曰晉人角之諸戎犄之不同陳故言及<lb/>
亦非也戎子駒支雖為此語正以捕鹿為譬耳非必異<lb/>
地而戰也且凡戰者豈嘗同陳乎成十六年戰于鄢傳<lb/>
曰鄭陣而不整是異也然而經書楚子鄭伯不加及以<lb/>
?也<lb/>
<pb n="27a"/>
晉人敗狄于箕左氏曰晉侯敗狄于箕又曰先軫入狄<lb/>
師死焉然則敗狄者晉侯先軫也其曰人何邪杜氏曰<lb/>
郤缺稱人者未為卿杜之此言據傳有郤缺獲白狄子<lb/>
耳按經不言白狄又不言獲狄子也傳既與經違注又<lb/>
與傳違經但云狄傳云白狄經但云敗傳云獲其君傳<lb/>
謂襄公先軫親之注乃引郤缺而已皆二三不可曉者<lb/>
也<lb/>
傳曰葬僖公緩作主非禮也杜氏讀緩字以上為一句<lb/>
<pb n="27b"/>
作字下為一句非也僖公以十二月薨以明年四月葬<lb/>
凡五月也不得云緩杜氏本欲遷僖公之薨在十一月<lb/>
僖公之薨在十一月則除喪在文二年十一月因以文<lb/>
納幣為十二月文納幣為十二月則與傳合矣而不顧<lb/>
理乖也傳云葬僖公緩作主者緩以下乃當為一句言<lb/>
葬僖公而作主緩即文二年經書作僖公主是也今欲<lb/>
屬緩於葬僖公以明僖公為十一月薨獨不顧作主非<lb/>
禮也之語無所繫是傳譏葬緩又譏不當作主乎茍欲<lb/>
<pb n="28a"/>
遂已之說黨其所附不求於道?可怪也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋權衡卷四<lb/>
</p>
<p>
</p>
  </div>
</body>
</text>
</TEI>