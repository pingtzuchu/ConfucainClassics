<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷十一</head>
    <p>
<pb n="1a"/>
欽定四庫全書<lb/>
　春秋權衡卷十一　　　　　宋　劉敞　撰<lb/>
　　　閔公<lb/>
元年公羊曰誅鄧扈樂而歸獄焉季子至而不變也又<lb/>
曰?而不可及不探其情而誅焉親親之道也非也慶<lb/>
父?般欲取其國是時季子力不能誅故遁逃他國爾<lb/>
設令季子力能誅之則慶父誅死矣何謂不探其情乎<lb/>
齊仲孫來公羊曰公子慶父也非也孫以王父字為氏<lb/>
<pb n="1b"/>
此乃慶父之身也未可以稱仲孫且經實繫之齊若之<lb/>
何謂魯仲孫哉此不近人情之尤者<lb/>
二年公薨公羊云云說同元年<lb/>
公子慶父出奔莒何休云慶父?君不當復見所以復<lb/>
見者起季子緩追逸賊也若然何不但書公子慶父如<lb/>
莒以與莊三十二年之文同哉彼時起季子不探其情<lb/>
故言如此時亦不探其情何故不言如知彼所說妄矣<lb/>
實說慶父使人殺般般本季子所欲立者故季子出奔<lb/>
<pb n="2a"/>
慶父因立閔公不知慶父利其幼少易取之邪將亦其<lb/>
勢未可得國邪閔公?立則誅?般者而歸罪焉又召<lb/>
季子而用之焉不知慶父之意欲厭民心邪欲自解釋<lb/>
於國人邪季子知力不足以討慶父故與之並立於朝<lb/>
已而慶父又?閔公而國人皆從季子莫從慶父故於<lb/>
是出奔於莒此其正也<lb/>
?子來盟公羊曰不稱使我無君也非也齊?子楚屈<lb/>
完文義一也不可復附異說矣且慶父出奔則僖公已<lb/>
<pb n="2b"/>
立也?子稱來盟則僖公之盟也何謂我無君乎公及<lb/>
齊大夫盟於?當是時齊無君文不沒公即魯無君何<lb/>
故沒齊侯哉此自相反也<lb/>
　　　僖公<lb/>
齊師宋師曹師次于聶北救邢公羊曰救不言次言次<lb/>
不及事也邢已亡矣非也有救而次者有救而不次者<lb/>
有次而救者有次而不救者事自如此春秋明書之耳<lb/>
何足以起邢亡乎又曰曷為不言狄滅之為桓公諱亦<lb/>
<pb n="3a"/>
非也文先次後救即譏其怠惰矣何諱之有公羊以百<lb/>
二十國?書為據故如此說耳又曰曷為先言次而後<lb/>
言救君也亦非也向謂救言次者不及事也今謂先次<lb/>
後救者君也若令救時及事春秋自不書其次不書其<lb/>
次遂無以見其是君此語自相伐也又春秋所書救正<lb/>
欲其急病拯危耳若頓師安次則失救國之義理不得<lb/>
不書所次以見之理?當書不得云救不言次也救不<lb/>
言次似道仲尼作經見救國及事者則不言次見救國<lb/>
<pb n="3b"/>
不及事者則加言次如此是率已作經非復傳信也又<lb/>
公羊說伐楚救江云為諼也夫伐楚之與次于聶北其<lb/>
文不同而勢同也為諼之與舒緩其意不同而指同也<lb/>
為諼者不直赴所急而更伐他國舒緩者亦不直赴所<lb/>
急而淹止他邑文為事生非為辨君臣也又次于聶北<lb/>
救邢者惡其不直赴所急乃?為邢援而已叔孫豹帥<lb/>
師救晉次于雍榆者言其本當救晉中有難故止於雍<lb/>
榆也論二者之文則有相似論二者之情則終始不同<lb/>
<pb n="4a"/>
情變而文異亦其宜也且謂大夫將必先通君命乎則<lb/>
晉陽處父帥師伐楚救江亦何不先救後伐哉又曰不<lb/>
與諸侯專封亦非也經有救邢又有邢遷救邢則邢未<lb/>
滅之辭也邢遷則邢自遷之辭也邢能自遷諸侯城之<lb/>
而已非邢亡又非專封也何得與?一例哉<lb/>
齊師宋師曹師城邢公羊曰此一事也非也三國以春<lb/>
救邢以夏城之同事異時何謂一事乎<lb/>
獲莒拏公羊謂莒無大夫吾?言之矣<lb/>
<pb n="4b"/>
二年虞師晉師滅下陽公羊曰使虞首惡非也春秋之<lb/>
例主兵者序上?惡兵也虞實主兵矣又何使之首惡<lb/>
乎何休云晉至此乃見者晉楚俱大國後治同姓也不<lb/>
知春秋之作小國先治邪大國先治邪若小國先治齊<lb/>
秦晉宋俱當後見也若大國先治把莒陳蔡俱當後見<lb/>
也今一後一先知其妄亂都非統理其要欲就百二十<lb/>
國?書語耳又哀公元年隨侯見經不知隨者大國邪<lb/>
小國邪若大國宜與齊晉相?見經若小國宜與莒杞<lb/>
<pb n="5a"/>
相?見經又不知隨者同姓邪異姓邪若同姓邢?亦<lb/>
同姓也若異姓莒把亦異姓也如彼都無所說此獨紛<lb/>
紛何哉<lb/>
齊侯宋公江人?人盟于貫澤公羊以謂大國言齊宋<lb/>
小國言江?以為其餘皆莫敢不至也非也即實四國<lb/>
?豈可辨哉且四國?盟多矣難以推類為褒又江?<lb/>
者何必極?之國乎周末時諸侯分爭水?壤斷不相<lb/>
往來齊魯之儒未嘗?江?之境及聞其名如在海外<lb/>
<pb n="5b"/>
矣故號以為最?<lb/>
三年徐人取舒公羊云易也非也若實滅國豈得言取<lb/>
何休云易者猶無守禦之備亦非也若諸侯有守禦之<lb/>
備豈有能滅之者哉諸見滅者皆無守禦備也豈獨此<lb/>
乎又獨以無備之故變滅言取是輕滅國之科同於取<lb/>
邑春秋豈為爾乎<lb/>
?于陽榖公羊曰此大?曷為末言爾此非問也春秋<lb/>
?而不盟可勝言乎其能必令此盟乎且謂末言爾者<lb/>
<pb n="6a"/>
仲尼之意乎桓公之意乎若仲尼之意者是其本盟而<lb/>
今隱之欲以成就桓公仲尼豈樹私附黨者乎若桓公<lb/>
之意者是本自不盟春秋直據事而書無所獨異也<lb/>
公子友如齊?盟何休云託王於魯云云者非也?者<lb/>
就耳勢不可書?盟曰來盟來盟曰?盟無庸飾?說<lb/>
也<lb/>
四年蔡潰公羊曰國曰潰邑曰叛非也潰者民潰叛者<lb/>
臣叛非繫國邑為?也<lb/>
<pb n="6b"/>
遂伐楚次于陘公羊云其言次于陘有俟也非也若實<lb/>
俟無為不言屈完來盟于師公羊曰何以不言使尊屈<lb/>
完也曷為尊屈完以當桓公也按春秋之義大夫不得<lb/>
敵君故得臣不氏今乃尊屈完使當桓公自相反也又<lb/>
曰其言盟于師盟于召陵何師在召陵師在召陵則曷<lb/>
為再言盟喜服楚也非也盟于師者屈完之意也盟于<lb/>
召陵者齊侯之意也文為事出非?加之也何有喜服<lb/>
楚哉何休乃引國佐為據夫國佐本不來盟於師諸侯<lb/>
<pb n="7a"/>
追與之盟耳非此比也<lb/>
公至自伐楚公羊曰何以致伐楚叛盟也按諸致例有<lb/>
可通者有不可通者其歸多妄不足守其一遂信其二<lb/>
五年把伯姬來朝其子公羊曰?辭也非也此實自朝<lb/>
其子耳譬如曹伯使世子射姑來朝之類文理不疑何<lb/>
謂?辭<lb/>
鄭伯逃歸不盟公羊曰其言逃歸不盟何不可使盟也<lb/>
非也公羊嫌上?實有鄭伯中云諸侯盟于首戴若鄭<lb/>
<pb n="7b"/>
伯實逃歸者當在首戴之前故云爾不知鄭伯本自當<lb/>
盟及盟之日更自逃去所以文先序諸侯盟後言鄭伯<lb/>
逃也又但書逃歸則嫌已盟而逃故出不盟者在盟前<lb/>
逃也亦猶公?晉侯齊侯?侯宋華元邾人于沙?不<lb/>
見公公?劉子晉侯齊侯宋公?侯鄭伯曹伯莒子邾<lb/>
子滕子薛伯杞伯小邾子于平丘公不與盟尋其先文<lb/>
如皆已盟復得後語乃知不與耳與此相類無多疑也<lb/>
而以謂不使寡犯?可謂義甚?而理不要<lb/>
<pb n="8a"/>
晉人執虞公何休曰稱公者奪正爵起?滅也非也春<lb/>
秋奪者降爵云乎豈曰?爵云乎蓋?知者之?<lb/>
六年圍新城公羊云邑不言圍非也吾?言之矣<lb/>
八年禘于太廟用致夫人公羊曰脅於齊媵女之先至<lb/>
者非也僖公賢君桓公亦賢君僖公豈受脅於齊者桓<lb/>
公亦豈必欲脅魯者且於文無以見齊脅魯之意異於<lb/>
取子糾歸公孫敖不可為若說<lb/>
九年盟于葵丘公羊曰桓之盟不日此何以日危之也<lb/>
<pb n="8b"/>
非也葵丘桓之盛也孟子嘗言之矣唯以日月為例遂<lb/>
亂於安危嗚呼慎言哉<lb/>
十年晉殺其大夫里克公羊曰里克?二君則曷為不<lb/>
以討賊之辭言?公之大夫也非也按?公曰爾?殺<lb/>
夫二孺子矣又將?寡人然則?公之殺里克本以討<lb/>
賊殺之無為不稱人以殺也且夫為國家者不賞私勞<lb/>
就令?公本因里克得國其可遂不以正義討之乎公<lb/>
羊謂定公受國於季氏而譏其不能致誅即定公能誅<lb/>
<pb n="9a"/>
無乃又如里克之不以為賊乎此進退相駮者也又曰<lb/>
晉之不言出入踊為文公諱亦非也鄭詩序曰公子五<lb/>
爭春秋唯有突忽見經不知復誰為諱乎凡諱施於功<lb/>
?已著猶有可諉今重耳之美未見而為之探情諱過<lb/>
不亦誣人哉<lb/>
十四年諸侯城?陵公羊曰不言徐莒脅之為桓公諱<lb/>
非也吾?言之矣<lb/>
沙鹿崩公羊曰外異不書此何以書為天下記異也非<lb/>
<pb n="9b"/>
也聖人庸能獨知沙鹿崩為天下異乎傳曰子不語怪<lb/>
若知沙鹿崩之為天下異者可不為怪乎又曰沙鹿河<lb/>
上之邑亦非也此自山名之不頌繫山者以可知故也<lb/>
書禹貢導淮自桐柏導河自積石桐柏皆山也而不繫<lb/>
山至言?山岷山則皆繫山者亦可以曉故也<lb/>
十五年己卯晦震夷伯之廟公羊云晦者?也非也晦<lb/>
者晦朔耳又曰夷伯者季氏之孚也亦非也當是時季<lb/>
友未卒公亦未失政欲推天假命以就災異非聖人之<lb/>
<pb n="10a"/>
意矣至使漢世儒者爭言?陽詆?善人其患豈小哉<lb/>
十六年是月六鷁退飛過宋都公羊云是月者僅逮是<lb/>
月也不日者晦也非也夫晦朔者天之所有春秋取朔<lb/>
棄晦何當於義乎此乖偽之深者又成十六年實書晦<lb/>
朔晦朔之相?猶首尾也尚何云哉<lb/>
季友卒公羊云其稱季友何賢也非也季友之賢在莊<lb/>
閔之間於彼稱季子足矣獲莒拏不加褒焉死何乃復<lb/>
言之乎且若稱季友為賢稱仲遂亦可謂賢矣<lb/>
<pb n="10b"/>
十七年齊人徐人伐英氏何休曰稱氏者春秋前黜之<lb/>
非也英氏者國也國之號或一字或二字或三字非若<lb/>
甲氏潞氏也今縣有尉氏者亦可封國又何謂乎<lb/>
夏滅項公羊以謂桓公滅之非也桓公雖信賢豈宜滅<lb/>
人哉且桓公?已功?天下而威震主矣又戕人滅人<lb/>
此春秋所惡也而反為之諱是開有功者得?行天下<lb/>
而無忌憚也且桓公與山戎戰春秋貶之降侯為人夫<lb/>
戰山戎孰與滅中國滅中國反可諱以功除而戰山戎<lb/>
<pb n="11a"/>
反不得此皆迷惑不然者也<lb/>
十八年宋師及齊師戰于甗公羊曰曷為不使齊主之<lb/>
與襄公之征齊也非也晉荀林父及楚子戰于邲寧可<lb/>
亦曰與晉荀林父之征楚乎所異於晉者何哉<lb/>
邢人狄人伐衛公羊何休曰狄稱人者善能救齊非也<lb/>
春秋之法?諸夏而外夷狄夫外夷狄者夷狄亦外之<lb/>
是以仲尼稱夷狄之有君不如諸夏之亡惡其?釁蹈<lb/>
隙必能為患也夫中國至大不能無禍而開夷狄使憂<lb/>
<pb n="11b"/>
之吾見禍以益多憂以益長甚非仲尼意也<lb/>
十九年宋人執滕子嬰齊何休云名者葵丘之盟叛命<lb/>
者也非也若其誠然應曰宋公執矣休又云不為伯討<lb/>
者執之不以其罪亦非也若其誠然則何故名休又云<lb/>
所以著有罪者為襄公殺恥予謂為襄公殺恥者書宋<lb/>
公執之足矣且襄公執人之君不得其罪所以使霸業<lb/>
不就者此也直書其失以示後世不亦明乎又何殺恥<lb/>
之急<lb/>
<pb n="12a"/>
鄫子?盟于邾何休於此說為襄公諱之意委曲附?<lb/>
非聖人本指也且襄公以不能盡用道故致大敗功未<lb/>
足以及人?未足以??尚何可貴而春秋事事諱之<lb/>
此?徇已之私說非通方之大經<lb/>
二十年郜子來朝公羊云失地之君也非也若失地之<lb/>
君何得言來朝朝者施於有國有家之辭爾又公羊以<lb/>
郜滅在春秋前按春秋以?且九十年矣郜子失地殆<lb/>
三世矣猶能自歸同姓躬行朝禮無乃少不近人情乎<lb/>
<pb n="12b"/>
二十二年宋公及楚人戰于泓宋師敗績公羊以謂雖<lb/>
文王之戰不過是也非也如公羊之意惑於泓及河曲<lb/>
而已泓雖水名其陸地猶可以水名之若謂必令如河<lb/>
曲者遇於魯濟豈真遇於水中乎敗於濆泉豈真戰於<lb/>
泉中乎今天下以水名地者尤多不必居水中乃得以<lb/>
水名也且文王何容易哉?不加焉則不以力爭義不<lb/>
過焉則不以威制漸之以道摩之以仁而四方自服爾<lb/>
故詩曰肆不殄厥?亦不隕厥問如是而伐崇猶再駕<lb/>
<pb n="13a"/>
而降愛民之至也今襄公退不務修其業而進徒守咫<lb/>
尺之信夫其守信誠是也則不若緩修吾?無亟大功<lb/>
以殘百姓也今論其守信之節而忘其殘民之本而以<lb/>
比之文王其不知聖人亦深矣且夫守信而不詐戰於<lb/>
楚人則有?矣無?而求大功於已國則不為賴矣未<lb/>
知文王獨為爾乎<lb/>
二十四年天王出居于鄭公羊以謂不能事母者非也<lb/>
王者不孝宜去天以見今不去天知其非不孝也何休<lb/>
<pb n="13b"/>
又云下無廢上之義得?之者明母得廢之臣下得?<lb/>
母命嗚呼後世所以多廢置之禍也不亦謬乎<lb/>
二十五年宋殺其大夫公羊曰不名者宋三世無大夫<lb/>
三世?娶也非也文稱大夫是有大夫非無大夫明矣<lb/>
且君娶一卿而一國之?何得悉無大夫哉凡妻之父<lb/>
母所不臣也至其等列禮不及也何謂無大夫乎詭僻<lb/>
不經乃至於此可憫笑者此也<lb/>
楚人圍陳納頓子于頓公羊曰何以不言遂兩之也非<lb/>
<pb n="14a"/>
也頓子之奔由陳攻之故楚必圍陳乃得納頓子其文<lb/>
與其事詳矣盡矣不可加矣豈得言遂哉遂者生事也<lb/>
非此之比也<lb/>
公??子莒慶何休曰莒無大夫書慶者尊敬?之義<lb/>
劉子曰推此言也觀之其妄可勝計乎<lb/>
二十六年公追齊師至酅弗及公羊曰其言至酅弗及<lb/>
何侈也非也以公追人就令勝之尚何可侈哉且是後<lb/>
齊復伐我此明齊不畏魯甚矣數見卑侮猶自以為大<lb/>
<pb n="14b"/>
如此乎君子之無恥也<lb/>
楚人滅隗以隗子歸何休曰不言獲者舉滅為重非也<lb/>
獲之與以歸非一物也何得并言之<lb/>
楚人伐宋圍緡公羊以謂邑不言圍言圍刺道用師也<lb/>
非也圍緡者乃楚人將卑師少爾伐齊者則楚師將卑<lb/>
師?爾何以?配合之乎<lb/>
公以楚師伐齊取榖何休曰稱師者順上文非也踰國<lb/>
而乞師是必求多非求少也若少魯亦自能辦之何苦<lb/>
<pb n="15a"/>
外求乎故此自楚師無疑也何休欲顧上圍緡時意故<lb/>
析之爾又所為圍者非旬日所能為者也說楚人道用<lb/>
其師於伐宋則庶?信矣何者伐非?事也說楚人道<lb/>
用其師於取緡亦庶?信矣何者取邑未必?也今正<lb/>
圍邑?者或累年短者或累月公又安能得其?伐齊<lb/>
取榖乎且由楚至魯非近地也伐宋圍緡非易事也由<lb/>
魯至齊又非一日也勝齊取榖又非一日也自齊還魯<lb/>
又非一日也用一冬之間往返如此此可信乎<lb/>
<pb n="15b"/>
公至自伐齊公羊曰此已取榖矣何以致伐原公羊之<lb/>
意者謂得意致?不得意致伐則今得意不當致伐故<lb/>
如此問也曰何以致伐者是問不致?而致伐也然伐<lb/>
齊取榖者獨公以楚師自往耳無諸侯之?也非諸侯<lb/>
之?則不得致?此理之適然耳公羊子迷妄其本末<lb/>
遂?云患之興必自此始何休覺其難通又必欲掩覆<lb/>
其過故注莊五年曰公與一國行師得意不致不得意<lb/>
致伐以彫飾此文也然公羊本問何以致伐不問何以<lb/>
<pb n="16a"/>
致問何以致伐者是問何以致?今不然耳問何以致<lb/>
者乃可說云得意不致不得意致伐耳今遺其問致伐<lb/>
之本意更出不致之?說欲以濛澒其語營亂耳目豈<lb/>
通也哉且用公羊之說公伐齊取榖有何不得意哉乃<lb/>
云患之起必自此始按是後乃無齊患雖何休曲為之<lb/>
說寧足蔽其妄乎<lb/>
二十七年楚人陳侯蔡侯鄭伯許男圍宋公羊曰其稱<lb/>
人為執宋公貶也非也宋襄公死?矣春秋前貶之明<lb/>
<pb n="16b"/>
矣又終僖之篇貶何為乎<lb/>
二十八年晉侯侵曹晉侯伐?公羊云未侵曹也非也<lb/>
若未侵曹者春秋豈探其情而先書之<lb/>
公子買戍?不卒戍刺之公羊曰不可使往也非也若<lb/>
不可使往而刺之是得其罪矣又何更其文為不卒戍<lb/>
乎且殺大夫何必著其罪哉其著之罪則是加之加之<lb/>
則濫矣春秋直記之者見濫也傳不曉此意而妄云云<lb/>
何休乃復引曰不日以明有罪無罪不亦迂乎<lb/>
<pb n="17a"/>
及楚人戰于城濮公羊曰此大戰也曷為使微者此自<lb/>
戕賊者也按公羊本云楚無大夫前年伐宋圍緡雖以<lb/>
師行猶自?本稱稱人而已今忽如此問則是楚有大<lb/>
夫也即今言之是前所言非也即前言之是今所言非<lb/>
也何休乃引屈完按彼屈完乃自為尊之以當桓公特<lb/>
說此文耳非常之辭何得引比乎又諸侯自用師楚自<lb/>
使微者豈得不謂之大戰曷為使微者亦問之無理者<lb/>
也<lb/>
<pb n="17b"/>
陳侯如?公羊云後?非也陳本不預盟約聞?自至<lb/>
其意其文與陳侯使袁僑如?一耳不可?出兩說<lb/>
公朝于王所公羊曰天子在是也不言天子在是不與<lb/>
致天子也非也若不與致天子則不書天子在是彼云<lb/>
天王狩于河陽豈與致天子乎<lb/>
陳侯款卒何休曰不書葬者為晉文諱推此言也而觀<lb/>
之其妄可勝記乎<lb/>
天王狩于河陽公羊曰不與再致天子也何休曰一失<lb/>
<pb n="18a"/>
禮尚愈予謂傳語有理而不合經注語無理而不可訓<lb/>
豈有以臣召君云一失尚愈乎一失尚愈者謂小?出<lb/>
入耳若顛倒君臣淆亂尊卑此罪之大者尚云愈哉<lb/>
二十九年介葛盧?公羊曰夷狄之君非也白狄無名<lb/>
介何以得名<lb/>
三十年?侯鄭歸于?公羊曰其言歸何歸惡乎元咺<lb/>
也非也公羊常例以歸者出入無惡復歸者出有惡歸<lb/>
無惡縱春秋歸惡於元咺書?侯亦足矣又謂之出入<lb/>
<pb n="18b"/>
無惡可乎<lb/>
公子遂如京師遂如晉公羊曰公不得為政爾非也僖<lb/>
公之時大夫初未?豈敢專行哉此殆誣之矣<lb/>
三十一年取濟西田公羊曰諱取同姓之田言魯此地<lb/>
本為晉侯所還當時不取?而取之故坐取邑也非也<lb/>
諸侯受封自有分矣後雖侵奪?失有王者作皆當還<lb/>
之魯取已物假令本無伯主之命猶應以功覆過故魯<lb/>
頌美僖公能復周公之宇何有反坐取同姓之田哉又<lb/>
<pb n="19a"/>
公羊桓二年傳曰至乎地之與人則不然俄而可以為<lb/>
其有矣然則為取可以為有乎曰不可若楚王之妻媦<lb/>
無時焉可也以是推之明曹不得終有魯地魯?伯主<lb/>
之命而取之又何足諱哉<lb/>
三十二年?人及狄盟何休云言及者知不得狄君非<lb/>
也書?人狄盟則不成文書?人?狄則實盟非?曰<lb/>
及狄者使文理相成耳亦猶晉侯?狄?吳之比也尚<lb/>
何疑乎<lb/>
<pb n="19b"/>
　　　文公<lb/>
元年天王使叔服??葬何休曰常事書者文公不肖<lb/>
諸侯莫肯?之故書天子之厚以起諸侯之薄非也文<lb/>
公始即位亦何不肖而諸侯遂聞之乎向若天子亦不<lb/>
遣叔服?葬則春秋便都無文以見文公之不肖矣又<lb/>
曰叔服不稱王子者時天子諸侯不務求賢而專貴親<lb/>
親故尤其在位子弟刺其早任以權也亦非也天子之<lb/>
子得稱王子猶諸侯之子得稱公子也王子有封國為<lb/>
<pb n="20a"/>
諸侯者不得復稱王子當以爵為重其未命為諸侯者<lb/>
自當從大夫之制或字或名理適宜之非為刺親親也<lb/>
又云魯得言公子者方?異辭故獨不言弟也然則魯<lb/>
不言弟乃春秋之常而公子慶父伐於餘丘乃云不言<lb/>
弟豈其幼少將兵凡此云云公羊本無其說俱出何休<lb/>
爾而乖錯如此可為怪歎<lb/>
天王使毛伯來錫公命公羊曰加我服也非也命為諸<lb/>
侯<lb/>
<pb n="20b"/>
二年作僖公主公羊曰刺欲久?而後不能非也公自<lb/>
惰緩不作主耳何以知其欲久?<lb/>
及晉處父盟公羊曰何以不氏諱與大夫盟也非也諱<lb/>
與大夫盟沒公足矣何為去其氏即?微者及晉處父<lb/>
盟何以辨乎何休曰使若得其君如經言邾婁儀父矣<lb/>
若然又不當沒公也<lb/>
三年晉陽處父伐楚救江何休曰若兩之當先言救非<lb/>
也若實伐楚又往救江豈非兩之乎明此但脫以字爾<lb/>
<pb n="21a"/>
四年逆婦姜于齊公羊曰娶乎大夫略之也此雖孤經<lb/>
無他證據然魯初納幣乃用上卿審娶大夫者禮豈如<lb/>
此崇乎<lb/>
五年王使榮叔歸含且賵公羊曰其言歸含且賵何兼<lb/>
之非禮也非也禮國君薨鄰國弔之其敵體也猶含賵<lb/>
禭共一大夫?王者於其臣妾乎何休曰不?含晚言<lb/>
來者本不當含按公羊例不及事言來其常也今含不<lb/>
及事自可言來何害於不當含而又去來乎又傳譏兼<lb/>
<pb n="21b"/>
之不譏含也則傳意以含為禮注意以含為非禮其自<lb/>
相反戾至如此<lb/>
王使召伯來?葬何休曰去天者不及事刺比失?禮<lb/>
也非也天子?葬諸侯而有早晚小失耳未可集以為<lb/>
過也何至遂貶去天乎<lb/>
六年葬晉襄公何休曰刺公不自行非禮也諸侯薨大<lb/>
夫弔自?葬吾不知此在何禮周有千八百諸侯統計<lb/>
五十年死亡略盡是一?凡有三十六君死也如一一<lb/>
<pb n="22a"/>
?葬雖疲死道路猶未能適?又外有朝??有祭祀<lb/>
如何得暫假而行之乎言不近理無甚此者<lb/>
晉殺其大夫陽處父晉狐射姑出奔狄公羊曰晉殺其<lb/>
大夫陽處父則狐射姑何為出奔射姑殺也此問之非<lb/>
也處父見殺射姑出奔何有可疑而明射姑殺處父乎<lb/>
成十五年宋殺其大夫山宋華元出奔晉然則殺山者<lb/>
亦華元乎<lb/>
閏月不告朔猶朝于廟公羊謂不告朔禮也猶朝于廟<lb/>
<pb n="22b"/>
非禮也非也閏雖無常而政有常安得不告假令閏十<lb/>
二月者必有立春立春之政所當告也若就前月告之<lb/>
則先時若就後月告之則不及時夏書曰先時者殺無<lb/>
赦不及時者殺無赦由是觀之則自當告也<lb/>
七年公伐邾婁甲戌取須朐公羊曰取邑不日此何以<lb/>
日?辭也使若他人然非也僖公時亦嘗伐邾取須胊<lb/>
矣何不為?辭哉何休曰所以深諱者扈之盟不見序<lb/>
并為取邑故按僖公取須朐之年與邾戰於升陘敗?<lb/>
<pb n="23a"/>
之師理亦可諱而何故不日以為辭哉又僖二十六年<lb/>
伐齊取榖書公至自伐齊者公羊以謂雖得意且有後<lb/>
患故?不得意之例以致公也然僖公後卒無患今止<lb/>
?取邑之故故扈之盟不見序可謂後有患矣何不書<lb/>
公至自伐邾婁以起不得意乎夫取榖無患也書公至<lb/>
取須朐有患不書公至何二三哉<lb/>
公?諸侯晉大夫盟于扈公羊曰諸侯不可使與公盟<lb/>
眣晉大夫使與公盟非也在?者皆諸侯也?與公盟<lb/>
<pb n="23b"/>
矣又何云眣晉大夫乎且諸侯不欲與魯侯盟乃敢眣<lb/>
晉大夫使之盟乎皆事之不然者也<lb/>
徐伐莒何休曰謂之徐者前共滅王者後故狄之非也<lb/>
徐亦夷耳書云徐戎並興非至今乃狄之也<lb/>
八年公孫敖如京師不至復丙戌奔莒何休曰日者嫌<lb/>
敖罪明則起君弱故諱使若無罪按公羊所說經義明<lb/>
矣而何休?以此例紛亂之是畫蛇足者也且敖之罪<lb/>
加日何以能諱不日何以能益<lb/>
<pb n="24a"/>
宋人殺其大夫司馬宋司城?奔公羊曰曷為皆官舉<lb/>
宋三世無大夫非也僖二十五年宋殺其大夫不舉名<lb/>
氏以謂宋無大夫也今此舉官亦云無大夫若實?娶<lb/>
無大夫者都無所舉是矣或官舉或不舉何哉<lb/>
九年秦人?歸僖公成風之禭公羊曰兼之非禮也非<lb/>
也僖公成風猶?公仲子耳若以謂兩人者豈可敘母<lb/>
於子下哉禮曰婦人三?是謂婦人無專行耳如遂令<lb/>
母在子下不可謂知禮<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋權衡卷十一<lb/>
</p>
<p>
</p>
  </div>
</body>
</text>
</TEI>