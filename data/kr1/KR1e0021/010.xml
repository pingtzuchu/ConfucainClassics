<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋權衡卷十</head>
    <p>
<pb n="1a"/>
欽定四庫全書<lb/>
　春秋權衡卷十　　　　　宋　劉敞　撰<lb/>
十五年鄭伯突出奔蔡公羊以謂突之名奪正也非也<lb/>
突之不正明矣雖勿名之可勿奪乎<lb/>
鄭世子忽復歸于鄭公羊以謂復歸者出惡歸無惡歸<lb/>
者出入無惡非也如忽之奔蓋有不得已亦何惡乎若<lb/>
以為惡猶有可諉未知突之篡國亦何故出入無惡乎<lb/>
以謂突之言歸順祭仲也夫突親篡兄奪國以順祭仲<lb/>
<pb n="1b"/>
而得言歸忽本宜為君者也方其出亦何獨不使順祭<lb/>
仲乎在突之入則得順祭仲而使為入無惡在忽之出<lb/>
則不得順祭仲而使為出有惡如是春秋乃助突而不<lb/>
助忽也不亦悖乎何休曰忽之出惡者為不如死之榮<lb/>
也亦非也公羊許祭仲為知權者固以祭仲為能以生<lb/>
易死今又責忽之不死若忽死為是則無以權許祭仲<lb/>
若忽生為是則又何生之榮而言祭仲則欲其以生易<lb/>
死言鄭忽則欲其以死易生不亦惑哉不亦惑哉孔子<lb/>
<pb n="2a"/>
曰既欲其生又欲其死是惑也<lb/>
鄭伯突入于櫟公羊曰曷為不言入於鄭未言爾非也<lb/>
實入於櫟未入于鄭豈得言鄭哉何休固據陽生為比<lb/>
夫陽生入陳乞之家者誠在齊也又何疑乎衛侯入於<lb/>
夷儀蒯聵入於戚公居於鄆皆一例爾<lb/>
伐鄭何休以謂征突非也蓋休不知之<lb/>
十六年公至自伐鄭何休曰致者善公非也元年不致<lb/>
以為奪臣子辭二年致以為深抑小人今書致以為善<lb/>
<pb n="2b"/>
公行義桓會不致以為無憂可危如休之言致者乍善<lb/>
乍惡乍安乍危無一可通也<lb/>
十七年公及邾儀父盟于趡何休云本失爵在名例中<lb/>
朝桓公稱人今此不名者明元功之臣有誅無?非也<lb/>
若元功之臣有誅無?故儀父雖有罪猶不失初?則<lb/>
滕侯薛侯未嘗有罪一?之後便黜稱伯子何也<lb/>
及齊師戰于奚何休云云者鄙俗之言耳<lb/>
蔡季自陳歸于蔡何休以季不稱弟者見季不受父兄<lb/>
<pb n="3a"/>
之尊非也以季為名乎季未命為大夫則名氏不通以<lb/>
季為氏乎先君已沒則不合稱弟理適然耳諸休所稱<lb/>
者皆非也<lb/>
?蔡桓侯何休云奪臣子辭非也春秋之時禍亂有甚<lb/>
於封人者未聞奪也<lb/>
十月朔日有食之何休云云者非也日之食非專為魯<lb/>
春秋豈得?附著之魯哉聖人之說災異欲人懼耳非<lb/>
若眭孟京房指象求類如與鬼神通言者也<lb/>
<pb n="3b"/>
十八年?我君桓公公羊曰賊未討何以書?讎在外<lb/>
也讎在外則何以書?君子辭也非也君?臣不討賊<lb/>
非臣子不復讎非子復讎者以死敗為榮故曰父母之<lb/>
讎不與共戴天齊襄公復九世之讎公羊賢之奈何為<lb/>
讎在外則勿復乎必曰量力而動不責逾國而討者又<lb/>
何以稱復讎者以死敗為榮乎伍子胥借吳之力以復<lb/>
楚公羊是之即以量力不責者如子胥乃可耳焉有據<lb/>
千乘之勢而知讎不報乎<lb/>
<pb n="4a"/>
　　　莊公<lb/>
元年夫人孫于齊公羊曰正月以存君念母以首事非<lb/>
也夫人始與公俱如齊公薨喪歸則夫人固亦歸文不<lb/>
得特見爾非為念母特貶之也且公羊例夫人行唯奔<lb/>
喪致姜氏之不致適宜矣又何疑乎弟子不曉故妄問<lb/>
之公羊子忘其本例遂妄對之實說公薨於齊事起夫<lb/>
人而國人初不知也徐而知之則共責讓夫人夫人用<lb/>
是奔耳<lb/>
<pb n="4b"/>
單伯逆王姬公羊以謂單伯者吾大夫之命乎天子者<lb/>
也非也春秋之義許人臣者必使臣若以命於天子之<lb/>
故而不名是使不臣也又禮曰君前臣名公羊說公子<lb/>
糾不稱公子亦曰君前臣名豈有己國大夫受己君命<lb/>
但以命於天子遂得不名乎且公子糾異國之人單伯<lb/>
朝廷之臣於外國之人則正君臣之禮朝廷之臣反不<lb/>
務正君臣之禮甚可怪也又所謂命於天子不名者禮<lb/>
經未有不稱使天子召而使之也亦非也文何不曰天<lb/>
<pb n="5a"/>
子使單伯逆王姬凡天子嫁女而使魯為主必有告命<lb/>
魯既受命則使人逆女禮也何至天子自召單伯使之乎<lb/>
且主嫁女者魯侯也非單伯也天子何乃專召單伯而<lb/>
使之此事之不然<lb/>
王使榮叔?錫桓公命公羊曰加我服也非也周人雖<lb/>
愚豈其以衣服車馬而畀既?之人哉且何以為儀<lb/>
齊師遷紀郱鄑郚公羊曰遷之者取之也為襄公諱也<lb/>
非也有遷而不取者有取而不遷者有且遷且取者春<lb/>
<pb n="5b"/>
秋據實而書耳非諱也以遷邑為愈乎宋人遷宿公羊<lb/>
以謂當坐滅國然則齊師取邑諱從遷邑實言遷邑復<lb/>
坐滅邑安在諱也且襄公獨非?惡而討不義者乎其<lb/>
何諱焉<lb/>
二年公子慶父伐於餘丘公羊以謂於餘丘邾邑也非<lb/>
也公羊見邑不繫國若可疑者悉附之邾婁爾何休云<lb/>
慶父少將兵不譏者從不言弟意亦起之其意謂公弟<lb/>
也二十五年公子友如陳不言弟又何起哉<lb/>
<pb n="6a"/>
三年?桓王公羊以謂改?非也若誠改?應曰改?<lb/>
如改卜之類矣今不言改非改?也何休云榮奢改?<lb/>
?非其宜故惡?之按休所引皆?記也理不可信說<lb/>
者又謂坐義云王崩七年改?必然也夫世衰禮廢何<lb/>
事不有豈能必桓王前已?哉固當據經文無改?足<lb/>
以為實矣<lb/>
紀季以酅入于齊公羊以謂賢紀季服罪故不名非也<lb/>
原春秋所以不貶季為畔者以季受命於紀侯也若齊<lb/>
<pb n="6b"/>
欲滅紀紀季不能同心守國專析其地以事讎敵外託<lb/>
服罪實私享其利者是春秋所惡也且春秋貴死位無<lb/>
?以專地事讎之人而輒?之此明齊紀本非讎也襄<lb/>
公貪其土地紀侯自見不忍?其人又恥事惡人欲棄<lb/>
去之師法太王而患宗廟滅?其心又未滿故使紀季<lb/>
以酅入齊為附庸也是紀侯輕南面之位而惜百姓之<lb/>
命不患終身無位而憂宗社之祀其仁心忠厚最為春<lb/>
秋所賢者也趙鞅入於晉陽以叛以無君命雖有功不<lb/>
<pb n="7a"/>
除其惡假令季實服罪以存宗廟猶與趙鞅無君命等<lb/>
耳不得沒其叛又稱其字也<lb/>
四年紀侯大去其國公羊以謂滅也不言滅為襄公諱<lb/>
也非也文稱紀侯大去何以謂之滅乎蔡侯?父惡莫<lb/>
大焉楚子討之書曰楚子虔誘蔡侯般者固惡其?惡<lb/>
而討不義也紀侯九世之惡不深於蔡般齊襄?惡而<lb/>
討不義不減於楚子而春秋深抑紀侯以難明之事專<lb/>
信齊侯以一偏之辭何哉且烹哀公者王也非紀侯也<lb/>
<pb n="7b"/>
紀侯有罪罪在譖人不在烹人何滅紀以為賢哉以辯<lb/>
持之以曲通之公羊之義固勝以道觀之以義推之公<lb/>
羊之義未有一可也<lb/>
齊侯?紀伯姬公羊以襄公為賢吾既言之矣<lb/>
公及齊人狩于郜公羊以謂實齊侯也非也春秋有不<lb/>
待貶?而見罪惡者若實齊侯書之乃?矣又何更之<lb/>
乎<lb/>
五年倪???朝公羊曰??者何名也其名何?國<lb/>
<pb n="8a"/>
也非也諸侯無生名凡生名者為貶之耳<lb/>
伐衛公羊以謂不言納朔辟王也按公羊以納為篡然<lb/>
則書納足明其罪矣今不務?貶而反?惡非春秋之<lb/>
意也<lb/>
六年王人子突救衛公羊以謂實貴子突繫諸人耳非<lb/>
也衛侯不臣王不能誅也遣貴子突救衛不能克也書<lb/>
王子突適足以見其?矣此亦不待貶?者何有繫諸<lb/>
人哉<lb/>
<pb n="8b"/>
衛侯朔入于衛公羊曰其言入何何休云據頓子不復<lb/>
書入非也去年五國納衛侯實不能入今衛侯因利?<lb/>
便遂能自入也納則言納入則言入初不相干無所多<lb/>
疑也推公羊之意所以為若言者蔽在以納者入辭也<lb/>
不知納者自納辭入者自辭入爾以謂不然無為去年<lb/>
冬諸侯既入之今年六月乃又入也何休又云不書公<lb/>
子留出奔者天子本當?衛不當復立公子留亦非也<lb/>
休以據百二十國?書作春秋若留者無宜不書故云爾<lb/>
<pb n="9a"/>
仲尼曰興滅國繼?世有王者作猶曰興之繼之?以<lb/>
一朔之惡遂?康叔之祀哉理不通也推不通之理欲<lb/>
以成百二十國?書之驗而不悟違失聖人之意可憫<lb/>
笑者此也<lb/>
公至自伐衛公羊曰得意致會不得意致伐何休又說<lb/>
二國一國之?皆詭亂不經有為而為非凡例之體故<lb/>
不詰也<lb/>
齊人?歸衛?公羊曰此衛?也齊人曷為?歸之衛<lb/>
<pb n="9b"/>
人歸之也非也宋人致鼎謂之郜鼎鼎本郜物也齊人<lb/>
歸?謂之衛??本衛物也事類相明無足可疑豈以<lb/>
謂之衛?則必衛人歸之彼郜鼎者豈必郜人送之哉<lb/>
且經書齊人?歸至明白矣又何云乎<lb/>
七年星隕如雨公羊說不修春秋曰雨星不及地尺而<lb/>
復君子修之曰星隕如雨此妄語也若令不修春秋其<lb/>
文如此仲尼何得改之乎若彼言雨星非必?星也今<lb/>
言如雨則?星必也是仲尼?設不實之事以迷罔後<lb/>
<pb n="10a"/>
人也又仲尼不書尺而復若實尺而復無為不書若尺<lb/>
而復不足書如雨亦不足書何者如何休之言以隕則<lb/>
為異耳<lb/>
秋大水無麥苗公羊云一災不書待無麥然後書無苗<lb/>
非也若春秋一災不書豈愛民之謂乎計公羊之意謂<lb/>
當是時麥?而苗弱苗當先敗麥當後敗不當先書無<lb/>
麥也審如公羊言一災不書待無麥乃書無苗則何不<lb/>
曰無苗麥乎<lb/>
<pb n="10b"/>
八年師次于郎以俟陳人蔡人公羊以謂託不得已也<lb/>
非也仲尼豈為不實無狀以迷人哉觀聖人諱國惡者<lb/>
有之矣亦不從而為之辭而已夫從而為之辭者此小<lb/>
人之事也何以辱春秋<lb/>
甲午祠兵公羊以謂為久也非也若魯欲以夏月與鄰<lb/>
國之齊共伐盛何至正月出師自取淹久乎<lb/>
成降于齊師公羊以謂成者盛也諱滅同姓也不言降<lb/>
吾師辟之也非也實共圍盛改謂之成實滅其國改謂<lb/>
<pb n="11a"/>
之降實降于魯又獨言齊皆非聖人之文也凡聖人諱<lb/>
國惡亦在可諱之域不在不可諱之域如改白為?曰<lb/>
已為人豈獨非道亦不可傳世矣春秋之書要在無傳<lb/>
而自通非曲經以合傳也且所貴聖人之文者不貴其<lb/>
革易名字以惑人也如必革易名字然後可見?貶諱<lb/>
避者誰不能為春秋哉<lb/>
師還公羊曰病之也曰師病矣非師之罪也然則理實<lb/>
貶之何言善之乎又凡春秋所刺譏茍滅國伐邑誰則<lb/>
<pb n="11b"/>
非君之罪乎既曰君罪師則無罪何至於此獨以為非<lb/>
師之罪乎則彼不記師還者皆非君罪而師罪乎<lb/>
九年公及齊大夫盟于?公羊以謂不沒公者齊無君<lb/>
也非也齊之有君猶當沒公齊今無君何以反不沒公<lb/>
且以不沒公為尊?邪按?子?盟公羊云不稱使豈<lb/>
我無君蓋以謂君不行使乎大夫也春秋尊魯魯無君<lb/>
猶不使齊侯敵魯大夫若齊無君春秋何得斥公以敵<lb/>
齊大夫哉又曰何以不名諱與大夫盟也何休曰是時<lb/>
<pb n="12a"/>
齊人?迎子糾魯不與而與之盟齊為是更迎小白吾<lb/>
謂魯若不與齊糾者何?與齊大夫盟所盟更何事哉<lb/>
公伐齊納糾公羊云納者入辭也非也納者納辭耳得<lb/>
入不得入未可知也非入辭也又曰伐而言納者猶不<lb/>
能納也亦非也有伐而納者有圍而納者有未嘗伐未<lb/>
嘗圍而納者各據實書之耳又云糾不稱公子君前臣<lb/>
名也非也糾失國在魯本非魯臣何以責以君前臣名<lb/>
乎且若稱公子糾則可謂非君前臣名乎<lb/>
<pb n="12b"/>
齊小白入于齊公羊云以國氏者當國也非也凡言當<lb/>
國之說皆無通例不可條貫吾於州吁?其君既言之<lb/>
矣<lb/>
及齊師戰于乾時我師敗績公羊曰?不言敗此言敗<lb/>
者伐敗也非也若魯實以復讎而戰者春秋不宜不言<lb/>
公若以復讎者在下故不言公春秋豈奪人臣子意哉<lb/>
臣有善言君行之則君善也故書曰股肱良哉言一體<lb/>
也奈何以復讎者在下則不以其美歸公哉且謀之者<lb/>
<pb n="13a"/>
臣也行之者君也臣謀而君不行貶君可也臣謀而君<lb/>
行又欲何嫌<lb/>
十年公侵宋公羊曰麤者曰侵精者曰伐似近矣未合<lb/>
也又戰不言伐是也戰重也其曰圍不言戰則非也圍<lb/>
未必重於戰不可詳圍而略戰<lb/>
宋人遷宿公羊曰以地遷之非也直宋人以其力遷宿<lb/>
使臣于已無說還之與不還之<lb/>
齊師宋師次于郎公敗宋師于?丘公羊曰我能敗之<lb/>
<pb n="13b"/>
故言次也何休云二國纔止次未成於伐不知二國之<lb/>
師進至於?丘而我能敗之邪抑亦退至?丘而我能<lb/>
敗之邪今推傳文及注意是自郎進至?丘也然則郎<lb/>
非近邑桓十年?戰于郎何以謂之近乎圍邪彼時至<lb/>
郎則恐見圍此時至郎則猶未成於伐郎一地也何二<lb/>
三乃爾乎<lb/>
?敗蔡師于莘以蔡侯獻舞歸公羊以謂?者州名也<lb/>
非也楚之有?號非一日也詩云撻彼殷武奮伐?楚<lb/>
<pb n="14a"/>
非孔子改之也且楚在?州以其?大故抑而謂之?<lb/>
若?州之地復有一國彊若楚者當有兩?不亦妄乎<lb/>
又徐亦夷也徐在徐州不聞以州名名之則徐猶?也<lb/>
可得謂徐者州名之乎又曰國不若氏亦非也甲氏潞<lb/>
氏同為赤夷而國殊族異故分名耳譬猶漢之西域乃<lb/>
有三十六國總而名之謂之西域析而名之自然分?有<lb/>
何怪而?云進之稱氏乎又曰氏不若人假令赤狄治<lb/>
行益修者可云晉師滅赤狄甲人乎又曰蔡侯獻舞何<lb/>
<pb n="14b"/>
以名?曷為?獲也曷為不言其獲不與夷狄之獲中<lb/>
國也亦非也按公羊謂秦者夷也匿嫡之名然則僖十<lb/>
五年秦獲晉侯何故與夷狄獲中國邪凡春秋有獲某<lb/>
人者有以某人歸者文自不同非一物也以理言之獲<lb/>
蓋蹔得以歸蓋就虜而不恥者<lb/>
十一年宋大水公羊云外災不書此書者及我也按春<lb/>
秋?其國而外諸夏若水災及魯自可記魯災而已無<lb/>
為詳宋而?我也公羊以百二十國寶書為據故云爾<lb/>
<pb n="15a"/>
非實可信也<lb/>
王姬歸于齊公羊云何以書過我也非也元年所書逆<lb/>
王姬及築館者皆以非常書則知常逆王姬及築館不<lb/>
當書故此王姬書歸而已若以謂過我而書者自周之<lb/>
齊何乃過魯<lb/>
十三年公?齊侯盟于柯按公羊例曰會猶最也及汲<lb/>
汲也信斯言者柯之盟曹子手?以劫齊侯可謂非汲<lb/>
汲乎而不稱及何哉或者為公羊文過以謂諱之按春<lb/>
<pb n="15b"/>
秋但不書取汶陽田足矣又改及為會則是都喪事實<lb/>
使後人無由察其是非豈聖人意乎<lb/>
十四年單伯會伐宋公羊云後會也非也伐宋之時魯<lb/>
本不預謀後聞乃遣大夫往會之耳與陳侯如會同意<lb/>
非後期也<lb/>
十七年齊人執鄭瞻公羊云書甚佞也按春秋未有?<lb/>
者而得書於經若瞻為大夫而未命又何以?乎<lb/>
多麋何休於此云云者非春秋意也不曰為災乎<lb/>
<pb n="16a"/>
十八年公追戎于濟西公羊以謂大其未至而豫禦之<lb/>
也非也若未至而禦何得謂之追乎此不待攻而自破<lb/>
者雖多言煩說猶不可解也又曰于濟西者大之也此<lb/>
欲引追齊師至酅以立?貶耳彼自以弗及故得書至<lb/>
又何足據乎<lb/>
十九年公子結媵陳人之婦于鄄公羊以謂媵者諸侯<lb/>
娶一國則二國往媵之陳人者陳侯也非也云公子結<lb/>
以妾媵歸陳侯之婦則文理不成又無故貶損陳侯使<lb/>
<pb n="16b"/>
從人稱非正名之義蓋媵者送女也陳人者陳大夫也<lb/>
不煩說矣又曰諸侯一娶九女諸侯不再娶亦非也假<lb/>
令諸侯之正妃卒則右媵攝事右媵復卒則左媵攝事<lb/>
而左媵復卒豈可以宗廟社稷與?姪娣共之哉獨不<lb/>
為宗廟社稷乎禮云宗子雖七十無無主婦由是而言<lb/>
宗廟不輕於族人國君不輕於宗子宗子猶不以妾為<lb/>
婦國君何故反得以妾為婦哉然則諸侯自合再娶再<lb/>
娶者不備三歸可矣昔武王崩成王年十二若不再娶<lb/>
<pb n="17a"/>
安取此子哉茍令武王三十而娶其后亦二十而嫁比<lb/>
武王之崩后亦八十三矣計生成王時不減七十此非<lb/>
人世所有也可得?云不再娶乎成王又自有母弟事<lb/>
皆驗著　一娶明矣<lb/>
二十年齊大災公羊曰大災者何大瘠也大瘠者何?<lb/>
也非也春秋何以不言大瘠大?而亂火災之名乎又<lb/>
曰何以書及我也亦非也春秋豈其詳外而??哉<lb/>
二十二年肆大省公羊以謂譏始忌省也非也經云肆<lb/>
<pb n="17b"/>
大眚而傳謂之忌省其文與其理不可訓解蓋不足難<lb/>
也<lb/>
陳人殺其公子禦?尋何休之意以謂大夫相殺也非<lb/>
也稱人則是殺有罪之辭耳孟子曰左右皆曰可殺勿<lb/>
聽諸大夫皆曰可殺勿聽國人皆曰可殺然後察之見<lb/>
可殺焉然後殺之故曰國人殺之也<lb/>
夏五月何休於此云云者非也<lb/>
公如齊納幣何休云實淫泆不可言故因其自納幣見<lb/>
<pb n="18a"/>
之非也公不當喪娶又不當自納幣此春秋所貶也又<lb/>
何起淫泆之有<lb/>
二十三年公至自齊公羊云危之也公一陳佗也非也<lb/>
有致善有致不善皆妄說也不可以通<lb/>
蔡叔?聘何休云不稱使者公一陳佗故使若我無君<lb/>
以起其當?非也假令莊公外淫天子詎能便知之而<lb/>
春秋責其聘小人乎<lb/>
公如齊觀社何休云諱淫也非也假令君子諱國惡豈<lb/>
<pb n="18b"/>
可?出不然之事以文過飾非乎<lb/>
?人?聘公羊云?何以稱人始能聘也非也稱人即<lb/>
其大夫之辭耳何休乃云春秋王魯因其始?聘明夷<lb/>
狄能慕化脩聘禮當進之若然者隱二年會戎于潛何<lb/>
不曰會戎人乎且?人?聘明非其君自?矣今所言<lb/>
州國氏人名字爵七等之制皆進退人君者也如之何<lb/>
又欲移用於其臣乎何休又曰不繫國而?者許夷狄<lb/>
者不一而足若然是後何不且書楚氏而遂足與楚人<lb/>
<pb n="19a"/>
盟于扈公羊曰危之也妄說耳<lb/>
二十四年戎侵曹曹?出奔陳公羊曰曹無大夫非也<lb/>
經曰不敢遺小國之臣聖人作春秋豈遺之哉又曹伯<lb/>
伯也鄭伯亦伯也若以小國故無大夫鄭亦宜無大夫<lb/>
豈獨曹哉今公羊不曰鄭無大夫而獨曰曹無大夫似<lb/>
見曹之大夫著於經者少耳非確語也<lb/>
赤歸于曹郭公按此一事推尋傳注初無義理不知先<lb/>
儒顛倒繆妄何乃至如此<lb/>
<pb n="19b"/>
二十五年陳侯使女叔?聘何休云稱字敬老也非也<lb/>
春秋以名字?貶非有殊功異行亦不?字之藉使女<lb/>
叔實有賢行則稱氏為不見矣<lb/>
衛侯朔卒何休云云飾非之語也無可信用<lb/>
日有食之鼓用牲于社何休云書得禮非也若得禮則<lb/>
春秋當不書矣<lb/>
大水鼓用牲于社于門公羊曰于社禮也于門非禮也<lb/>
非也若于社為得禮春秋亦當不書矣<lb/>
<pb n="20a"/>
公子友如陳按公羊例母弟稱弟此公弟也則何以不<lb/>
曰公弟乎吾於齊侯使其弟年?聘既言之矣<lb/>
二十六年曹殺其大夫公羊云不名?也然則殺三郤<lb/>
何故名乎又云不死於曹君者也宋殺其大夫又何以<lb/>
辨哉凡公羊以大夫相殺稱人而君殺大夫稱國而不<lb/>
論大夫有罪無罪故使曹宋同文異義是非臆斷也又<lb/>
曰此蓋戰也滅也亦非也曹?雖賢何能掩君滅之禍<lb/>
乎以曹?之賢遂諱曹伯之滅又何義乎晉之假道於<lb/>
<pb n="20b"/>
虞也?之?諫推?之?之賢則無以異於曹?矣春<lb/>
秋為曹?諱曹伯不為?之?諱虞公何哉<lb/>
二十七年公子友如陳?原仲公羊云通乎季子之私<lb/>
行非也文稱如陳非私行也且當是時?難未作何避<lb/>
之有若以季子見幾?舉者是謂忘宗國之亂而貴一<lb/>
身之全非賢智也且季子於此奔陳亦見釁端已成乎<lb/>
則莊公既病而召季子其釁端宜益深矣季子何以得<lb/>
入而與國政夫莊公病季子?旅在外一旦召至授之<lb/>
<pb n="21a"/>
權柄人莫能禦者此明公子牙之徒禍猶未已也若彼<lb/>
之時禍猶未巳?去莊公?尚數年而遂云避?難出<lb/>
奔乎且季子與其奔也孰若勿奔以銷解其謀?識其<lb/>
勢若孔父之禦亂也而胡為背君捐國使回皇於亂臣<lb/>
之手此皆事之不然者也<lb/>
把伯?朝何休云不稱公者春秋黜之非也吾既言之<lb/>
矣<lb/>
二十八年齊人伐衛衛人及齊人戰衛人敗績公羊曰<lb/>
<pb n="21b"/>
曷為使衛主之衛未有罪爾非也荀林父帥師及楚子<lb/>
戰于邲當此之時公羊以晉師夷狄之不若則何以不<lb/>
使楚子主之豈晉師未有罪楚子有罪乎是何自相反<lb/>
也又曰敗者稱師衛何以不稱師未得成師也亦非也<lb/>
茍衛未得成師則春秋曷為書以偏戰之辭此為不知<lb/>
春秋之文甚矣<lb/>
冬築?大無麥禾公羊曰諱以凶年造邑非也築?在<lb/>
冬初五榖畢入然後制國用在冬末故有前後耳豈故<lb/>
<pb n="22a"/>
諱哉<lb/>
二十九年城諸及防何休云諸君邑防臣邑非也臣之<lb/>
有邑臣之?也可得而專乎苟不可專則臣邑猶君邑<lb/>
也且假令俱臣邑者文可曰城諸防乎則與彼須朐何<lb/>
辨焉<lb/>
三十年齊人降鄣公羊曰紀之遺邑也非也紀滅久矣<lb/>
猶存鄣乎又曰降之者取之也不言取之為桓公諱也<lb/>
亦非也取之固曰取之降之固曰降之遷之固曰遷之<lb/>
<pb n="22b"/>
非可相假借為諱避也齊人降鄣猶曰宋人遷宿遷之<lb/>
不可諱為降也猶取之不可諱為遷也文如日月不可<lb/>
巧誣而猶云云多見其惑也<lb/>
齊人伐山戎公羊曰此齊侯也其稱人何貶蓋以操之<lb/>
為已蹙矣非也屬桓公取鄣諱之為降又近上滅譚滅<lb/>
遂亦無所貶夫桓公滅中國而不貶今伐山戎而貶侯<lb/>
以人此可謂識輕重乎且誠春秋意者是開桓公得滅<lb/>
中國而不得伐山戎也此所謂小辨破道小說害義君<lb/>
<pb n="23a"/>
子之所疾也<lb/>
三十一年築臺于郎公羊云何以書譏何譏爾臨民之<lb/>
所?浣也非也譏在築臺不在臨民若不臨民臺可為<lb/>
乎臺若不可為雖不臨民雖不臨國雖不臨?猶譏之<lb/>
也何必以三者限之<lb/>
三十二年公子牙卒公羊云不稱弟殺也其意欲以不<lb/>
稱弟起牙見殺非也二十七年公子友如陳不稱弟又<lb/>
何故哉大凡君殺大夫舉當言殺外則見其專殺之罪<lb/>
<pb n="23b"/>
?則分?善惡之趨今季子誅牙?得親親之理外得<lb/>
尊尊之義春秋無所復責故平其文使若自死然孔子<lb/>
曰大夫?而君殺之義也自三桓始也正謂此也不稱<lb/>
弟適其常文又何足據乎<hi>若謂刺公子牙則猶當坐殺大夫</hi>何休曰莊<lb/>
不卒大夫亦非也彼溺不卒者自以非執政故爾何謂<lb/>
莊不卒大夫哉<lb/>
公子慶父如齊何休云奔也非也若奔而言如是春秋<lb/>
縱有罪也而曰起季子不探其情不暴其罪亦非也若<lb/>
<pb n="24a"/>
季子不探其情不暴其罪但不殺之緩追逸賊書奔足<lb/>
矣又何故改之為如哉焉有臣殺其君不成而出推親<lb/>
親之意遂并諱其奔意者獨慶父可親親哉子般不可<lb/>
親親哉且季子不殺慶父非義也故季子曰公子不可<lb/>
入入則殺矣由是言之緩追逸賊者季子之心也如慶<lb/>
父居國而不去季子安得而不殺且當殺之又何有諱<lb/>
其奔<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋權衡卷十<lb/>
</p>
<p>
</p>
  </div>
</body>
</text>
</TEI>