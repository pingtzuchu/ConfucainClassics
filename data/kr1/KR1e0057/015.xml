<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋纂言卷八</head>
    <p>
<pb n="1a"/>
欽定四庫全書<lb/>
　春秋纂言卷八　　　　　　元　吳澄　撰<lb/>
　　　成公<hi>名?肱宣公之子母穆姜在位十八年夫人齊姜</hi>
　元年<hi>辛未定王十七年○晉霸景十年○蔡景二年○曹宣五年○衛穆十年○鄭襄十五年○陳</hi>
　　<hi>成九年○杞桓四十七年○宋文二十一年○齊頃九年○秦桓十五年○楚共王審元年</hi>
　春<lb/>
　　王正月<lb/>
　　公即位<lb/>
<pb n="1b"/>
　　二月<lb/>
　　辛酉?我君宣公<lb/>
　　無?<hi>孫氏曰周之二月夏之十二月無?冬?也</hi>
　　三月<lb/>
　　作丘甲<hi>左傳曰為齊難故澄按班氏食貨志誤以司馬法采地供王之賦為一成正賦之數</hi>
　　<hi>馬氏鄭氏周禮註因之至於今諸儒承其誤唯公羊何註論語包註不與班氏同今因近世傅氏所</hi>
　　<hi>考一正諸儒之誤以合於何包之?一成方十里凡百井四井為邑四邑為丘四丘為甸一甸六十</hi>
　　<hi>四井也每井八夫則六十四井該五百一十二夫此五卒為一旅之?於五百夫之中?三百七十</hi>
<pb n="2a"/>
　　<hi>五人為兵車五乘甲士十五人步卒三百六十人又一百一十五夫為重車五?此一甸六十四井</hi>
　　<hi>之賦餘二丘有四井不賦周井田出軍賦之制如此蓋一成之?唯一甸出甲今魯益兵雖不成甸</hi>
　　<hi>其甸外之二丘計二百五十六夫亦皆為兵則一成之賦又?兵車二?重車二乘也而一成共賦</hi>
　　<hi>兵車七乘重車七?為兵者共七百人矣</hi>
　夏<lb/>
　　臧孫許及晉侯盟于赤棘<hi>左傳曰聞齊將出楚師杜氏曰與晉盟懼齊楚</hi>
　　<hi>赤棘晉地胡氏曰初宣公謀以晉人去三桓歸父為是見逐而奔齊矣今季孫當國恨齊人之立宣</hi>
　　<hi>公納歸父又懼晉侯之或見討也故往結此盟為齊難既作丘甲矣聞將出楚師又?與晉尋盟豈</hi>
<pb n="2b"/>
　　<hi>固本保邦之道乎</hi>
　秋<lb/>
　　王師敗績于茅戎<hi>茅公穀作貿○左傳曰晉侯使瑕嘉平戎干王單襄公如晉拜</hi>
　　<hi>成劉康公徼戎將遂伐之叔服曰背盟而欺大國此必敗不聽遂伐茅戎敗績于徐吾氏劉氏曰茅</hi>
　　<hi>戎戎之?也胡氏曰桓王伐鄭兵敗身傷而經不書敗存君臣之義也劉康公徼戎伐之敗績于徐</hi>
　　<hi>吾氏而經不書戰辨?外之分也經雖以尊君父辨?外為義而君父所以尊?外所以?則有道</hi>
　　<hi>矣桓王不以討賊興師而急於伐鄭康公不以惇信持國而輕於徼戎是失所以君天下禦外侮之</hi>
　　<hi>道也</hi>
<pb n="3a"/>
　冬<lb/>
　　十月<lb/>
　　<hi>經書月四書日一大衍?正月乙丑大壬辰冬至二月乙未小辛酉二十七日癸亥大寒三月甲子</hi>
　　<hi>大癸巳雨水閏月甲午小四月癸亥大旦日春分五月癸巳小六月壬戌大七月壬辰大八月壬戌</hi>
　　<hi>小九月辛?大十月辛酉小十一月庚寅大十二月庚申小長?閏同辛酉二月二十九日</hi>
　二年<hi>壬申定王十八年○晉霸景十一○蔡景三○曹宣六○衛穆十一卒○鄭襄十六○陳成十</hi>
　　<hi>○杞桓四十八○宋文二十二卒○齊頃十○秦桓十六○楚共二</hi>
　春<lb/>
<pb n="3b"/>
　　齊侯伐我北鄙<hi>左傳曰臧宣叔令修賦繕完具守備曰齊楚結好我新與晉盟晉楚</hi>
　　<hi>爭盟齊師必至雖晉人伐齊楚必救之是齊楚同我也知難而有備乃可以逞齊侯伐我北鄙圍龍</hi>
　　<hi>頃公之嬖人盧蒲就魁門焉龍人囚之齊侯曰勿殺吾與而盟無入而封弗?殺而膞諸城上齊侯</hi>
　　<hi>親鼓士陵城三日取龍遂南侵及巢丘?氏曰魯?齊而與晉盟齊遂即楚而伐我也胡氏曰初魯</hi>
　　<hi>事齊甚謹雖易世而聘?不?也及與晉侯盟于?道而怨隙成再盟于赤棘而後伐吾北鄙</hi>
　夏<lb/>
　　四月<lb/>
　　丙戌衛孫良夫帥師及齊師戰于新築?師敗績<lb/>
<pb n="4a"/>
　　<hi>左傳曰衛侯使孫良夫石稷?相向禽將侵齊與齊師遇石子欲還孫子曰不可以師伐人遇其師</hi>
　　<hi>而還將謂君何若知不能則如無出今既遇矣不如戰也戰于新築石成子曰師敗矣子不少須?</hi>
　　<hi>懼盡予喪師徒何以復命曰子國卿也隕子辱矣齊師次于鞠居新築人仲叔于奚救孫桓子桓子</hi>
　　<hi>是以免杜氏曰新築衛地高氏曰衛將侵齊齊自伐魯還相遇於新築石稷欲避之孫子不可遂與</hi>
　　<hi>之戰以至於敗</hi>
　　六月<lb/>
　　癸酉季孫行父臧孫許叔孫僑如公孫嬰齊帥師<lb/>
　　?晉卻克衛孫良夫曹公子首及齊侯戰于?齊<lb/>
<pb n="4b"/>
　　師敗績<hi>首公穀作手○左傳曰孫桓子還於新築不入遂如晉乞師臧宣叔亦如晉乞師皆</hi>
　　<hi>主卻獻子晉侯許之七百乘卻子曰此城濮之賦有先君之明與先大夫之肅故捷克於先大夫無</hi>
　　<hi>能為役請八百乘許之卻克將中軍士燮將上軍欒書將下軍韓厥為司馬以救魯衛臧宣叔逆晉</hi>
　　<hi>師且道之季文子帥師?之師從齊師于莘至于靡笄之下齊侯使請戰曰子以君師辱於敝邑不</hi>
　　<hi>腆敝賦詰朝請見對曰晉與魯衛兄弟也來告曰大國朝夕釋憾於敝邑之地寡君不忍使?臣請</hi>
　　<hi>於大國無令輿師淹於君地能進不能退君無所辱命齊侯曰大夫之許寡人之願也若其不許亦</hi>
　　<hi>將見也齊高固入晉師桀石以投人禽之而乘其車繫桑本焉以徇齊壘曰欲勇者賈余餘勇師陳</hi>
　　<hi>于?邴夏御齊侯逢丑父為右晉解張御郤克鄭丘緩為右齊侯曰余姑翦滅此而後朝食不介馬</hi>
<pb n="5a"/>
　　<hi>而馳之郤克傷於矢流血及屨未?鼓音曰余病矣張侯曰師之耳目在吾旗鼓進退從之此車一</hi>
　　<hi>人殿之可以集事若之何其以病敗君之大事也擐甲執兵固即死也病未及死吾子勉之左并轡</hi>
　　<hi>右援枹而鼓馬逸不能止師從之齊師敗績逐之三周華不注韓厥從齊侯逢丑父與公易位將及</hi>
　　<hi>華泉驂絓於木而止韓厥執縶馬前奉觴加璧以進曰寡君使?臣為魯衛請曰無令輿師陷入君</hi>
　　<hi>地下臣不幸屬當戎行無所逃?且懼奔避而黍兩君臣辱戎士敢告不敏攝官承乏丑父使公下</hi>
　　<hi>如華泉取飲鄭周父御佐車宛茷為右載齊侯以免杜氏曰?齊地胡氏曰大國三軍次國二軍魯</hi>
　　<hi>雖大國而四卿共將是四軍也上卿行父與僑如嬰齊各帥一軍?戰而臧孫許如晉乞師又逆晉</hi>
　　<hi>師為之道本不將兵特往來晉魯兩軍之間與謀議爾將稱元帥?其副屬辭之體也而四卿皆書</hi>
<pb n="5b"/>
　　<hi>者豈特為詳?錄哉趙氏曰首稱公子即三命之卿但以國小不能自崇樹其大夫請命于王者少</hi>
　　<hi>爾唯此與昭二十年公孫?凡二人爾齊氏曰?之戰齊有必勝之氣晉有不敵之勢而齊以驕輕</hi>
　　<hi>取敗晉以必死致勝董氏繁露曰齊頃公桓公之孫霸主之餘業即位九年未嘗一與?同之事有</hi>
　　<hi>怒魯衛之志伐魯入其北郊伐?敗之新築大國往聘慢而弗敬晉魯俱怒?悉其?外得?曹四</hi>
　　<hi>國相輔大困之於?獲齊頃公斮逢丑父大辱身幾亡國為天下笑</hi>
　秋<lb/>
　　七月<lb/>
　　齊侯使國佐如師<lb/>
<pb n="6a"/>
　　己酉及國佐盟于袁婁<hi>袁公作爰○左傳曰晉師從齊師入自丘輿擊馬陘</hi>
　　<hi>齊侯使?媚人賂以紀甗玉磬與地?媚人致賂晉人不可曰必以蕭同叔子為質而使齊之封?</hi>
　　<hi>盡東其畝曰子以君師辱於敝邑畏君之震師徒撓敗吾子惠徼齊國之福不泯其社稷唯是先君</hi>
　　<hi>之敝器土地不敢愛子又不許請收合餘燼背城借一敝邑之幸亦云從也?其不幸敢不唯命是</hi>
　　<hi>聽魯衛諫曰齊疾我矣其死亡者皆親暱也子若不許讎我必甚唯子則又何求子得其國寶我亦</hi>
　　<hi>得地而紓於難其榮多矣齊晉亦唯天所授豈必晉晉人許之對曰?臣帥賦輿以為魯衛請苟有</hi>
　　<hi>以藉口而復於寡君君之惠也敢不唯命是聽晉師及齊國佐盟于袁婁公羊傳曰曷為不盟于師</hi>
　　<hi>卻克眣魯衛之使使為之請然後許之逮于袁婁而與之盟穀梁傳曰?去齊三百里袁婁去齊五</hi>
<pb n="6b"/>
　　<hi>十里一戰綿地五百里焚雍門之茨侵車東至海君子甚之張氏曰齊國治臨淄去洛陽東千八百</hi>
　　<hi>里縣西有袁婁高氏曰齊侯至於乞盟辱亦甚矣國佐受成命於君而可否在晉之大夫又非服晉</hi>
　　<hi>也直畏晉彊賂晉而請盟爾故不曰來盟而曰齊侯使如師師在齊境故書如不與之盟于師進逮</hi>
　　<hi>袁婁而後盟見四國之師乘勝而逼之胡氏曰?楚暴?憑陵諸夏齊桓公仗義致討而楚人帖服</hi>
　　<hi>其書來盟于師者楚人自服而來盟也盟于召陵者桓公退?禮與之盟也若夫袁婁則異于是齊</hi>
　　<hi>未若楚之暴而諸大夫含憤積怒欲雪一笑之恥至於殺人盈野非有擊彊扶弱之心國佐如師特</hi>
　　<hi>以賂免非服之也澄曰楚服齊桓之義故使屈完來受盟于師其盟已前定也故彼書來盟桓公又</hi>
　　<hi>退一?而與之盟于召陵齊有禮矣齊師既敗于?使國佐來納賂以求成許不許在晉卻克其盟</hi>
<pb n="7a"/>
　　<hi>未前定也故此但書如師晉之義既不足以服齊之心故國佐徑去四國進師追及國佐近逼齊都</hi>
　　<hi>而後與之盟于袁婁此晉之無義而又無禮也</hi>
　　八月<lb/>
　　壬午宋公鮑卒<hi>文公也在位二十二年子固嗣是為共公</hi>
　　庚寅衛侯速卒<hi>穆公也在位十一年子臧嗣是為定公</hi>
　　取汶陽田<hi>公羊傳曰?之賂也左傳曰使齊人歸我汶陽之田杜氏曰晉使齊還魯故書</hi>
　　<hi>取不以好得故不言歸孫氏曰汶陽之田魯地也齊人侵之今復取之不言取之齊者明本非齊地</hi>
　　<hi>杜氏諤曰宣十年濟西田言歸此言取者彼公如齊之後而齊曰歸之故以齊歸起文今因晉衛之</hi>
<pb n="7b"/>
　　<hi>力伐而後取之故以魯取為文非齊實欲歸之矣</hi>
　冬<lb/>
　　楚師鄭師侵衛<hi>左傳曰宣公使求好於楚莊王卒宣公薨不克作好公即位受盟于</hi>
　　<hi>晉?晉伐齊衛人不行使于楚而亦受盟于晉從於伐齊故楚令尹子重為陽橋之役以救齊將起</hi>
　　<hi>師子重曰君弱?臣不如先大夫師?而後可乃悉師王卒盡行楚師侵衛遂侵我師于蜀高氏曰</hi>
　　<hi>楚人以魯衛受盟于晉而伐齊故令尹子重為陽橋之役以救齊而先與鄭加兵于衛夫鄭以中國</hi>
　　<hi>從蠻?而首伐衛喪是授戈與?而攻其親戚也</hi>
　　十有一月<lb/>
<pb n="8a"/>
　　公?楚公子嬰齊于蜀<hi>左傳曰楚侵及陽橋孟孫請往賂之以執?執鍼織</hi>
　　<hi>紝皆百人公衡為質以請盟楚人許平澄曰楚用令尹子重之謀以救齊為名而加兵於魯衛先遣</hi>
　　<hi>?將帥重師及鄭師侵衛而遂侵魯主兵之嬰齊入魯境而駐師于蜀魯懼遂從孟孫之謀納賂請</hi>
　　<hi>平楚既許平魯而又約諸國?盟公先往?嬰齊然後諸國之大夫皆至而盟于蜀也不沒嬰齊之</hi>
　　<hi>氏名者欲見其挾?威魯而以臣伉君也杜氏曰蜀魯地泰山博縣西南有蜀亭</hi>
　　丙申公及楚人秦人宋人陳人衛人鄭人齊人曹<lb/>
　　人邾人薛人鄫人盟于蜀<hi>左傳曰楚公子嬰齊蔡侯許男秦右大夫說宋</hi>
　　<hi>華元陳公孫?衛孫良夫鄭公子去疾及齊國之大夫澄曰楚人先諸國者公子嬰齊為盟主也不</hi>
<pb n="8b"/>
　　<hi>書氏名者以有魯君在?而同諸國大夫例降稱人也嬰齊於此盟降稱人而前?稱氏名者欲見</hi>
　　<hi>楚人者即公子嬰齊也齊?鄭下者以其命數卑於鄭大夫也蔡許之君不書者以其為楚之車左</hi>
　　<hi>車右降在臣列同於楚臣左氏謂之失位是也蘇氏曰楚自城濮之敗不競於晉莊王雖入陳圍鄭</hi>
　　<hi>及宋而未嘗合諸侯及蜀之盟諸侯從之者十有一國晉不敢?然其盟十一國也諸侯實畏晉而</hi>
　　<hi>竊與之盟其後四十二年晉趙武楚屈建合諸侯於宋然後晉楚之從得相交見又八年楚靈王求</hi>
　　<hi>諸侯於晉晉人許之然後諸侯公然與楚盟爾</hi>
　　<hi>經書月五書日六大衍?正月己丑大戊戌冬至二月己未小三月戊子大四月戊午小丙戌二十</hi>
　　<hi>九日五月丁亥大六月丁巳小癸酉十七日七月丙戌大己酉二十四日八月丙辰小壬午二十七</hi>
<pb n="9a"/>
　　<hi>日九月乙酉大庚寅六日十月乙?大十一月乙酉小丙申十二日十二月甲寅大長?四月丙戌</hi>
　　<hi>在五月朔癸酉六月十八日己酉七月二十五日壬午八月二十八日庚寅九月七日丙申十一月</hi>
　　<hi>十四日</hi>
　三年<hi>癸酉定王十九年○晉霸景十二○蔡景四○曹宣七○?定公臧元年○鄭襄十七○陳成</hi>
　　<hi>十一○杞桓四十九○宋共公固元年○齊頃十一○秦桓十七○楚共三</hi>
　春<lb/>
　　王正月<lb/>
　　公?晉侯宋公?侯曹伯伐鄭<hi>左傳曰諸侯伐鄭次于伯牛討邲之</hi>
<pb n="9b"/>
　　<hi>役也遂東侵鄭鄭公子偃帥師禦之使東鄙覆諸鄤敗諸丘輿皇戌如楚獻??氏曰去冬之役鄭</hi>
　　<hi>為楚導而宋魯曹?雖盟于蜀猶不敢背晉故罷盟而遂?晉伐鄭焉於是鄭公子偃帥師禦之敗</hi>
　　<hi>晉游兵于丘輿使皇戌如楚獻捷終鄭襄公之身不復從晉矣胡氏曰鄭附蠻?擾中國則盟主有</hi>
　　<hi>詞於伐爾宋衛未葬稱爵背殯越境以吉禮從金革之事也</hi>
　　辛亥葬?穆公<hi>?氏曰此見?侯背殯出師不臨先君之喪</hi>
　　二月<lb/>
　　公至自伐鄭<hi>雖未逾時伐鄭無功亦危之而至也</hi>
　　甲子新?災三日哭<hi>公羊傳曰新?者宣公之?也廟災三日哭禮也穀梁傳</hi>
<pb n="10a"/>
　　<hi>曰迫近不敢稱諡恭也孫氏曰哀三年桓?僖?災稱諡此不稱諡者親廟也</hi>
　　乙亥葬宋文公<hi>胡氏曰按左傳文公卒始厚葬益車馬重器備君子謂華元樂舉於</hi>
　　<hi>是乎不臣考於經未有以驗其厚也數其葬之月則信矣天子七月諸侯五月大夫三月士逾月以</hi>
　　<hi>降殺遲速為禮之節不可亂也文公之卒國家安靖外無危難曷為越禮逾時逮乎七月而後克襄</hi>
　　<hi>事哉高氏曰七月而葬天子之禮也以葬月考之知其僣禮</hi>
　夏<lb/>
　　公如晉<hi>左傳曰拜汶陽之田也</hi>
　　鄭公子去疾帥師伐許<hi>左傳曰許恃楚而不事鄭張氏曰晉方怒鄭之不服</hi>
<pb n="10b"/>
　　<hi>其為國憂未有底止也乃怒許之不事已而使大夫動大?以伐之見其興兵之不度德量力也</hi>
　　公至自晉<hi>高氏曰公始畢三年之?不朝天王而朝晉故書至以譏之</hi>
　秋<lb/>
　　叔孫僑如帥師圍棘<hi>公羊傳曰棘者汶陽之不服邑也左傳曰取汶陽之田棘</hi>
　　<hi>不服故圍之杜氏曰棘汶陽之邑在濟北蛇丘張氏曰今宛州龔丘縣是也趙氏曰凡?自圍者皆</hi>
　　<hi>叛邑胡氏曰復故地而民不聽至命上將用大師環其邑而攻之?魯於是時初稅畝作丘甲稅役</hi>
　　<hi>日重棘雖歸故國所以不願為之民也與</hi>
　　大雩<hi>義見前經</hi>
<pb n="11a"/>
　　晉卻克衛孫良夫伐廧咎如<hi>廧在良切公作將榖作牆咎古刀切○左</hi>
　　<hi>傳曰討赤狄之餘廧咎如潰高氏曰不係赤狄者非赤狄也杜氏曰晉滅赤狄其餘民散入廧咎如</hi>
　　<hi>故討之</hi>
　冬<lb/>
　　十有一月<lb/>
　　晉侯使荀庚來聘<hi>公朝晉故</hi>
　　衛侯使孫良夫來聘<hi>?之役故</hi>
　　丙午及荀庚盟<lb/>
<pb n="11b"/>
　　丁未及孫良夫盟<hi>孫氏曰二子來聘不能以信相親反要公以盟</hi>
　　鄭伐許<hi>鄭下缺一字胡氏曰晉楚?鄭鄭兩事焉及邲之戰於是始專於事楚不通中華晉</hi>
　　<hi>雖加兵終莫之聽利在從晉則從于晉利在從楚則從于楚而不擇義之可否為去就?又憑弱犯</hi>
　　<hi>寡許亦事楚而鄭反伐之一?之中而再動干戈於鄰國不亦甚乎</hi>
　　<hi>經書月三書日五大衍?正月甲申小癸?冬至辛亥二十八日二月癸丑大甲子十二日乙亥二</hi>
　　<hi>十三日三月癸未小四月壬子大五月壬午小六月辛亥大七月辛巳小八月庚戌大九月庚辰小</hi>
　　<hi>十月己酉大十一月己?小丙午二十八日丁未二十九日閏月戊申大十二月戊寅大長?辛亥</hi>
　　<hi>正月三十日甲子二月十三日乙亥二十四日丙午十一月二十九日</hi>
<pb n="12a"/>
　四年<hi>甲戌定王二十年○晉霸景十三○蔡景五○曹宣八○衛定二○鄭襄十八卒○陳成十二</hi>
　　<hi>○杞桓五十○宋共二○齊頃十二○秦桓十八○楚共四</hi>
　春<lb/>
　　宋公使華元來聘<hi>左傳曰通嗣君也澄曰宋共公新即位故晉衛宋三國相繼來</hi>
　　<hi>聘以三年春同?伐鄭交結和好也</hi>
　　三月<lb/>
　　壬申鄭伯堅卒<hi>堅公作取○襄公也在位十八年子費嗣是為悼公</hi>
　　杞伯來朝<hi>左傳曰歸叔姬故也杜氏曰將出叔姬先修朝禮言其故</hi>
<pb n="12b"/>
　夏<lb/>
　　四月<lb/>
　　甲寅臧孫許卒<hi>此文仲之子宣叔也子紇嗣是為武仲</hi>
　　公如晉<hi>左傳曰晉侯見公不敬季文子曰晉侯必不免張氏曰晉景公勝齊而驕也高氏曰</hi>
　　<hi>公連?如晉者以嘗即楚故也</hi>
　　葬鄭襄公<lb/>
　秋<lb/>
　　公至自晉<hi>左傳曰公欲求成于楚而叛晉季文子曰不可乃止</hi>
<pb n="13a"/>
　冬<lb/>
　　城鄆<hi>任公輔曰魯西邑東郡廩丘東有鄆城即西鄆張氏曰後漢志屬廩丘今濟南府鄆城縣</hi>
　　<hi>杜氏曰公欲叛晉故城而為備</hi>
　　鄭伯伐許<hi>左傳曰鄭公孫申帥師疆許田許人敗諸展陂鄭伯伐許取鉏任冷敦之田程</hi>
　　<hi>子曰稱鄭伯見其不復為喪以吉禮從戎也</hi>
　　<hi>經書月二書日二大衍?正月丁未大戊申冬至二月丁丑小三月丙午大壬申二十七日四月丙</hi>
　　<hi>子大五月丙午小經四月甲寅在此月六月乙亥大七月乙巳小八月甲戌大九月甲辰小十月癸</hi>
　　<hi>酉大十一月癸?小十二月壬申大長?是年閏七月三月壬申在二月二十六日甲寅四月九日</hi>
<pb n="13b"/>
　五年<hi>乙亥定王二十二年崩○晉霸景十四○蔡景六○曹宣九○衛定三○鄭悼公費元年○陳</hi>
　　<hi>成十三○杞桓五十一○宋共三○齊頃十三○秦桓十九○楚共五</hi>
　春<lb/>
　　王正月<lb/>
　　杞叔姬來歸<hi>出而來歸也此叔姬?僖公之女文公之姊妹宣公之姑成公之祖姑也</hi>
　　<hi>僖三十二年杞伯姬來求婦而僖公以叔姬歸杞為伯姬之婦桓公之夫人僖三十一年至今四十</hi>
　　<hi>四年叔姬年蓋六十餘矣被出而歸杞桓公年亦七十餘矣始出其夫人</hi>
　　仲孫蔑如宋<hi>報華元也</hi>
<pb n="14a"/>
　夏<lb/>
　　叔孫僑如?晉荀首于穀<hi>首公作秀○左?曰晉荀首如齊逆女故宣伯</hi>
　　<hi>餫諸穀</hi>
　　梁山崩<hi>公羊傳曰河上之山也梁山崩壅河三日不流外異而書者為天下記異也張氏曰</hi>
　　<hi>梁山見詩韓奕篇同州韓城縣有禹貢梁山胡氏曰梁山屬韓國詩謂之韓奕者言奕然高大為韓</hi>
　　<hi>國之鎮也後為晉所滅而晉大夫韓氏以為邑高氏曰先王之制名山大川不以封梁山雖屬於韓</hi>
　　<hi>而非諸侯正受封之地故春秋書梁山崩而不繫之國者為天下記異也是以不書晉夫國主山川</hi>
　　<hi>豈特晉國當之哉</hi>
<pb n="14b"/>
　秋<lb/>
　　大水<hi>高氏曰此亦非特魯國之災也皆當時人事之所召</hi>
　冬<lb/>
　　十有一月<lb/>
　　己酉天王崩<hi>定王也在位二十一年子夷嗣是為簡王不書葬者罪諸侯之不赴也</hi>
　　十有二月<lb/>
　　己丑公?晉侯齊侯宋公衛侯鄭伯曹伯邾子把<lb/>
　　伯同盟于蟲牢<hi>左傳曰許靈公愬鄭伯于楚鄭悼公如楚訟不勝楚人執皇戍及子</hi>
<pb n="15a"/>
　　<hi>國故鄭伯歸使公子偃請成于晉鄭伯及晉趙同盟于垂棘同盟于蟲牢鄭服也高氏曰鄭數伐許</hi>
　　<hi>許人愬于楚楚人不直鄭鄭伯遂復棄楚而請盟于晉晉侯於是會諸侯而為此盟也</hi>
　　<hi>經書月三書日二大衍?正月壬寅小癸丑冬至二月辛未大三月辛丑小四月庚午大五月庚子</hi>
　　<hi>小六月己巳大七月己亥大八月己巳小九月戊戌大十月戊辰小十一月丁酉大己酉十三日十</hi>
　　<hi>二月丁?小己丑二十三日長?己酉十一月十四日己丑十二月二十四日</hi>
　六年<hi>丙子簡王元年○晉霸景十五○蔡景七○曹宣十○衛定四○鄭悼二卒○陳成十四○杞</hi>
　　<hi>桓五十二○宋共四○齊頃十四○秦桓二十○楚共六○吳子壽夢乘元年</hi>
　春<lb/>
<pb n="15b"/>
　　王正月<lb/>
　　公至自?<lb/>
　　二月<lb/>
　　辛巳立武?<hi>左傳曰季文子以?之功立武?非禮也澄曰魯諸侯也周公為太廟居</hi>
　　<hi>中不?昭廟二居左穆廟二居右皆親盡則?成王賜魯於太廟祀周公以天子之禮而伯禽受之</hi>
　　<hi>賜者受者皆非矣因此之故伯禽既薨魯人以為始封之君欲使其廟雖至親盡亦不?而同於太</hi>
　　<hi>廟僣比周文王之廟至成公之世武公之廟?已久矣又再立武?僣比周武王之廟高氏曰武公</hi>
　　<hi>敖在宣王時南征北伐佐王師有功而諡曰武至成公時季孫行父因?之戰自多其功崇尚武事</hi>
<pb n="16a"/>
　　<hi>一旦特出其意再為立?同於世室合伯禽為二宗蓋僣用周天子之禮若文武之二宗也故明堂</hi>
　　<hi>位曰魯公之廟文世室也武公之廟武世室也聖人於此特書立武?以著季氏僣亂妄作之由張</hi>
　　<hi>氏曰明堂位之言其為俗儒之論明矣甚哉其亂聖制而誤後學也武公名敖周公九世孫成公之</hi>
　　<hi>十一世祖也</hi>
　　取鄟<hi>鄟音專又市臠切○杜氏曰附庸國也胡氏曰鄟微國也書取者滅之也滅而書取為君</hi>
　　<hi>?也項亦國也其書滅者以僖公在?季孫所為故直書其事而不?孫氏曰宣九年取根牟此年</hi>
　　<hi>取鄟襄十三年取邿皆?國也</hi>
　　?孫良夫帥師侵宋<hi>左傳曰諸侯謀復?宋公使向為人辭以子靈之難晉伯</hi>
<pb n="16b"/>
　　<hi>宗夏陽說衛孫良夫甯相鄭人伊洛之戎陸渾蠻氏侵宋以其辭?也?氏曰晉將復?諸侯宋人</hi>
　　<hi>辭以難故使?與魯更侵之</hi>
　夏<lb/>
　　六月<lb/>
　　邾子來朝<lb/>
　　公孫嬰齊如晉<hi>左傳曰命伐宋</hi>
　　壬申鄭伯費卒<hi>費音秘○悼公也在位二年弟睔立是為成公不書?者當晉楚?</hi>
　　<hi>伐之際臣子不得盡禮於大事也</hi>
<pb n="17a"/>
　秋<lb/>
　　仲孫蔑叔孫僑如帥師侵宋<hi>左傳曰晉命也高氏曰晉復使魯伐宋故</hi>
　　<hi>二卿同帥師而出也使魯伐宋者雖晉之命而魯不以大義諭之遽為之興師則罪專在魯矣責與</hi>
　　<hi>衛良夫同故書曰侵</hi>
　　楚公子嬰齊帥師伐鄭<hi>左傳曰鄭從晉故也許氏翰曰至是書楚卿帥師者</hi>
　　<hi>霸統幾亡也高氏曰鄭棄楚復從晉受盟于蟲牢故楚乘其喪而伐之</hi>
　冬<lb/>
　　季孫行父如晉<hi>左傳曰晉遷于新田季文子如晉賀遷也</hi>
<pb n="17b"/>
　　晉欒書帥師救鄭<hi>救公作侵○左傳曰與楚師遇於繞角楚師還高氏曰楚伐鄭</hi>
　　<hi>喪而悼公不葬晉救雖至已苦兵矣然而不背蟲牢之盟是以善其救也</hi>
　　<hi>經書月三書日二大衍?正月丙申大己未冬至二月丙寅小辛巳十六日三月乙未大四月乙丑</hi>
　　<hi>小五月甲午大六月甲子小壬申九日七月癸巳大辛酉夏至閏月癸亥小八月壬辰大九月壬戌</hi>
　　<hi>小十月辛?大十一月辛酉大十二月辛?小長?辛巳二月十七日</hi>
　七年<hi>丁丑簡王二年○晉霸景十六○蔡景八○曹宣十一○衛定五○鄭成公睔元年○陳成十</hi>
　　<hi>五○杞桓五十三○宋共五○齊頃十五○秦桓二十一○楚共七○吳壽夢二</hi>
　春<lb/>
<pb n="18a"/>
　　王正月<lb/>
　　鼷?食郊牛角改卜牛鼷?又食其角乃免牛<hi>鼷音</hi>
　　<hi>兮○穀梁傳曰免牲不曰不郊免牛亦然甯氏曰言免牲則不郊顯矣言免牛亦不郊而經不書不</hi>
　　<hi>郊者?為三朢起爾杜氏曰稱牛未卜日免放也澄曰書郊牛之變義同宣三年孔氏曰李巡云□</hi>
　　<hi>鼯一名鼯?孫炎云有螫毒如?狼</hi>
　　吳伐郯<hi>左傳曰吳伐郯郯成季文子曰中國不振旅蠻夷入伐而莫之或恤無弔者也夫襄</hi>
　　<hi>陵許氏曰吳自?夢得申公巫臣而為楚患?楚相攻不志也伐郯之役名連上國於是始見於春</hi>
　　<hi>秋志入州來著十五年之所以?鍾離杜氏曰吳國吳郡也張氏曰今按吳郡是為平江府郯巳姓</hi>
<pb n="18b"/>
　　<hi>國秦有郯郡漢屬東海郡故城今在淮陽軍下郎縣北</hi>
　夏<lb/>
　　五月<lb/>
　　曹伯來朝<hi>曹宣公也</hi>
　　不郊猶三朢<hi>襄陵許氏曰用是知魯郊或以五月非特定公也高氏曰免牛則不郊矣</hi>
　　<hi>復書不郊者以吳曹事隔其文故為三朢起也夫三朢因郊而設不郊則朢祭之禮不備矣正祭巳</hi>
　　<hi>廢而舉其從事此僖公之舉也祭從先祖?有惑焉</hi>
　秋<lb/>
<pb n="19a"/>
　　楚公子嬰齊帥師伐鄭<hi>左傳曰鄭子良相成公如晉見且拜師楚子重伐鄭</hi>
　　<hi>師于汜高氏曰去冬欒書救鄭而楚師還未得志于鄭故復伐之</hi>
　　公?晉侯齊侯宋公衛侯曹伯莒子邾子杞伯救<lb/>
　　鄭<hi>左傳曰諸侯救鄭鄭共仲侯羽軍楚師囚鄖公鍾儀獻諸晉胡氏曰楚人軍旅數起頻年伐鄭</hi>
　　<hi>晉合八國之君親往救鄭則??患安中國之師也故書救以著其善</hi>
　　八月<lb/>
　　戊辰同盟于馬陵<hi>左傳曰尋蟲牢之盟且莒服故也</hi>
　　公至自?<hi>諸侯?而楚師退故不以救鄭至</hi>
<pb n="19b"/>
　　吳入州來<hi>左傳曰楚申公巫臣與子重子反有怨及共王即位使巫臣聘于齊及鄭而奔</hi>
　　<hi>晉晉人使為邢大夫子重子反殺巫臣之族而分其室巫臣自晉請使于吳晉侯許之吳子壽夢?</hi>
　　<hi>之乃通吳于晉以兩之一卒適吳?偏兩之一焉與其射御教吳乘車教之戰陳教之叛楚寘其子</hi>
　　<hi>狐庸焉使為行人於吳吳始伐楚伐巢伐徐馬陵之?吳入州來子重子反於是乎一?七奔命蠻</hi>
　　<hi>夷屬於楚者吳盡取之始大通吳於上國孫氏曰州來微國吳乘楚伐鄭故入州來杜氏曰州來楚</hi>
　　<hi>邑淮南下蔡縣是也高氏曰吳楚?彊始見於此州來屬楚吳以兵入之者楚雖恃彊而吳敢與之</hi>
　　<hi>敵也</hi>
　冬<lb/>
<pb n="20a"/>
　　大雩<hi>高氏曰冬非旱時曰大雩者志其旱且僣也</hi>
　　衛孫林父出奔晉<hi>左傳曰衛定公惡孫林父林父奔晉衛侯如晉晉反戚焉杜氏</hi>
　　<hi>曰林父良夫之子也戚林父邑林父出奔戚隨屬晉高氏曰衛定公惡林父故逐之林父亡七年而</hi>
　　<hi>恃晉反衛復責用事又十九年遂逐其君卒以邑叛則定公可謂知所惡矣</hi>
　　<hi>經書月三書日一大衍?正月庚申大甲子冬至二月庚寅小三月巳未大四月巳丑小五月戊午</hi>
　　<hi>大六月戊子小七月丁巳大八月丁亥小九月丙辰大經八月戊辰在此月十月丙戌小十一月乙</hi>
　　<hi>?大十二月乙酉小長?是年閏八月戊辰八月十三日</hi>
　八年<hi>戊寅簡王三年○晉霸景十七○蔡景九○曹宣十二○衛定六○鄭成二○陳成十六○杞</hi>
<pb n="20b"/>
　　<hi>桓五十四○宋共六○齊頃十六○秦桓二十二○楚共八○吳壽夢三</hi>
　春<lb/>
　　晉侯使韓穿來言汶陽之田歸之于齊<hi>左傳曰季文子餞之</hi>
　　<hi>私焉曰大國制義以為盟主是以諸侯?德畏討無有貳心謂汶陽之田敝邑之舊也而用師于齊</hi>
　　<hi>使歸敝邑今有二命曰歸諸齊信以行義義以成命小國所望而?也信不可知義無所立四方諸</hi>
　　<hi>侯其誰不解體詩曰女也不爽士貳其行士也罔極二三其德七年之中一予一奪二三孰甚焉士</hi>
　　<hi>之二三猶喪妃偶而?霸主霸主將德是以而二三之其何以長有諸侯乎詩曰猶之未?是用大</hi>
　　<hi>簡行父懼晉之不?猶而失諸侯也是以敢私言之高氏曰齊不?晉晉侯患之幸於?之戰盟于</hi>
<pb n="21a"/>
　　<hi>袁婁又盟于蟲牢又盟于馬陵今俾我歸田焉所以堅齊也夫汶陽田者魯國之舊嘗為齊所取矣</hi>
　　<hi>?之戰齊請盟晉命齊反魯衛侵地故我得復而取之亦可謂義也今齊事晉晉乃使韓穿來命魯</hi>
　　<hi>歸之則非義矣何則魯國之分地乃先君受之於天子晉不當為齊請於魯齊不當求之於晉韓穿</hi>
　　<hi>為晉卿不當為齊言於魯魯不當以晉侯之故遂以先君之分地與齊然而曰來言則晉非必令魯</hi>
　　<hi>歸之也言之而已曰歸之于者彊歸之辭?以明晉之失言也夫汶陽魯田自齊歸魯曰歸可也自</hi>
　　<hi>魯之齊安得謂之歸唯晉不察此故使韓穿來言也季文子之言盡矣</hi>
　　晉欒書帥師侵蔡<hi>左傳曰晉欒書侵蔡遂侵楚獲申驪是行也鄭伯將?晉師門</hi>
　　<hi>於許東門大獲焉襄陵許氏曰侵蔡報伐鄭也大國?衡而小國受敗春秋矜焉高氏曰晉得齊之</hi>
<pb n="21b"/>
　　<hi>後冀盡得夫諸侯也蔡則畏楚終不與晉自文十五年晉卻缺入蔡之後蔡侯不與中國盟?者又</hi>
　　<hi>幾三十年至是欒書復加兵以侵之又非執辭討罪之舉故書侵</hi>
　　公孫嬰齊如莒<hi>左傳曰聲伯如莒逆也高氏曰因馬陵之盟始復與莒通嬰齊因聘</hi>
　　<hi>而自逆婦澄曰魯臣託聘之名而自逆婦者多矣非禮也</hi>
　　宋公使華元來聘<hi>左傳曰聘共姬也高氏曰凡諸侯相聘必有事焉非專行聘禮</hi>
　　<hi>也華元之來?圖昏爾</hi>
　夏<lb/>
　　宋公使公孫壽來納幣<hi>杜氏曰宋公無主昏者自命之故稱使也趙氏曰禮</hi>
<pb n="22a"/>
　　<hi>不當使公孫也若合禮則常事不書杜氏諤曰?禮納幣使大夫常事不書春秋書之見於經者二</hi>
　　<hi>文二年公子遂如齊納幣此年公孫壽是也公子公孫同族兄弟而為君納幣非所以遠嫌也故趙</hi>
　　<hi>氏以不當使言之</hi>
　　晉殺其大夫趙同趙括<hi>左傳曰晉趙嬰通於趙莊姬原屏放諸齊嬰曰我在</hi>
　　<hi>故欒氏不作我亡吾二昆其憂哉趙莊姬為趙嬰之亡故?之于晉侯曰原屏將為亂晉討趙同趙</hi>
　　<hi>括高氏曰趙朔者晉侯之婿妻曰莊姬其季父嬰通乎莊姬而同括其兄也莊姬?同括晉侯乃追</hi>
　　<hi>論趙氏殺君之事而殺之劉氏曰趙同趙括?不正其親外專戮以于其君足以殺其身而巳矣胡</hi>
　　<hi>氏曰同括無罪為莊姬所?而欒郤害之也?國以殺見晉之失政刑矣</hi>
<pb n="22b"/>
　秋<lb/>
　　七月<lb/>
　　天子使召伯來錫公命<hi>錫左?作賜○啖氏曰稱天子?誤錫命義見前</hi>
　冬<lb/>
　　十月<lb/>
　　癸?杞叔姬卒<hi>陸氏曰凡?女為諸侯之夫人則書卒以公為之服也嫁為諸侯夫</hi>
　　<hi>人而不書卒時魯公非其兄弟及兄弟之子也諸侯無大功以下之服故杞叔姬雖出猶書者為喪</hi>
　　<hi>歸杞故也高氏曰叔姬為杞所出與杞?矣不當係之杞今猶稱杞而日其卒者魯人將脅杞而歸</hi>
<pb n="23a"/>
　　<hi>之未許其?也未許其?故自以為杞夫人之喪而不以吾女卒之</hi>
　　晉侯使士燮來聘<hi>左傳曰晉士燮來聘言伐郯也以其事吳故公賂之請緩師燮</hi>
　　<hi>不可曰君命無貳失信不立禮無加貨事無二成</hi>
　　叔孫僑如會晉士燮齊人邾人伐郯<hi>左傳曰季孫使宣伯?伐</hi>
　　<hi>郯高氏曰七年吳伐郯諸侯莫之救者於是與吳成而士燮遂摟諸侯以伐之薛氏曰吳伐郯而不</hi>
　　<hi>能救服吳則伐之諸侯無所措手足矣</hi>
　　衛人來媵<hi>杜氏曰古者諸侯取適夫人及左右媵各有姪娣國三人凡九女所以廣繼嗣</hi>
　　<hi>也魯將嫁伯姬於宋故衛來媵之杜氏諤曰諸侯一娶三國九女今魯將嫁伯姬而晉衛齊三國來</hi>
<pb n="23b"/>
　　<hi>媵僣矣不得不詳錄之</hi>
　　<hi>經書月二書日一大衍?正月甲寅大己巳冬至二月甲申小三月癸丑大四月癸未大五月癸丑</hi>
　　<hi>小六月壬午大七月壬子小八月辛巳大九月辛亥小十月庚辰大癸?二十四日十一月庚戌小</hi>
　　<hi>十二月己?大長?癸?十月二十五日</hi>
　九年<hi>己?簡王四年○晉霸景十八○蔡景十○曹宣十三○衛定七○鄭成三○陳成十七○杞</hi>
　　<hi>桓五十五○宋共七○齊頃十七卒○秦桓二十三○楚共九○吳壽夢四</hi>
　春<lb/>
　　王正月<lb/>
<pb n="24a"/>
　　杞伯來逆叔姬之喪以歸<hi>公羊傳曰脅而歸之也胡氏曰杞伯初來朝魯</hi>
　　<hi>然後出之卒而復逆其喪以歸者豈非叔姬本不應出故魯人得以義責之使復歸葬乎澄曰僖三</hi>
　　<hi>十一年杞伯姬來求婦而叔姬歸為杞桓公之夫人至成公四年為夫婦四十四年矣年皆巳老乃</hi>
　　<hi>出而歸莫考其由或止是以無子而出也胡氏言姬本不應出故魯人得以義責之其??是</hi>
　　公?晉侯齊侯宋公衛侯鄭伯曹伯莒子杞伯同<lb/>
　　盟于蒲<hi>左傳曰為汶陽之田故諸侯貳于晉晉人懼?于蒲以尋馬陵之盟季文子謂范文</hi>
　　<hi>子曰德則不競尋盟何為是行也將始?吳吳人不至杜氏曰蒲衛地張氏曰今開封府長垣縣古</hi>
　　<hi>蒲邑晉因諸侯之貳不自反其失信及汶陽之非而復假同盟之禮以威制約束之然自此鄭魯俱</hi>
<pb n="24b"/>
　　<hi>有叛晉之心執鄭盟魯紛紛甚矣治人不治反其智同盟豈所以一諸侯哉高氏曰晉不足以宗諸</hi>
　　<hi>侯既為此盟而諸侯皆貳於是鄭叛不服莒潰莫救</hi>
　　公至自?<hi>高氏曰伯姬將以二月歸宋而公以正月出?而遽歸者晉以汶陽之田故諸</hi>
　　<hi>侯皆有二心焉亦足以見蒲盟之不信也</hi>
　　二月<lb/>
　　伯姬歸于宋<hi>高氏曰?女歸不書此書者譏宋公之不親逆也?禮之大者在親迎今</hi>
　　<hi>伯姬之歸孑然如匹婦之行此豈國君娶夫人之禮哉</hi>
　夏<lb/>
<pb n="25a"/>
　　季孫行父如宋致女<hi>左傳曰季文子如宋致女復命公享之賦韓奕之五章穆</hi>
　　<hi>姜出于房再拜曰大夫勤辱不忘先君以及嗣君施及未亡人先君猶有望也敢拜大夫之重勤又</hi>
　　<hi>賦緣衣之卒章而入何氏曰婦人三月而廟見稱婦擇日而祭於禰成婦之義也父母使人操禮致</hi>
　　<hi>之孫氏曰致女使卿非禮也張氏曰納幣致女皆過乎厚觀左傳載穆姜之辭則前後越禮皆穆姜</hi>
　　<hi>之意也澄曰伯姬宣公女也</hi>
　　晉人來媵<hi>伯姬巳嫁而晉始來媵?譏其不及事且為齊媵起也</hi>
　秋<lb/>
　　七月<lb/>
<pb n="25b"/>
　　丙子齊侯無野卒<hi>頃公也在位十七年其子環嗣是為靈公</hi>
　　晉人執鄭伯<hi>左傳曰楚人以重賂求鄭鄭伯?楚公子成于鄧鄭伯如晉晉人討其貳</hi>
　　<hi>于楚也執諸銅鞮高氏曰鄭伯雖與楚?旋即悔過而躬朝于晉是巳知前日之失而自服其罪矣</hi>
　　<hi>晉人當捨其前失而待之以禮可也乃因其來朝而執之豈有以禮來朝而反?執辱者哉襄陵許</hi>
　　<hi>氏曰向使晉能制楚使之不能危鄭討鄭可也今楚潰莒入鄆晉不能救而禁鄭之貳於楚鄭獨能</hi>
　　<hi>無懲於?羊銜璧之禍乎故晉景之執鄭伯愧於漢武之遣樓蘭也</hi>
　　晉欒書帥師伐鄭<hi>左傳曰欒書伐鄭鄭人使伯蠲行成晉人殺之高氏曰中國失</hi>
　　<hi>道?楚抗衡自文宣以來晉楚?盟而伐鄭鄭從楚則晉師至從晉則楚師至然而自邲之戰鄭之</hi>
<pb n="26a"/>
　　<hi>從楚者十年其後晉侯伐鄭更蟲牢馬陵之?然後鄭伯受盟及蒲之?所以尋前日之盟也而晉</hi>
　　<hi>人乃執辱鄭伯又使欒書伐之明年又使衛侵鄭又?諸侯伐鄭方是時楚適備吳未暇?鄭故鄭</hi>
　　<hi>之在晉者亦五年及是一求成于鄭而鄭伯甘心為楚者?追念晉之不德弗恤小國之難而輕辱</hi>
　　<hi>其君故與楚伐許侵宋同撓中國凡二十年間諸侯之師侵伐盟??無??鰓鰓然常以失鄭為</hi>
　　<hi>憂是禍也實晉有以?之蓋以不信蒲之盟故爾</hi>
　冬<lb/>
　　十有一月<lb/>
　　?齊頃公<lb/>
<pb n="26b"/>
　　楚公子嬰齊帥師伐莒<lb/>
　　庚申莒潰<hi>左傳曰晉侯使申公巫臣如吳假道于莒與渠丘公立于池上曰城巳惡莒子</hi>
　　<hi>曰僻陋在夷其孰以我為虞對曰夫狡焉思?封疆以利社稷者何國蔑有唯然故多大國矣唯或</hi>
　　<hi>思或縱也勇夫重閉?國乎楚子重侵陳以救鄭自陳伐莒圍渠丘渠丘城惡?潰奔莒楚入渠丘</hi>
　　<hi>莒人囚楚公子平楚人曰勿殺吾歸而俘莒人殺之楚師圍莒莒城亦惡莒潰高氏曰晉人不恤同</hi>
　　<hi>盟之急是又自背蒲之盟也</hi>
　　楚人入鄆<hi>杜氏曰楚以偏師入鄆故稱人鄆莒?邑也高氏曰鄆本莒也魯嘗取而城之</hi>
　　<hi>經不書遂而再舉楚人則知鄆今屬魯邑楚人非有意伐我特以鄆本莒邑莒潰而遂以兵入之直</hi>
<pb n="27a"/>
　　<hi>以為一事而已任公輔曰東鄆也</hi>
　　秦人白狄伐晉<hi>左傳曰諸侯貳故也胡氏曰晉嘗與白狄伐秦秦亦與白狄伐晉高</hi>
　　<hi>氏曰晉為盟主既執鄭伯又不救莒故諸侯?貳而秦人連白狄以伐之見景公不能霸矣</hi>
　　鄭人圍許<hi>左傳曰示晉不急君也是則公孫申謀之曰我出師以圍許為將改立君者而</hi>
　　<hi>紓晉使晉必歸君高氏曰鄭以晉人執其君故追咎於許而圍之張氏曰君在外而興師以復怨大</hi>
　　<hi>臣之罪也</hi>
　　城中城<hi>杜氏曰中城魯邑在東海廩丘縣西南高氏曰?以莒無備而潰楚人入鄆懼而城</hi>
　　<hi>之也</hi>
<pb n="27b"/>
　　<hi>經書月四書日二大衍?正月己酉小甲戌冬至二月戊寅大三月戊申小四月丁丑大閏月丁未</hi>
　　<hi>小五月丙子大六月丙午大七月丙子小丙子一日八月乙巳大九月乙亥小十月甲辰大經十一</hi>
　　<hi>月庚申在此月十一月甲戌小十二月癸?大長?是年閏十一月七月乙巳朔無丙子庚申十一</hi>
　　<hi>月十八日</hi>
　十年<hi>庚辰簡王五年○晉霸景十九卒○蔡景十一○曹宣十四○衛定八○鄭成四○陳成十八</hi>
　　<hi>○杞桓五十六○宋共八○齊靈公環元年○秦桓二十四○楚共十○吳壽夢五</hi>
　春<lb/>
　　衛侯之弟?背帥師侵鄭<hi>左傳曰晉命也澄曰晉既執鄭伯矣又命欒書</hi>
<pb n="28a"/>
　　<hi>伐鄭矣今又使衛侵之伯國之所為如此其何以服鄭之心乎?背非卿大夫特以為時君之弟故</hi>
　　<hi>命之帥師高氏曰受大國之命而輕用其師者皆書侵與六年侵宋同黑背者公孫剽之父也衛侯</hi>
　　<hi>愛其弟授以兵柄終至?國之禍</hi>
　夏<lb/>
　　四月<lb/>
　　五卜郊不從乃不郊<hi>二月下旬初卜二月上旬再卜三月中旬三卜不從則當</hi>
　　<hi>止而不郊矣乃於三月下旬四卜又於四月上旬五卜五卜不從而後不郊瀆神甚矣高氏曰魯不</hi>
　　<hi>當郊也今之不郊非據禮也五卜不從乃不郊爾師氏曰魯僣天子之事以卜郊其言三卜者一襄</hi>
<pb n="28b"/>
　　<hi>之七年是也四卜者二僖二十二年與襄十一年是也五卜者一成之十年是也</hi>
　　五月<lb/>
　　公?晉侯齊侯宋公衛侯曹伯伐鄭<hi>左傳曰鄭公子班聞叔申</hi>
　　<hi>之謀子如立公子繻鄭人殺繻立?頑子如奔許欒武子曰鄭人立君我執一人焉何益不如伐鄭</hi>
　　<hi>而歸其君以求成焉晉侯有疾立太子州蒲為君?諸侯伐鄭鄭子罕賂以襄鐘子然盟于脩澤子</hi>
　　<hi>駟為質鄭伯歸高氏曰鄭巳立君故晉?諸侯伐鄭而歸鄭伯因與之成焉晉既敗人之國使其君</hi>
　　<hi>臣變亂而後伐之而歸其君春秋惡其首亂不以?服與之也是時晉侯以病以左氏考之厲公實</hi>
　　<hi>代父出?而經不書者諸侯各以兵?伐不行相?之禮故春秋亦?之而不辨杜氏曰晉侯立子</hi>
<pb n="29a"/>
　　<hi>州蒲為君此父不父子不子劉氏曰經但言晉侯也無明其是州蒲若欲貶書其名乃可明爾此晉</hi>
　　<hi>大事也仲尼豈忘之哉</hi>
　　齊人來媵<hi>公羊傳曰三國來媵非禮也趙氏曰齊人來媵先書晉衛二國者九女既足而又來</hi>
　　<hi>媵所以為失禮胡氏曰諸侯有三婦適夫人行則以姪娣從二國來媵亦以姪娣從凡一娶九女所以廣</hi>
　　<hi>繼嗣三國來媵則是一娶十有二女備書以明逾制也何氏曰唯天子娶十二女高氏曰伯姬嫁已久而</hi>
　　<hi>猶來媵之諸侯夫人唯有二媵今晉衛己備其數豈可復加乎蓋齊人欲復修魯好以是先之爾</hi>
　　丙子晉侯獳卒<hi>獳乃侯切○景公也在位十九年子州蒲嗣是為厲公</hi>
　秋<lb/>
<pb n="29b"/>
　　七月<lb/>
　　公如晉<hi>左傳曰晉人止公使送葬高氏曰公昔不奔天王之?今乃奔晉侯之喪又為晉人</hi>
　　<hi>所執使之送葬</hi>
　冬<lb/>
　　十月<hi>公?冬十月三字○左傳曰冬?晉景公公送?諸侯莫在魯人辱之故不書胡氏曰假</hi>
　　<hi>令諸侯皆在魯人不以為辱其可書乎劉氏曰曷為不書?晉景公天子之喪動天下屬諸侯公之</hi>
　　<hi>送晉侯非禮也以為唯天子之事可也高氏曰按傳冬當書?晉景公而不書者以前有公如晉後</hi>
　　<hi>有公至自晉故難之若一時無事然也</hi>
<pb n="30a"/>
　　<hi>經書月四書日一大衍?正月癸酉小庚辰冬至二月壬寅大三月壬申小四月辛丑大五月辛未</hi>
　　<hi>小六月庚子大丙午七日經有日無月七月庚午小八月己亥大九月己巳小十月戊戌大十一月</hi>
　　<hi>戌辰大十二月戊戌小</hi>
　十有一年<hi>辛巳簡王六年○晉霸厲公州蒲元年○蔡景十二○曹宣十五○?定九○鄭成</hi>
　　<hi>五○陳成十九○杞桓五十七○宋共九○齊靈二○秦桓二十五○楚共十一○吳壽夢六</hi>
　春<lb/>
　　王三月<lb/>
　　公至自晉<hi>左傳曰晉人以公為貳於楚故止公公請受盟而後使歸孫氏曰公留於晉九</hi>
<pb n="30b"/>
　　<hi>月</hi>
　　晉侯使郤?來聘<hi>?尺由切公作州○按晉景公卒成公旋往奔喪可謂謹於事</hi>
　　<hi>大矣而晉不禮之止之使送?已大辱矣送?畢又不使歸公遂請受盟以明其非貳故於三月而</hi>
　　<hi>後得歸才及國而卻?已至豈誠心行聘禮也哉直欲迫公使速盟爾</hi>
　　己丑及郤?盟<hi>張氏曰成公自汶陽復歸于齊欲貳晉而不果然嫌隙竟張無以自</hi>
　　<hi>明晉因公之朝而止之數月請受盟而後使歸又使郤?來盟高氏曰公留於晉者九月晉侯不與</hi>
　　<hi>公盟乃及公於國而使大夫盟之見晉侯無禮於公甚矣</hi>
　夏<lb/>
<pb n="31a"/>
　　季孫行父如晉<hi>郤?既歸而行父遄往報聘畏晉故爾左氏以為且?盟盟與不盟</hi>
　　<hi>未可知也</hi>
　秋<lb/>
　　叔孫僑如如齊<hi>高氏曰自?之役而齊魯?交至是乃復通?謝其來媵因修好焉</hi>
　　<hi>張氏曰僑如之聘?謝戰?之私捐歸汶陽之忿而行之迫於晉之辱而不得巳也襄陵許氏曰魯</hi>
　　<hi>?激晉之德禮不施將貳于齊而未能者歟</hi>
　冬<lb/>
　　十月<lb/>
<pb n="31b"/>
　　<hi>經書月二書日一大衍?正月丁?大乙酉冬至二月丁酉小三月丙寅大己丑二十四日四月丙</hi>
　　<hi>申小五月乙丑大六月乙未小七月甲子大八月甲午小九月癸亥大十月癸巳小十一月壬戌大</hi>
　　<hi>十二月壬辰小</hi>
　十有二年<hi>壬午簡王七年○晉霸厲二○蔡景十三○曹宣十六○衛定十○鄭成六○陳成</hi>
　　<hi>二十○杞桓五十八○宋共十○齊靈三○秦桓二十六○楚共十二○吳壽夢七</hi>
　春<lb/>
　　周公出奔晉<hi>左傳曰周公楚惡惠襄之偪也且與伯與?政不勝怒而出及陽樊王使</hi>
　　<hi>劉子復之盟于鄄而入三日復出奔晉澄曰周公畿?受封之三公今奔就畿外諸侯之國出在王</hi>
<pb n="32a"/>
　　<hi>畿千里之外故書出三傳皆謂自周無出?見王子瑕王子朝不言出也夫子瑕子朝皆為逆亂無</hi>
　　<hi>所容其身而奔他國出對入而言瑕朝之奔不可以再入故不書若周公則天子之三公可復入也</hi>
　　<hi>故言出</hi>
　夏<lb/>
　　公?晉侯衛侯于瑣澤<hi>瑣素果切公作沙○左傳曰楚子重伐鄭師于汜諸</hi>
　　<hi>侯救鄭鄭共仲侯羽軍楚師囚鄖公鍾儀獻諸晉晉人以鍾儀歸囚諸軍府晉侯觀于軍府見鍾儀</hi>
　　<hi>問之曰南冠而縶者誰也有司對曰鄭人所獻楚囚也使稅之召而弔之再拜稽首問其族對曰伶</hi>
　　<hi>人也公曰能樂乎對曰先父之?官也敢有二事使予之琴操南音公曰君王何如對曰非小人所</hi>
<pb n="32b"/>
　　<hi>得知也固問之對曰其為太子也師保奉之以朝于嬰齊而夕于側也不知其它公語范文子文子</hi>
　　<hi>曰楚囚君子也君盍歸之使合晉楚之成公從之重為之禮使歸求成楚子使公子辰如晉報鍾儀</hi>
　　<hi>之使請修好結成晉侯使糴筏如楚報太宰子商之使也宋華元善於令尹子重又善於欒武子聞</hi>
　　<hi>楚人既許晉糴筏成而使歸復命矣華元如楚遂如晉克合晉楚之成晉士燮?楚公子罷許偃盟</hi>
　　<hi>于宋西門之外曰凡晉楚無相加戎好惡同之同恤災危備救凶患若有害楚則晉伐之在晉楚亦</hi>
　　<hi>如之交贄往來道路無壅謀其不協而討不庭有渝此盟明神殛之俾隊其師無克胙國鄭伯如晉</hi>
　　<hi>聽成?于瑣澤高氏曰考傳事實與經不合殆其不然夫晉厲之?實始乎此?諸國而致魯衛則</hi>
　　<hi>以見厲公之德不能謹始諸侯多?體矣</hi>
<pb n="33a"/>
　秋<lb/>
　　晉人敗狄于交剛<hi>左傳曰狄人間宋之盟以侵晉而不設備晉人敗狄于交剛高</hi>
　　<hi>氏曰此狄蓋白狄也何以知其白狄九年秦人白狄伐晉此先敗狄而後伐秦是知報九年之役也</hi>
　　<hi>前書白狄者罪欲明也此祗書狄者敗狄而已不必辨其狄之氏族也</hi>
　冬<lb/>
　　十月<lb/>
　　<hi>經書月一書日無大衍?正月辛酉大庚寅冬至閏月辛?小二月庚申大三月庚寅大四月庚申</hi>
　　<hi>小五月己丑大六月己未小七月戊子大八月戊午小九月丁亥大十月丁巳小十一月丙戌大十</hi>
<pb n="33b"/>
　　<hi>二月丙辰小</hi>
　十有三年<hi>癸未簡王八年○晉霸厲三○蔡景十四○曹宣十七卒○衛定十一○鄭成七○</hi>
　　<hi>陳成二十一○杞桓五十九○宋共十一○齊靈四○秦桓二十七○楚共十三○吳壽夢八</hi>
　春<lb/>
　　晉侯使郤錡來乞師<hi>錡魚綺切○左傳曰十一年秦晉為成將?于令狐晉侯</hi>
　　<hi>先至焉秦伯不肯涉河使史顆盟晉侯于河東晉郤?盟秦伯于河西秦伯歸而背晉成晉侯使來</hi>
　　<hi>乞師張氏曰自齊桓以來召兵侵伐雖不出於王命然救亂討罪為中國舉猶足以令諸侯也今晉</hi>
　　<hi>以私怨報秦則其義不足以令諸侯矣故懼其不從而卑辭以乞之聖人直書以見其舉事不公自</hi>
<pb n="34a"/>
　　<hi>貶霸體也</hi>
　　三月<lb/>
　　公如京師<hi>春秋二百四十二年之間魯君未嘗一朝京師因?晉伐秦道過京師則不得</hi>
　　<hi>不朝王也劉氏曰何以書譏何譏爾公非如京師也為伐秦故如京師也</hi>
　夏<lb/>
　　五月<lb/>
　　公自京師遂?晉侯齊侯宋公衛侯鄭伯曹伯邾<lb/>
　　人滕人伐秦<hi>左傳曰公及諸侯朝王遂從劉康公成肅公?晉侯伐秦秦桓公既與晉</hi>
<pb n="34b"/>
　　<hi>厲公為令狐之盟而又召狄與楚欲道以伐晉諸侯是以睦於晉晉欒書將中軍士燮將上軍韓厥</hi>
　　<hi>將下軍趙旃將新軍郤毅御戎欒鍼為右晉師以諸侯之師戰于麻隧秦師敗績澄按公之此行本</hi>
　　<hi>為?晉伐秦爾必先書如京師而此書自京師遂?伐者所以見遂事之為正事而如京師者非誠</hi>
　　<hi>也</hi>
　　曹伯廬卒于師<hi>廬公?作盧○左傳曰曹宣公卒于師曹人使公子負芻守使公子</hi>
　　<hi>欣時逆曹伯之喪負芻殺其太子而自立也諸侯乃請討之晉人以其役之勞請俟他年澄曰廬宣</hi>
　　<hi>公也在位十七年弟負芻?立是為成公</hi>
　秋<lb/>
<pb n="35a"/>
　　七月<lb/>
　　公至自伐秦<hi>孫氏曰不以京師至者明本非朝京師張氏曰以伐秦至者明諸侯以伐</hi>
　　<hi>秦為重也</hi>
　冬<lb/>
　　?曹宣公<hi>左傳曰宣公既?子臧將亡國人皆將從之成公乃懼告罪且請焉乃反而致</hi>
　　<hi>其邑</hi>
　　<hi>經書月三書日無大衍?正月乙酉大乙未冬至二月乙?小三月甲申大四月甲寅大五月甲申</hi>
　　<hi>小六月癸丑大七月癸未小八月壬子大九月壬午小十月辛亥大十一月辛巳小十二月庚戌大</hi>
<pb n="35b"/>
　十有四年<hi>甲申簡王九年○晉霸厲四○蔡景十五○曹成公負芻元年○衛定十二卒○鄭</hi>
　　<hi>成八○陳成二十二○杞桓六十○宋共十二○齊靈五○秦桓二十八○楚共十四○吳壽夢九</hi>
　春<lb/>
　　王正月<lb/>
　　莒子朱卒<hi>杜氏曰季佗也何氏曰莒大於邾至此始卒徐氏曰葬稱諡莒棄周禮君終無</hi>
　　<hi>諡故不書?</hi>
　夏<lb/>
　　衛孫林父自晉歸于衛<hi>左傳曰衛侯如晉晉侯彊見孫林父焉定公不可衛</hi>
<pb n="36a"/>
　　<hi>侯既歸晉侯使郤?送孫林父而見之衛侯欲辭定姜曰不可是先君宗卿之嗣也大國又以為請</hi>
　　<hi>不許將亡雖惡之不猶愈於亡乎君其忍之安民而宥宗卿不亦可乎衛侯見而復之孫氏曰林父</hi>
　　<hi>七年奔晉其言自晉歸于衛者由晉侯而得歸也衛大夫由晉侯而得歸衛國之事可知矣襄陵許</hi>
　　<hi>氏曰人臣不唯義之即安而介恃大國使之反己此能為逐君之惡者也唯其辨之不早是以衛獻</hi>
　　<hi>至於出奔禍兆此矣歸易詞也自晉奉之故也</hi>
　秋<lb/>
　　叔孫僑如如齊逆女<hi>為成公逆夫人也高氏曰公即位十有四年矣國家無事</hi>
　　<hi>迄今始娶又親逆而使同姓之卿逆之援公子遂之例也故書以為戒此春秋防?杜漸之意</hi>
<pb n="36b"/>
　　鄭公子喜帥師伐許<hi>左傳曰鄭子罕伐許敗焉鄭伯復伐許入其郛許人平以</hi>
　　<hi>叔申之封襄陵許氏曰鄭偪許楚困鄭以國大小兵力彊弱更相吞噬?外同貫而人理盡矣高氏</hi>
　　<hi>曰此著許之所以遷亦見晉厲之不霸矣夫許鄭之怨久矣三年再伐四年伐九年圍之而今又伐</hi>
　　<hi>焉使厲公而霸則鄭人者怒鄰兼弱且如是乎明年遷于葉辟鄭以依楚明晉不足恃也而襄三年</hi>
　　<hi>晉荀罃帥師伐許者猶討與楚也夫</hi>
　　九月<lb/>
　　僑如以夫人婦姜氏至自齊<hi>張氏曰僑如不氏一事再見也?婦宣公</hi>
　　<hi>夫人穆姜尚存故也澄按趙氏以此氏字為傳寫誤?</hi>
<pb n="37a"/>
　冬<lb/>
　　十月<lb/>
　　庚寅衛侯臧卒<hi>左傳曰衛侯有疾立敬姒之子衎為太子定公卒夫人姜氏既哭而</hi>
　　<hi>息見太子之不哀不?酌飲曰是夫也將不唯衛國之敗其必始於未亡人嗚呼天禍衛國也夫吾</hi>
　　<hi>不獲鱄也使主社稷大夫聞之無不聳懼孫文子自是不敢?其重器於衛盡寘諸戚而甚善晉大</hi>
　　<hi>夫澄曰臧定公也在位十二年子衎嗣是為獻公</hi>
　　秦伯卒<hi>桓公也在位二十七年子景公卒史皆失其名</hi>
　　<hi>經書月三書日一大衍?正月庚辰小辛丑冬至二月己酉大三月己?小四月戊申大五月戊寅</hi>
<pb n="37b"/>
　　<hi>小六月丁未大七月丁丑小八月丙午大九月丙子小十月乙巳大閏月乙亥大經十月庚寅在此</hi>
　　<hi>月十一月乙巳小十二月甲戌大長?是年閏七月庚寅十月十六日</hi>
　十有五年<hi>乙酉簡王十年○晉霸厲五○蔡景十六○曹成二○衛獻公衎元年○鄭成九○</hi>
　　<hi>陳成二十三○杞桓六十一○宋共十三卒○齊靈六○秦景公后元年○楚共十五○吳壽夢十</hi>
　春<lb/>
　　王二月<lb/>
　　?衛定公<lb/>
　　三月<lb/>
<pb n="38a"/>
　　乙巳仲嬰齊卒<hi>公羊傳曰此公孫嬰齊也謂之仲嬰齊為兄後也杜氏曰襄仲子公</hi>
　　<hi>孫歸父弟也宣十八年逐東門氏既而又使嬰齊紹仲後曰仲氏高氏曰歸父既奔齊魯人徐傷其</hi>
　　<hi>無後使嬰齊紹之為卿故前不經見而特卒之者譏世卿且著其亂昭穆之序失父子之親以後歸</hi>
　　<hi>父則弟不可為兄嗣以後襄仲則子不可以父之字為氏也啖氏曰二傳不知有叔盻子公孫嬰齊</hi>
　　<hi>此稱仲以?之之義故妄?爾</hi>
　　癸丑公?晉侯衛侯鄭伯曹伯宋世子成齊國佐<lb/>
　　邾人同盟于戚<hi>左傳曰討曹成公也</hi>
　　晉侯執曹伯歸之于京師<hi>左穀無之字○公羊傳曰伯討也蘇氏曰稱侯</hi>
<pb n="38b"/>
　　<hi>以執執有罪也歸于京師禮也春秋執諸侯多矣唯是為得禮張氏曰厲公此舉善矣而春秋猶不</hi>
　　<hi>以伯討揜其與盟之罪?以為先執曹伯以令諸侯而盟之然後盡善也觀曹人請君于晉曰若有</hi>
　　<hi>罪則君列諸?矣由一舉措之失遂開釋姦之門豈小失哉澄按僖二十八年執衛侯歸不有之字</hi>
　　<hi>?二傳?字爾當從公羊</hi>
　夏<lb/>
　　六月<lb/>
　　宋公固卒<hi>共公也在位十三年子成嗣是為平公</hi>
　　楚子伐鄭<hi>左傳曰楚將北師子囊曰新與晉盟而背之無乃不可乎子反曰敵利則進何</hi>
<pb n="39a"/>
　　<hi>盟之有申叔時聞之曰子反必不免信以守禮禮以庇身信禮之亡欲免得乎楚子侵鄭及暴隧遂</hi>
　　<hi>侵衛及首止鄭子罕侵楚取新石欒武子欲報楚韓獻子曰無庸使重其罪民將叛之無民孰戰</hi>
　秋<lb/>
　　八月<lb/>
　　庚辰?宋共公<hi>共音恭?三月而</hi>
　　宋華元出奔晉<hi>左傳曰宋華元為右師魚石為左師蕩澤為司馬華喜為司徒公孫</hi>
　　<hi>師為司城向為人為大司?鱗朱為少司?向帶為太宰魚府為少宰蕩澤弱公室殺公子肥華元</hi>
　　<hi>曰我為右師君臣之訓師所司也今公室卑而不能正吾罪大矣不能治官敢賴寵乎乃出奔晉</hi>
<pb n="39b"/>
　　宋華元自晉歸于宋<hi>左傳曰二華戴族也司城莊族也六官者皆桓族也魚石</hi>
　　<hi>將止華元魚府曰右師反必討是無桓氏也魚石曰右師苟獲反雖許之討必不敢且多大功國人</hi>
　　<hi>與之不反懼桓氏之無祀於宋也右師討猶有戍在桓氏雖亡必偏魚石自止華元于河上請討許</hi>
　　<hi>之乃反陸氏曰經云自晉歸而傳云魚石自止華元于河上殊相違矣張氏曰襄三十年良霄之奔</hi>
　　<hi>其奔而歸也逆順與華元不同而書法亦異良霄之入不再序而曰入逆也華元再序又書曰歸則</hi>
　　<hi>或出或處之正從可知矣高氏曰再書華元者善華元也與鄭良霄異矣?華元之志非奔也欲挾</hi>
　　<hi>晉自重以攻蕩氏之黨爾然?其所為又與衛孫林父亦何以異故其所書之辭亦同</hi>
　　宋殺其大夫山<hi>左傳曰使華喜公孫師帥國人攻蕩氏殺子山高氏曰先書華元自</hi>
<pb n="40a"/>
　　<hi>晉歸于宋而繼書此則知其為華元所殺矣蘇氏曰元將討山而知力之不能故奔奔而國人許之</hi>
　　<hi>討故歸而討山也雖其族人莫敢救之者使元懷?顧寵重於出奔則不能討山矣鄭子?為政豐</hi>
　　<hi>卷將祭請田弗許卷退而徵役子?奔晉子皮止之歸而逐卷亦猶是也</hi>
　　宋魚石出奔楚<hi>左傳曰魚石向為人鱗朱向帶魚府出?于睢上華元使止之不可</hi>
　　<hi>華元自止之不可乃反魚府曰今不從不得入矣右師視速而言疾有異志焉若不我納今將馳矣</hi>
　　<hi>登丘而望之則馳騁而從之則決睢澨閉門登陴矣左師二司?二宰遂出奔楚華元使向戌為左</hi>
　　<hi>師老佐為司馬樂裔為司?以靖國人杜氏曰五大夫畏同族罪及故出奔高氏曰五大夫皆出奔</hi>
　　<hi>獨魚石書者五大夫皆蕩族華元已誅其罪首餘奔者皆不足書唯魚石奔逃于?楚遂為中國之</hi>
<pb n="40b"/>
　　<hi>害故為十八年復入彭城書也春秋有事在後而先書其始者此其例也趙氏曰按傳魚石自請討</hi>
　　<hi>蕩澤則是處無過之地矣既討之後何事魚石又奔假如魚石為與蕩氏同族?而自去則是知恥</hi>
　　<hi>之人後不應?入彭城為亂考之魚石直與蕩澤同惡爾國亂用兵相攻則仇敵也如何自止之乎</hi>
　冬<lb/>
　　十有一月<lb/>
　　叔孫僑如?晉士燮齊高無咎宋華元衛孫林父<lb/>
　　鄭公子?邾人?吳于鍾離<hi>左傳曰始通吳也公羊傳曰曷為殊?外</hi>
　　<hi>吳也穀梁傳曰?又?外之也程子曰吳益彊大求?于諸侯諸侯?從之故書諸國往與之?見?</hi>
<pb n="41a"/>
　　<hi>日盛而中國衰也時中國病楚故與吳親襄十年柤之?十四年向之?與此同啖氏曰既?士燮</hi>
　　<hi>同往?吳孫氏曰諸侯大夫不敢致吳子也吳子在鍾離故相與?吳子于鍾離爾杜氏曰鍾離楚</hi>
　　<hi>邑淮南縣張氏曰今濠州城下縣故鍾離國嬴姓後為楚邊邑胡氏曰殊?有二義?王世子于首</hi>
　　<hi>止意在尊王室?吳于鍾離于柤于向意在惡僭亂夫以泰伯至德周之伯父也至其後世僭竊稱</hi>
　　<hi>王不能居中國之爵號成襄之間中國無霸齊晉大國亦皆俛首東向而親吳聖人蓋傷之</hi>
　　許遷于葉<hi>葉舒涉切○左傳曰許靈公畏偪于鄭請遷于楚楚公子申遷許于葉張氏曰</hi>
　　<hi>葉今汝州葉縣也?氏曰許微弱之國鄰于鄭鄭亟加兵三年棄疾伐許四年鄭伯伐許九年鄭</hi>
　　<hi>人圍許十四年公子喜時伐許今遂遷焉?畏鄭而南依楚故以自遷為文胡氏曰遷之者雖楚人</hi>
<pb n="41b"/>
　　<hi>而欲遷者許意也</hi>
　　<hi>經書月五書日三大衍?正月甲辰小丙午冬至二月癸酉大三月癸?小乙巳三日癸丑十一日</hi>
　　<hi>四月壬申大五月壬寅小六月辛未大七月辛丑小八月庚午大庚辰十一日九月庚子小十月己</hi>
　　<hi>巳大十一月己亥小十二月戊辰大長?己巳三月四日癸丑十二日</hi>
　十有六年<hi>丙戌簡王十一年○晉霸厲六○蔡景十七○曹成三○衛獻二○鄭成十○陳成</hi>
　　<hi>二十四○杞桓六十二○宋平公成元年○齊靈七○秦景二○楚共十六○吳壽夢十一</hi>
　春<lb/>
　　王正月<lb/>
<pb n="42a"/>
　　雨木?<hi>雨如字○公羊穀梁傳曰雨而木?也?氏曰雨著木而成?上?而下寒也與隕</hi>
　　<hi>霜不殺菽相反劉向謂木者少陽貴臣卿大夫之象是年叔孫僑如出奔公子偃誅死後世雨木?</hi>
　　<hi>多應在大臣天人之應或可推也漢儒之學豈無所受但不當每事求合爾</hi>
　夏<lb/>
　　四月<lb/>
　　辛未滕子卒<hi>文公也高氏曰滕入春秋至今三書其卒皆不名至是日之矣</hi>
　　鄭公子喜帥師侵宋<hi>左傳曰楚子自武城使公子成以汝?之田求成於鄭鄭</hi>
　　<hi>叛晉子駟從楚子盟于武城鄭子罕伐宋宋將鉏樂懼敗諸汋陂退?于夫渠不儆鄭人覆之敗諸</hi>
<pb n="42b"/>
　　<hi>汋陵獲將鉏樂懼高氏曰鄭服中國五年矣至是始叛晉附楚為楚加兵于吾中國自是與楚同害</hi>
　　<hi>中國諸侯之兵無??矣</hi>
　　六月<lb/>
　　丙寅朔日有食之<lb/>
　　晉侯使欒黶來乞師<hi>黶於斬切○左傳曰晉侯將伐鄭卻?如衛遂如齊皆乞</hi>
　　<hi>師焉欒黶來乞師孟獻子曰有勝矣高氏曰晉失霸主之義不足以令諸侯恐諸侯厭惡伐鄭之役</hi>
　　<hi>特使卿來乞師實欲公親行爾程子曰時穆姜叔孫僑如將作難故出師後期</hi>
　　甲午晦晉侯及楚子鄭伯戰于鄢陵楚子鄭師敗<lb/>
<pb n="43a"/>
　　績<hi>鄢謁?切○左傳曰鄭人聞有晉師使告于楚楚子救鄭司馬將中軍令尹將左右尹子辛將</hi>
　　<hi>右晉師濟河聞楚師將至范文子欲反曰我偽逃楚可以紓憂夫合諸侯非吾所能也以遺能者我</hi>
　　<hi>若?臣輯睦以事君多矣武子曰不可晉楚遇于鄢陵范文子不欲戰卻至曰韓之戰惠公不振旅</hi>
　　<hi>箕之役先軫不反命邲之師荀伯不復從皆晉之恥也今我辟楚又益恥也文子曰吾先君之亟戰</hi>
　　<hi>也有故秦狄齊楚皆?不盡力子孫將弱今三?服矣敵楚而已唯聖人能?外無患自非聖人外</hi>
　　<hi>寧必有?憂盍釋楚以為外懼乎楚晨壓晉軍而陳欒書曰楚師輕窕固壘而待之三日必退退而</hi>
　　<hi>擊之必獲勝焉郤至曰楚有六間不可失也其二卿相惡王卒以舊鄭陳而不整蠻軍而不陳陳不</hi>
　　<hi>違晦在陳而囂我必克之苗賁皇言於晉侯曰楚之良在其中軍王族而已請分良以擊其左右而</hi>
<pb n="43b"/>
　　<hi>三軍萃於王卒必大敗之步毅御晉厲公欒鍼為右彭名御楚共王潘黨為右石首御鄭成公唐苟</hi>
　　<hi>為右及戰?錡射共王中目王召養由基與之兩矢使射?錡中項伏弢以一矢復命郤至三遇楚</hi>
　　<hi>子之卒見楚子必下免胄而趨風楚子使工尹襄問之以弓郤至見客免胄承命唐苟謂石首曰子</hi>
　　<hi>在君側敗者壹大我不如子子以君免我請止乃死楚師薄於險養由基射再發盡殪叔山冉搏人</hi>
　　<hi>以投中車折軾晉師乃止囚楚公子茷旦而戰見星未已子反命軍吏察夷傷補卒乘繕甲兵展車</hi>
　　<hi>馬雞鳴而食唯命是聽晉人患之苗賁皇徇曰蒐乘補卒秣馬厲兵修陳固列蓐食申禱明日復戰</hi>
　　<hi>乃逸楚囚王聞之召子反謀子反醉而不能見王曰天敗楚也夫余不可以待乃宵遁晉入楚軍三</hi>
　　<hi>日榖范文子立於戎馬之前曰君幼諸臣不佞何以及此君其戒之書曰惟命不于常有德之謂胡</hi>
<pb n="44a"/>
　　<hi>氏曰是時兩軍相見未有勝負晉之捷也亦幸焉爾楚雖敗而勢益張晉遂怠而國大亂高氏曰晉</hi>
　　<hi>將伐鄭鄭告於楚楚子遽引師而來於是晉不暇俟諸侯之兵先與之合戰而大敗之我既未致伐</hi>
　　<hi>于彼彼志非來伐于我故直言戰而已杜氏曰楚師未大奔楚子傷目而退故曰楚子敗績鄢陵鄭</hi>
　　<hi>地張子曰後漢郡國志潁川鄢陵晉敗楚之地今東京開封府鄢陵縣</hi>
　　楚殺其大夫公子側<hi>左傳曰楚師還及瑕王使謂子反曰先大夫之覆師徒者</hi>
　　<hi>君不在子無以為過不?之罪也子反再拜稽首曰君賜臣死死且不朽臣之卒實奔臣之罪也子</hi>
　　<hi>重使謂子反曰初隕師徒者而亦聞之矣盍圖之對曰雖?先大夫有之大夫命側側敢不義側亡</hi>
　　<hi>君師敢?其死王使止之弗及而卒高氏曰凡楚師之敗必行兵法於主將而死之春秋之世楚實</hi>
<pb n="44b"/>
　　<hi>?於天下其所以能?者兵?也兵所以能?者將帥之力也將帥之所以力者賞罰行也二百四</hi>
　　<hi>十二年之間敗績者凡十有六而楚居三焉城濮之敗殺得臣鄢陵之敗殺公子側柏舉之敗囊瓦</hi>
　　<hi>逃刑而奔鄭至於中國之敗績凡十有三不聞加兵法於一主將者國勢寖弱遂成姑息漢魏而下</hi>
　　<hi>率皆踵之端可為鑑</hi>
　秋<lb/>
　　公?晉侯齊侯衛侯宋華元邾人于沙隨不見公<lb/>
　　<hi>左傳曰戰之日齊國佐高無咎至于師衛侯出于衛公出于壞隤宣伯通于穆姜欲去季孟而取其</hi>
　　<hi>室將行穆姜送公而使逐二子公以晉難告曰請反而?命姜怒公子偃公子鉏趨過指之曰女不</hi>
<pb n="45a"/>
　　<hi>可是皆君也公待于壞隤申?儆備設守而後行是以後使孟獻子守于公??于沙隨謀伐鄭也</hi>
　　<hi>宣伯使告郤?曰魯侯待于壞隤以待勝者郤?將新軍且為公族大夫以主東諸侯取貨于宣伯</hi>
　　<hi>而訴公於晉侯晉侯不見公杜氏曰沙隨宋地梁國寧陵縣北有沙隨亭程子曰晉侯??怒公後</hi>
　　<hi>期故不見公魯之後期國難故也晉曲我直不足為恥高氏曰此諸侯之兵始至而?焉喜敗楚也</hi>
　　<hi>鄢陵之戰諸侯之師皆未至非特魯而已晉乃?僑如之?獨不見公夫聖人於魯事凡有可恥者</hi>
　　<hi>必?其辭而不敢斥若我無失道為?逆所加則直書其事昭十年公不與盟義亦同此</hi>
　　公至自?<hi>石氏曰公之此行?有僑如之患而外不為諸侯所禮故危而致之</hi>
　　公?尹子晉侯齊國佐邾人伐鄭<hi>左傳曰公?尹武公及諸侯伐</hi>
<pb n="45b"/>
　　<hi>鄭將行姜又命公如初公又申守而行諸侯之師次于鄭西我師次于督揚不敢過鄭子叔聲伯使</hi>
　　<hi>叔孫豹請逆于晉師為食于鄭郊師逆以至聲伯四日不食以待之食狡者而後食諸侯遷于制田</hi>
　　<hi>知武子佐下軍以諸侯之師侵陳至于嗚鹿遂侵蔡未反諸侯遷于潁上鄭子罕宵軍之宋齊衛皆</hi>
　　<hi>失軍高氏曰楚師既敗而鄭猶不服見晉政之斁于人矣晉為曹伯請于天子因假王命以再伐鄭</hi>
　　<hi>故以尹子主?也宋衛以後至不書是役也晉尚以僑如之?不使公與其事</hi>
　　曹伯歸自京師<hi>左傳曰曹人請于晉曰我先君宣公即世國人曰若之何憂猶未弭</hi>
　　<hi>而又討我寡君以亡曹國社稷之鎮公子是大泯曹也先君無乃有罪乎若有罪則君列諸?矣君</hi>
　　<hi>唯不遺德刑以伯諸侯豈獨遺諸敝邑敢私布之復請于晉晉侯謂子臧反吾歸而君子臧反曹伯</hi>
<pb n="46a"/>
　　<hi>歸程子曰曹伯不名不稱復歸王未嘗?其位也自京師王命也陸氏曰曹伯之?罪莫大焉晉侯</hi>
　　<hi>討而執之其事當矣王不能定其罪名失政刑也書曰歸自京師而不名曹伯以深譏王也高氏曰</hi>
　　<hi>諸侯在它國則是失地之君故反國則名之今曹伯在京師而王不黜之是不失國故不名也嗚呼</hi>
　　<hi>?逆之人殺君之子而自立既列於諸侯之會又赦於天子之庭是率天下而入于亂也</hi>
　　九月<lb/>
　　晉人執季孫行父?之于苕丘<hi>苕音條公作招○左傳曰宣伯使告</hi>
　　<hi>郤?曰魯之有季孟猶晉之有欒范也政令於是乎成今其謀曰晉政多門不可從也寧事齊楚有</hi>
　　<hi>亡而已蔑從晉矣若欲得志于魯請止行父而殺之我斃蔑也而事晉蔑有貳矣魯不貳小國必睦</hi>
<pb n="46b"/>
　　<hi>不然歸必叛矣晉人執季文子于苕丘</hi>
　冬<lb/>
　　十月<lb/>
　　乙亥叔孫僑如出奔齊<hi>左傳曰公還待于鄆使子叔聲伯請季孫于晉郤?</hi>
　　<hi>曰苟去仲孫蔑而止季孫行父吾與子國親于公室對曰僑如之情子必聞之矣若去蔑與行父是</hi>
　　<hi>大棄魯國而罪寡君也若猶不棄而惠徼周公之福使寡君得事晉君則夫二人者魯國社稷之臣</hi>
　　<hi>也若朝亡之魯必夕亡以魯之?邇仇讎亡而為讎治之何及郤?曰吾為子請邑對曰嬰齊魯之</hi>
　　<hi>常?也敢介大國以求厚焉承寡君之命以請若得所請吾子之賜多矣又何求范文子謂欒武子</hi>
<pb n="47a"/>
　　<hi>曰季孫於魯相二君矣妾不衣帛馬不食粟可不謂忠乎信讒慝而棄忠良若諸侯何子叔嬰齊奉</hi>
　　<hi>君命無私謀國家不貳圖其身不忘其君若?其請是棄善人也子其圖之乃許魯平赦季孫高氏</hi>
　　<hi>曰季孫得釋將與公偕歸僑如聞之遂出奔齊魯人立其弟豹以為叔孫後是為穆叔</hi>
　　十有二月<lb/>
　　乙丑季孫行父及郤?盟于扈<hi>高氏曰晉釋行父行父自苕丘與郤</hi>
　　<hi>?為此盟也</hi>
　　公至自?<hi>高氏曰大夫執則至行父不至者公待行父偕歸焉舉公為重也然公未嘗為</hi>
　　<hi>?而曰至自?者有託焉爾夫沙隨之?既不見公伐鄭之?又不得與而國之宗卿於是見執公</hi>
<pb n="47b"/>
　　<hi>徬徨于外以求自明于晉僅能使僑如見逐季孫受盟而公免于難焉方秋而出盡冬而歸始以伐</hi>
　　<hi>鄭出?而不得與乎其事君辱臣執亦國之深恥也及公之歸不可以伐鄭至故託曰至自?以見</hi>
　　<hi>公之不與於伐鄭也</hi>
　　乙酉刺公子偃<hi>陸氏曰直書刺者有罪也晉伐衛買不卒戍明不勝而還非其罪也</hi>
　　<hi>高氏曰公之將行穆姜指偃與鉏曰皆可為君鉏尚幼則姜之意在偃也公以是歸而刺之然僖二</hi>
　　<hi>十八年公子買戍衛不卒戍刺之明言其罪也此直云刺公子偃則若無罪焉何哉曰言其罪者著</hi>
　　<hi>其事實以明非其罪也不言其罪者刺得其罪也澄曰昔象與父母同謀殺舜焚廩揜井必欲寘舜</hi>
　　<hi>于死地象謂舜已死而入其?見舜猶生則偽為鬱陶思君之言以欺其兄舜乃誠信而喜之使之</hi>
<pb n="48a"/>
　　<hi>分治臣庶及為天子則封之為有庳之君舜豈不知象之謀殺己哉故孟子以為仁人之於弟也不</hi>
　　<hi>藏怒焉不宿怨焉親之愛之而貴之富之此舜所以盡為兄之道而為人倫之至也偃雖為穆姜所</hi>
　　<hi>指然不過脅公使從己爾未見姜真有廢立之謀而偃實有今將之心也今僑如既逐成公當修身</hi>
　　<hi>齊家以感化其母威權在己則偃雖真有邪謀亦焉所施乃不能制其母而怒其弟竟殺之其視舜</hi>
　　<hi>之所以處象者為何如也公子者非親也屬也言先公之子也而可殺乎陸高等所見知有世俗利</hi>
　　<hi>害之私而已不知有人倫天理之正者也</hi>
　　<hi>經書月六書日六大衍?正月戊戌大辛亥冬至二月丁?大三月丁酉大四月丁?小辛未五日</hi>
　　<hi>五月丙申大六月丙寅小朔日食甲午晦七月乙未大八月乙丑小九月甲午大十月甲子小乙亥</hi>
<pb n="48b"/>
　　<hi>十二日十一月癸巳大十二月癸亥小乙丑三日乙酉二十三日長?辛未四月六日</hi>
　十有七年<hi>丁亥簡王十二年○晉霸厲七○蔡景十八○曹成四○衛獻三○鄭成十一○陳</hi>
　　<hi>成二十五○把桓六十三○宋平二○齊靈八○秦景三○楚共十七○吳壽夢十二</hi>
　春<lb/>
　　衛北?括帥師侵鄭<hi>括公作結○左傳曰鄭子駟侵晉?滑衛北?括救晉侵</hi>
　　<hi>鄭至于高氏高氏曰晉命也凡為他人興師者皆書侵以譏之據左氏鄭侵晉衛救晉侵鄭夫鄭雖</hi>
　　<hi>背晉猶畏晉之彊豈敢興師自與晉抗乎此必不然雖楚?入中國亦不過侵伐宋衛而已觀經之</hi>
　　<hi>所書事實可見</hi>
<pb n="49a"/>
　夏<lb/>
　　公?尹子單子晉侯齊侯宋公衛侯曹伯邾人伐<lb/>
　　鄭<hi>左傳曰鄭太子?頑侯獳為質于楚楚公子成公子寅戍鄭公?尹武公單襄公及諸侯伐鄭</hi>
　　<hi>自?童至于曲洧杜氏曰晉未能服鄭故假天子威周使二卿?之高氏曰晉假王命討鄭重以王</hi>
　　<hi>之兩大夫晉主兵先尹單重王命夫晉厲之失道也而能數合諸侯力捍彊楚者由假王靈扶義以</hi>
　　<hi>合天下也伐秦之役劉康公成肅公在焉而不書者以受命京師為重矣</hi>
　　六月<lb/>
　　乙酉同盟于柯陵<hi>左傳曰尋戚之盟也杜氏曰柯陵鄭西地陸氏曰不重言諸侯</hi>
<pb n="49b"/>
　　<hi>譏尹子單子與盟蘇氏曰齊晉之盛天子之大夫?而不盟尊周也柯陵之?尹單始與諸侯之盟</hi>
　　<hi>自是習以為常非禮也</hi>
　秋<lb/>
　　公至自?<hi>左傳曰楚子重救鄭師于首止諸侯還澄按諸侯之師至曲洧遄為柯陵之盟</hi>
　　<hi>方欲聲鄭之罪以致伐而楚救己至諸侯畏楚之彊而還未嘗得致伐也故公不以伐鄭至而以?</hi>
　　<hi>至</hi>
　　齊高無咎出奔莒<hi>左傳曰齊慶克通于聲孟子與婦人蒙衣乘輦而入于閎鮑牽</hi>
　　<hi>見之以告國武子武子召慶克而謂之慶克?不出而告夫人曰國子謫我夫人怒國子相靈公以</hi>
<pb n="50a"/>
　　<hi>?高鮑處守及還將至閉門而索客孟子訴之曰高鮑將不納君而立公子角國子知之刖鮑牽而</hi>
　　<hi>逐高無咎無咎奔莒高弱以盧叛襄陵許氏曰靈公不公其?自沈帷牆奔其世官以長禍亂悲夫</hi>
　　九月<lb/>
　　辛丑用郊<hi>九月夏之七月非郊之時故特書用孫氏曰九月用郊瀆亂尤甚</hi>
　　晉侯使荀罃來乞師<hi>余氏曰晉侯再伐鄭恐公不出師故遣荀罃來乞之師氏</hi>
　　<hi>曰請王命以討有罪宜糾合諸侯以遵王命奉辭以往無敢或後可也乃使大夫乞師於魯邪以盟</hi>
　　<hi>主而乞師已為卑辱?以王之卿士主兵乃言乞師其卑王室以誤寵諸侯也甚矣夫欲仗天子之</hi>
　　<hi>威以討叛伐貳而乃先為此卑辱欲望鄭畏威得乎哉</hi>
<pb n="50b"/>
　冬<lb/>
　　公?單子晉侯宋公衛侯曹伯齊人邾人伐鄭<hi>杜氏</hi>
　　<hi>曰前夏未得志故孫氏曰鄭與楚比周晉侯再假王命三合諸侯伐之不能服中國不振可知也</hi>
　　十有一月<lb/>
　　公至自伐鄭<hi>左傳曰諸侯圍鄭楚公子申救鄭師于汝上諸侯還杜氏曰不書圍畏楚</hi>
　　<hi>救不成圍而還</hi>
　　壬申公孫嬰齊卒于貍脤<hi>貍力之切脤市軫切公作軫?作蜃○左傳曰</hi>
　　<hi>聲伯還自鄭至貍脤而卒澄按此叔?之子聲伯也子叔老嗣是為聲子陸氏曰大夫卒於它國即</hi>
<pb n="51a"/>
　　<hi>書國卒於魯地即書地仲遂公孫嬰齊是也</hi>
　　十有二月<lb/>
　　丁巳朔日有食之<lb/>
　　邾子貜且卒<hi>貜但縳切且子餘切○在位四十年子宣公牼嗣</hi>
　　晉殺其大夫郤錡郤?郤至<hi>?公作州○左傳曰晉厲公侈多外嬖反</hi>
　　<hi>自鄢陵欲盡去?大夫而立其左右胥童以胥克之廢也怨郤氏而嬖於厲公郤錡奪夷陽五田郤</hi>
　　<hi>?與長魚矯?田執而梏之五與矯亦嬖於厲公欒書怨郤至以其不從己而敗楚師也欲廢之使</hi>
　　<hi>楚公子茷告公曰此戰也郤至寔召寡君以東師之未至也與軍帥之不具也曰此必敗吾因奉孫</hi>
<pb n="51b"/>
　　<hi>周以事君公告欒書書曰其有焉不然豈其死之不恤而受敵使乎君盍嘗使諸周而察之郤至聘</hi>
　　<hi>于周欒書使孫周見之公使覘之信遂怨郤至厲公田與婦人先殺而飲酒後使大夫殺郤至奉豕</hi>
　　<hi>寺人孟張奪之郤至射而殺之公曰季子欺余厲公將作難胥童曰必先三郤族大多怨去大族不</hi>
　　<hi>偪敵多怨有庸公曰然郤氏聞之郤錡欲攻公曰雖死君必危郤至曰人所以立信知勇也信不叛</hi>
　　<hi>君知不害民勇不作亂失?三者其誰與我死而多怨將安用之君實有臣而殺之其謂君何我之</hi>
　　<hi>有罪吾死後矣若殺不辜將失其民欲安得乎待命而已受君之祿是以聚黨有黨而?命罪孰大</hi>
　　<hi>焉胥童夷陽五帥甲八百將攻郤氏長魚矯請無用?公使清沸魋助之抽戈結衽而偽訟者三郤</hi>
　　<hi>將謀於榭矯以戈殺駒伯苦成叔於其位?季曰逃威也遂趨矯及諸其車以戈殺之皆尸諸朝張</hi>
<pb n="52a"/>
　　<hi>氏曰郤氏雖多怨既為大夫則君之股肱也厲公不正其有罪無罪而用嬖幸胥童長魚矯之計一</hi>
　　<hi>朝殺三卿又?欒書中行偃能無及乎</hi>
　　楚人滅舒庸<hi>左傳曰舒庸人以楚師之敗也道吳人伐巢伐駕圍釐虺遂恃吳而不設</hi>
　　<hi>備楚公子?師襲舒庸滅之任公輔曰舒庸東夷偃姓之國張氏曰地譜廬州城下舒城高氏曰楚</hi>
　　<hi>既摧敗而其餘烈猶足以滅國於要荒使其得志於鄢陵則毒被華夏豈勝道哉宣十二年楚入陳</hi>
　　<hi>圍鄭之後書晉師敗績楚子滅蕭是也此書滅舒庸著中國能折其鋒使不得為我患者晉厲之成</hi>
　　<hi>勞也蓋晉厲公有宏才而無令德是以威震於外而亂生於?身雖不終功亦足錄</hi>
　　<hi>經書月四書日四大衍?正月壬辰大丙辰冬至二月壬戌小三月辛?大四月辛酉小五月庚寅</hi>
<pb n="52b"/>
　　<hi>大六月庚申大乙酉二十六日閏月庚寅小七月己未大八月己丑小經九月辛丑在此月九月戊</hi>
　　<hi>午大十月戊子小十一月丁巳大壬申十六日經書十二月丁巳朔日食在此月朔置閏不同故日</hi>
　　<hi>食朔不差而月差也十二月丁亥小長?是年閏十二月辛丑九月十四日壬申在十月五日</hi>
　十有八年<hi>戊子簡王十三年○晉霸厲八?○蔡景十九○曹成五○衛獻四○鄭成十二○</hi>
　　<hi>陳成二十六○杞桓六十四○宋平三○齊靈九○秦景四○楚共十八○吳壽夢十三</hi>
　春<lb/>
　　王正月<lb/>
　　晉殺其大夫胥童<hi>左傳曰胥童以甲?欒書中行偃於朝矯曰不殺二子憂必及</hi>
<pb n="53a"/>
　　<hi>君公曰一朝而尸三卿余不忍益也對曰人將忍君臣聞亂在外為姦在?為軌御姦以德御軌以</hi>
　　<hi>刑不施而殺不可謂德臣偪而不討不可謂刑德刑不立姦軌並至臣請行遂出奔狄公使辭於二</hi>
　　<hi>子曰寡人有討於郤氏郤氏既伏其辜矣大夫無辱其復職位皆再拜稽首曰君討有罪而免臣於</hi>
　　<hi>死君之惠也二臣雖死敢忘君德乃皆歸公使胥童為卿公遊於匠麗氏欒書中行偃遂執公焉欒</hi>
　　<hi>書中行偃遂殺胥童高氏曰胥童者胥甲之孫胥克之子謀殺三郤而晉國遂亂於是欒書中行偃</hi>
　　<hi>先殺胥童襄陵許氏曰殺胥童者欒書中行偃也而稱國者二人執君而當國也澄曰左傳所載殺</hi>
　　<hi>胥童者偃也而書國殺蓋二子當國而以國法殺之</hi>
　　庚申晉?其君州蒲<hi>左傳曰欒書中行偃使程滑?厲公葬之於翼東門之外</hi>
<pb n="53b"/>
　　<hi>以車一乘胡氏曰?君天下之大罪討賊天下之大刑春秋合於人心而定罪聖人順於天理而用</hi>
　　<hi>刑固不以大霈釋當討之賊亦不以大刑加不?之人然趙盾書?許世子書?楚公子比書?齊</hi>
　　<hi>陳乞書?欒書身為元帥親執厲公於匠麗氏使程滑?公而春秋書國以?不書欒書之名氏何</hi>
　　<hi>哉仲尼無私與天為一奚獨嚴於趙盾許世子輩而於欒武子闊?如此乎學者深求聖人誅亂臣</hi>
　　<hi>賊子之?而後可與言春秋矣朱子曰胡氏此傳不明言其意嘗問其說於文定公之甥范伯達伯</hi>
　　<hi>達曰公之意蓋以為厲公之無道當廢而不當?欒書廢之則得世臣之義矣至於殺之則罪也故</hi>
　　<hi>稱國?以兩見其意焉張氏曰稱國以?者??其君之辭也孟子論貴戚之卿曰君有大過則諫</hi>
　　<hi>反覆之而不聽則易位厲公之過大矣昵用小人殺戮無罪舉朝諸卿不保首領書偃晉之世臣以</hi>
<pb n="54a"/>
　　<hi>社稷為心可以行易位之權而程滑遽?之稱國以?而不言二臣?之分其惡於?也悼公逐不</hi>
　　<hi>臣者七人而不誅書偃非里克甯喜之比故也澄按春秋之作正為誅亂臣賊子也趙穿?靈公傳</hi>
　　<hi>不言盾使而經書趙盾?君程滑殺厲公傳以為欒書中行偃使之而經止書國?何也曰此春秋</hi>
　　<hi>之所以?嫌明?也蓋靈公之不君其惡未加於一國欲殺趙盾而趙穿為盾殺之實盾之所欲?</hi>
　　<hi>也故春秋誅盾為首惡厲公之無道?得罪於一國欒書中行偃執公而殺其輔君為惡之嬖臣蓋</hi>
　　<hi>將以匡晉國而未有?君之心也程滑因國人之所共怒而?公蓋非書偃之專謀也故書國?若</hi>
　　<hi>獨書書偃則罪歸於二卿而一國之人得免於?君之惡矣曰二卿執公可乎曰孟子云諸侯危社</hi>
　　<hi>稷則變置欒書當國之卿厲公既誅三卿矣不可?也必將大亂晉國坐視社稷之隕則亦何以為</hi>
<pb n="54b"/>
　　<hi>國卿乎故將廢置而更立焉國人遽?其若聖人不以首惡加二子非縱之也蓋辨是非定邪正以</hi>
　　<hi>示萬世左氏使程滑之言非經意也</hi>
　　齊殺其大夫國佐<hi>左傳曰齊侯使崔杼為大夫使慶克佐之帥師圍盧國佐從諸</hi>
　　<hi>侯圍鄭以難請而歸遂如盧師殺慶克以穀叛齊侯與之盟於徐關而復之盧降使國勝告難於晉</hi>
　　<hi>待命于清齊為慶氏之難故齊侯使士華免以戈殺國佐于??之朝師逃于夫人之?使清人殺</hi>
　　<hi>國勝國弱來奔王湫奔萊慶封為大夫慶佐為司?既齊侯反國弱使嗣國氏襄陵許氏曰慶克作</hi>
　　<hi>慝濁亂中閨?害大臣不誅不詰使國佐無所發其忠憤起而殺之顧為俱靡而已於是因以為國</hi>
　　<hi>佐罪張氏曰無咎奔於去年之秋而鮑牽刖齊靈可以省母言之是非矣國佐叛而後復之意靈公</hi>
<pb n="55a"/>
　　<hi>非不知國佐之直與慶克等之?亂?闈也卒殺國佐則靈公之知又下魯成公數等矣保姦如此</hi>
　　<hi>因慶克以成慶封黨賊之禍慶封逐而政卒歸於陳氏皆靈公蔽塞聰明唯婦言是用所致也國佐</hi>
　　<hi>不能見幾而去以邑叛君又仕危亂之朝身死於?闈非不幸矣</hi>
　　公如晉<hi>左傳曰晉使荀罃士魴逆周子于京師而立之生十四年矣大夫逆于清原盟而入</hi>
　　<hi>館于伯子同氏朝于武?即位于朝公如晉朝嗣君也</hi>
　夏<lb/>
　　楚子鄭伯伐宋<hi>左傳曰鄭伯?楚子伐宋取朝郟</hi>
　　宋魚石復入于彭城<hi>左傳曰楚子辛鄭皇辰侵城郜取幽丘同伐彭城納宋魚</hi>
<pb n="55b"/>
　　<hi>石向為人鱗朱向帶魚府焉以三百乘戍之而還杜氏曰彭城宋邑張氏曰今徐州彭城縣?氏曰</hi>
　　<hi>公孫?儀行父言納而魚石不言納蓋楚莊誅陳罪人疑若無罪故書納以正其罪魚石之書復入</hi>
　　<hi>而先言楚鄭之伐以著其納亂臣也故不言自楚而特書復入然不書叛者復入而將以亂國非直</hi>
　　<hi>叛君而已故魚石欒盈之罪重於趙鞅宋辰也高氏曰此楚鄭間晉之變孫氏曰伐宋取彭城與魚</hi>
　　<hi>石守之以逼宋也其曰宋魚石復入于彭城者不與楚鄭伐宋取邑以與宋叛臣也故以魚石自入</hi>
　　<hi>犯君為文</hi>
　　公至自晉<lb/>
　　晉侯使士?來聘<hi>左傳曰拜朝也襄陵許氏曰公朝始至而聘使紹至晉悼之下</hi>
<pb n="56a"/>
　　<hi>諸侯肅矣此列國之所以睦而叛國之所以服也高氏曰書晉侯與宣公十年書齊侯同義</hi>
　秋<lb/>
　　杞伯來朝<hi>左傳曰勞公且問晉故公以晉君語之杞伯於是驟朝于晉而請為?</hi>
　　八月<lb/>
　　邾子來朝<hi>左傳曰即位而來見也</hi>
　　築鹿囿<hi>杜氏曰築牆為鹿苑高郵孫氏曰春秋興作皆書雖城池之固門?之急無遺焉重</hi>
　　<hi>民力也?耳目之翫一身之娛哉高氏曰成公之季大國來聘小國來朝國家閒暇矣不務修其刑</hi>
　　<hi>政而築鹿囿前此未有書築囿者自此之後昭九年築郎囿定十三年築蛇淵囿人君之示子孫也</hi>
<pb n="56b"/>
　　<hi>其可不戒哉</hi>
　　己丑公薨于路寢<lb/>
　冬<lb/>
　　楚人鄭人侵宋<hi>左傳曰宋老佐華喜圍彭城老佐卒焉楚子重救彭城伐宋宋華元</hi>
　　<hi>如晉告急韓獻子為政曰欲求得人必先勤之成霸安疆自宋始矣晉侯師于台谷以救宋遇楚師</hi>
　　<hi>于靡角之谷楚師還</hi>
　　晉侯使士魴來乞師<hi>魴音房公作彭○左傳曰晉士魴來乞師季文子問師數</hi>
　　<hi>于臧武仲對曰伐鄭之役知伯實來下軍之佐也今彘季亦佐下軍如伐鄭可也事大國無失班爵</hi>
<pb n="57a"/>
　　<hi>而加敬焉禮也從之襄陵許氏曰悼公之時霸業復興而乞師以救宋猶遵厲公故事元年而後遂</hi>
　　<hi>無乞師則召兵而已矣</hi>
　　十有二月<lb/>
　　仲孫蔑?晉侯宋公衛侯邾子齊崔杼同盟于虛<lb/>
　　朾<hi>虛起居切朾它丁切○左傳曰謀救宋也宋人辭諸侯而請師以圍彭城杜氏曰虛朾宋地?</hi>
　　<hi>氏曰諸侯師至而楚鄭之師以退故宋人辭諸侯而請其師以圍彭城而先為此盟也</hi>
　　丁未?我君成公<lb/>
　　<hi>經書月三書日三大衍?正月丙辰大辛酉冬至庚申五日二月丙戌小三月乙?大四月乙酉小</hi>
<pb n="57b"/>
　　<hi>五月甲寅大六月甲申小七月癸丑大八月癸未小已丑七日九月壬子大十月壬午大十一月壬</hi>
　　<hi>子小十二月辛巳大丁未二十七日</hi>
　<lb/>
　<lb/>
　<lb/>
　<lb/>
　<lb/>
　春秋纂言卷八<lb/>
</p>
<p>
</p>
  </div>
</body>
</text>
</TEI>