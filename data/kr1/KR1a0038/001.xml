<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易玩辭卷一</head> <lb/>
    <p>
<pb n="1a"/>
欽定四庫全書<lb/>
　周易玩辭卷一<lb/>
　　　　　　　　　　　宋　項安世　述<lb/>
?乾<hi>乾下乾上</hi>
　　　彖<lb/>
彖者主釋卦下之彖辭也大哉乾元萬物資始乃統天<lb/>
以大道釋元字雲行雨施品物流形言自元而亨也大<lb/>
?終始六位時成以易象釋亨字也時?六龍以御天<lb/>
<pb n="1b"/>
言自亨而利也乾道變化各正性命以天道釋利字也<lb/>
保合太和乃利貞言自利而貞也首出庶物萬國咸寧<lb/>
以人事釋貞字也凡彖皆以易象與天道雜言者見易<lb/>
之所象皆天道也以人事終之者見易以天道言人事<lb/>
也六十四卦之例皆然故今此書亦以天道人事易象<lb/>
三者合而言之<lb/>
　　　大哉乾元萬物資始乃統天<lb/>
易之全體具於乾卦觀易者觀於乾足矣乾者純陽之<lb/>
<pb n="2a"/>
名元者陽?發生之始在易象則?爻一畫之始也凡<lb/>
物以一該?曰統萬化皆始於元故元之一字足以統<lb/>
天之全?萬變皆起於?故?之一畫足以統易之全<lb/>
象此元之所以為大也所謂善之長仁之體者如此此<lb/>
以天道釋元字也<lb/>
　　　雲行雨施品物流形<lb/>
元象一動則屯而為雲?而為雨萬有一千五百二十<lb/>
之形出焉?畫一著則偶而為夫婦索而為父子而萬<lb/>
<pb n="2b"/>
有一千五百二十之數出焉元之無所不通如此此亨<lb/>
之所自出也雲雨皆生於天一之水故自元而亨者象<lb/>
之<lb/>
　　　大?終始六位時成<lb/>
天道大?於元氣既行之後始於子午終於已亥各以<lb/>
六辰而成一氣而三百六十五度分焉易象大?於?<lb/>
畫既生之後始於復姤終於乾坤各以六位而成一卦<lb/>
而三百八十四爻列焉所謂?美之?通典禮之秩?<lb/>
<pb n="3a"/>
者如此此以易象釋亨字也易家以爻為位以卦為時<lb/>
　　　時?六龍以御天<lb/>
龍者物之能動者也純陽之畫能參能兩能九能六故<lb/>
取以為象作易者因六十四卦之時用六龍之?變化<lb/>
推移於三百八十四位之中以應天行之終始如善御<lb/>
者?六馬以御國車進退疾徐?不應法此以易象言<lb/>
自亨而利也<lb/>
　　　乾道變化各正性命<lb/>
<pb n="3b"/>
乾道變化即時?六龍也各正性命即以御天也??<lb/>
陽??之變以御資始流形之化使飛走動植各盡其<lb/>
正性稚壯老死各極其正命所謂物之大利理之大順<lb/>
者如此此以天道釋利字也<lb/>
　　　保合太和乃利貞<lb/>
曰各者成乎萬也曰合者歸乎一也萬者利之盡一者<lb/>
貞之至乾之六陽闔為純?保神於?合氣於漠以固<lb/>
太和之本以厚乾元之復此屬貞字而曰利貞者通結<lb/>
<pb n="4a"/>
上文自利而貞也所保之和即上文性命之根極也曰<lb/>
乃者言如此乃足以為利貞之全??他卦之利貞皆<lb/>
不足以語此<lb/>
　　　首出庶物萬國咸?<lb/>
首者形之極也天為萬物之極貞乎一而萬物定人君<lb/>
為萬國之極貞乎一而萬國?不貞不足以為天下極<lb/>
貞者乾道之極萬物之終也人之心知專?不搖則萬<lb/>
事定矣所謂事之楨幹者如此此以人事釋貞字也古<lb/>
<pb n="4b"/>
語謂牆中之幹木為楨今謂之永久木<lb/>
　　　乾元乾道　大?大和<lb/>
推其本統言之則曰乾元極其變化言之則曰乾道闡<lb/>
而生萬則曰大?合而歸一則曰大和皆元之異名也<lb/>
始乎乾元終乎大和萬物出於元入於元此元之所以<lb/>
為大也<lb/>
　　　六位　六龍<lb/>
六位者天地人之位初二三四五上是也六龍者當位<lb/>
<pb n="5a"/>
之人或九或六是也不稱乾馬而稱震龍何也稱馬則<lb/>
止於乾是用七也震動也乾之動自震始六十四卦皆<lb/>
由動而生故以震言之按卦象陽爻在初在二皆成震<lb/>
在五在上皆為震之反惟三四兩爻正反皆震故有反<lb/>
復上下之辭<lb/>
　　　君子<lb/>
乾爻謂之六龍而三四獨稱君子何也曰文言既釋之<lb/>
矣九三上不在天下不在田故以君子言之九四上不<lb/>
<pb n="5b"/>
在天下不在田中不在人故或之或字連上爻成文或<lb/>
人或龍也進脩者人事也躍淵者天時也躍可言龍進<lb/>
脩不可言龍故爻曰或文言曰君子示兼之也易道尚<lb/>
象此爻在天人之間取象不得不然其實皆君子之事<lb/>
也<lb/>
　　　利見大人<lb/>
或謂二利見五五利見二非也熟玩文言其?自?二<lb/>
曰善世而不伐?博而化又曰見龍在田天下文?皆<lb/>
<pb n="6a"/>
言二之?盛化神而人利見之也五曰聖人作而萬物<lb/>
?又曰天且不違?於人乎皆言五之位尊道行而人<lb/>
利見之也二居?位其孔子文王之事乎五居陽位其<lb/>
二帝三王之事乎他卦利見大人雖各主一事言之不<lb/>
能如此之廣大然亦卑者暗者利見?位之??者也<lb/>
　　　象<lb/>
凡卦辭皆曰彖凡卦畫皆曰象未畫則其象隱已畫則<lb/>
其象著故指畫為象非謂物象也大象?論六畫之義<lb/>
<pb n="6b"/>
小象各論一畫之義故皆謂之象其曰天曰龍者自因<lb/>
有象之後推引物類以?之爾本稱易象者非此之謂<lb/>
也<lb/>
　　　?施普也<lb/>
九二方時舍於田未得時行之位也言?施普者乾六<lb/>
爻皆聖人之事也聖人以身為時與賢者不同聖人隱<lb/>
則天下暗聖人見則天下?不以位為隱顯也孔子何<lb/>
嘗有位而天下化之故?施普也?博而化皆於九二<lb/>
<pb n="7a"/>
言之此所謂君?也?施普也以田字言之天下文?<lb/>
以見字言之時?也以在字言之君?也以龍字言之<lb/>
　　　反復道也　重剛而不中<lb/>
自上而下為復自下而上為反三之上下皆得純乾故<lb/>
曰反復道也此解乾乾二字乾乾即重剛也論位則重<lb/>
剛故危論?則反復合道故?咎四亦以進退皆合乾<lb/>
道故得?咎三以自脩故曰反復四以自試故曰進退<lb/>
　　　進?咎也　乾道乃革<lb/>
<pb n="7b"/>
彭城劉牧謂在淵為藏非經意也龍之得水猶人之得<lb/>
時也何謂藏乎初九之藏乃在地下非在淵也牧殆為<lb/>
小雅魚潛在淵所誤爾小象曰進?咎也?躍而在淵<lb/>
為進而及時也文言曰乾道乃革卦至四則下革而為<lb/>
上時至卯則寒革而為暄皆進而得時者也<lb/>
　　　文言元亨利貞<lb/>
善也嘉也義也皆善之異名也在事之初為善善之?<lb/>
盛為嘉?得其宜為義義所成立為事此一理而四名<lb/>
<pb n="8a"/>
也故分而為四則曰元者善之長也亨者嘉之?也利<lb/>
者義之和也貞者事之幹也比而為二則曰乾元者始<lb/>
而亨者也利貞者性情也混而為一則曰乾始能以美<lb/>
利利天下不言所利大矣哉義之和和謂能順之也事<lb/>
之幹幹謂能立之也<lb/>
　　　君子行此四?者故曰乾元亨利貞<lb/>
言惟君子然後能行此四?惟乾然後能有此四?乾<lb/>
陽物也惟君子足以配之<lb/>
<pb n="8b"/>
　　　龍?而隱章<lb/>
惟其不易乎世是以遯世而?悶惟其不成乎名是以<lb/>
不見是而?悶樂則行之即上文兩?悶也憂則違之<lb/>
即不易不成也此三節疊相推演成文論其大意則一<lb/>
言以蔽之曰龍?而隱者也<lb/>
　　　龍?而正中章<lb/>
二有龍?而得中位人君之象也以在下卦又非陽位<lb/>
故不為中位而為中?文言兩稱君??非君位也此<lb/>
<pb n="9a"/>
又稱龍?之中?非龍位之中也龍?者天之陽?乾<lb/>
六爻所同有也然而初潛而上亢三與四皆擇乎中庸<lb/>
者五雖中又以位言故六龍之?惟九二為正中也此<lb/>
章專言聖人之中?庸言之信庸行之謹書之惟一也<lb/>
閑邪存其誠書之惟精也皆允執厥中之事也此所謂<lb/>
君?也此三句解見龍在田善世而不伐?博而化謂<lb/>
澤及一世而不自以為功蓋?大而人自化非化之也<lb/>
此兩句解利見大人上三句言脩已以敬下兩句言安<lb/>
<pb n="9b"/>
人安百姓也上言正已下言物正也中庸所謂小?川<lb/>
流大?敦化天地之所以為大者即此爻也<lb/>
　　　君子進?脩業章<lb/>
進?脩業四字是九三一爻之主意也君子所以乾乾<lb/>
夕惕者凡為此爾忠信者進?之基也可與共學矣脩<lb/>
辭立其誠者積學之方也脩辭所以察之立誠所以存<lb/>
之居業猶居貨也有貯積之意焉此進?脩業第一節<lb/>
也下學之事也知至猶得其門也可與適道矣故曰可<lb/>
<pb n="10a"/>
與幾也此再言進?之事既以忠信為基又當以知至<lb/>
為燭也終者全盡之也宗廟之美百官之富為我有矣<lb/>
故曰可與存義也此再言居業之事既以存察積之乂<lb/>
當以不息成之也此進?脩業第二節也上?之事也<lb/>
以上兩節皆演說乾乾夕惕若之意是故居上位而不<lb/>
驕在下位而不憂此兩句方言厲?咎也九五在卜卦<lb/>
之上九四在上卦之下故皆兼有上下之象中庸所謂<lb/>
尊?性道問學居上不驕為下不倍即此爻也<lb/>
<pb n="10b"/>
　　　君子欲及時章<lb/>
欲及時三字專為九四加之也三與四皆在上下之交<lb/>
不可以言正中之?然龍??不中也故皆為進脩之<lb/>
事三猶在下則自脩而已四已革而上故兼有自試之<lb/>
象焉進退上下不敢自必相時而動或躍在淵所謂自<lb/>
試也大抵上下之交皆危疑之地故三厲而四疑之中<lb/>
庸所謂本諸身?諸庶民庶幾夙夜以永終譽即此爻<lb/>
也<lb/>
<pb n="11a"/>
　　　聖人作而萬物?章<lb/>
三與四同其危者也三在下故專言進脩四在上故言<lb/>
進脩之用二與五同其安者也二在下故專言中?五<lb/>
在上故言中?之用聖人作以解飛龍在天萬物?以<lb/>
解利見大人此章上下文皆演說此一句聖人者先得<lb/>
我心之同然者也故為同聲同氣之義聖人之於人亦<lb/>
類也故為各從其類之義此皆為聖作物?言之中庸<lb/>
所謂日月所照霜露所墜凡有血氣莫不尊親即此爻<lb/>
<pb n="11b"/>
也<lb/>
　　　亢龍有悔章<lb/>
天?者貴下喜中而忌上者也四在上卦而能居下五<lb/>
在上卦而得中位三在下卦之上猶有下義亦可以?<lb/>
咎也惟在上九一爻?中?下惟有上義而已?中則<lb/>
?位?下則?民?輔此最天?之所忌也然而所忌<lb/>
之性無所凝滯窮則能變必?遂亢之理故爻辭不言<lb/>
凶咎止言有悔悔則能變也象與文言亦皆言時而不<lb/>
<pb n="12a"/>
言?又曰窮之災也?出於天非人為也蓋有龍?者<lb/>
必不至於上窮而不反故雖亢矣而猶稱龍焉以見時<lb/>
有亢而??窮也<lb/>
　　　用九用六文言<lb/>
乾坤文言於六爻皆有演?各成一章獨用九用六不<lb/>
然者用九者乾之坤坤之文言即用九之文言也用六<lb/>
者坤之乾乾之文言即用六之文言也用九為乾之坤<lb/>
見左氏春秋傳乾惟用九故可變為坤使用七則終於<lb/>
<pb n="12b"/>
乾矣坤惟用六故可變為乾使用八則終於坤矣是故<lb/>
用九見?龍之?首首者終窮之地忽焉俱化不見其<lb/>
終此用九之所以為善變也用六利於永貞者久也言<lb/>
用六則能?以其善變也乾為大坤為小坤之終見乾<lb/>
而不見坤故曰以大終也乾主知故曰見言吉在見此<lb/>
理也坤主行故曰利言利在行此事也九六變七八不<lb/>
變者揲蓍之法遇純則變也<lb/>
　　　用九爻象文言<lb/>
<pb n="13a"/>
乾辭言用九者四其義皆難遽通連亢龍章讀之則義<lb/>
?矣知居終之有悔則知?首之當吉知盈之不可久<lb/>
則知首之不可為知窮之足以致災則知不窮之足以<lb/>
致治知極為天時之極則知變為天則之變矣<lb/>
　　　見天則<lb/>
則者長短廣狹輕重多寡之度也聖人明於天之道見<lb/>
其進退得喪存亡之度是以用九而不用七若用七而<lb/>
不變則昧於天則矣見天則即所謂見?龍也見?龍<lb/>
<pb n="13b"/>
即所謂知進退也惟其見之知之是以能用之也然則<lb/>
用六亦可稱地則乎曰六即九之所變亦天則也<lb/>
　　　首字<lb/>
凡卦以初爻為趾為尾終爻為首形至首而終也故易<lb/>
中首字皆訓為終或以首為先非經意也乾為首者六<lb/>
陽之終也既未二卦之終皆為濡首比之?首為?所<lb/>
終用九之?首則以六龍盡變不見其終也天?不可<lb/>
為首天?即九也九即龍?也謂之天謂之龍豈有終<lb/>
<pb n="14a"/>
窮之理<lb/>
　　　時舍也<lb/>
舍非用捨之捨捨之則為潛龍矣舍者隨其所在而居<lb/>
焉古語舍訓為置苟置於此則舍於此故傳舍亦為傳<lb/>
置乾之時舍井之時舍皆言時適在此非其常也隨之<lb/>
志舍下言志在下也姤之志不舍命言志不在命也四<lb/>
舍字皆去聲龍本行天之物不常在田出潛之初時寓<lb/>
於此故曰時舍與潛異者潛則入而不出舍則已出而<lb/>
<pb n="14b"/>
未行時至九三乃可言行事也然龍?之動世道隨之<lb/>
其入也陽氣為之潛藏其出也天下為之文?方舍於<lb/>
田而其威靈氣燄之所感動固已?矣舜在佃漁天下<lb/>
之為父子者定孔子為匹夫亂臣賊子者懼龍?之動<lb/>
化其神若此故曰君?也<lb/>
　　　行事也<lb/>
行事者云為動作之?名也潛龍夜也見龍旦也飛龍<lb/>
日中也亢龍日昃也乾乾者終日之所從事也?子之<lb/>
<pb n="15a"/>
四勿是也或躍者試之於用以自驗也?子之三省是<lb/>
也三言終日四言及時此二爻者經營乎晝夜之閒者<lb/>
也<lb/>
　　　天下文?<lb/>
凡?皆稱文蓋?則天地人物皆粲然而有文故火為<lb/>
禮離為文章<lb/>
　　　乾元用九天下治也<lb/>
為治之道?他通其變而已下繫曰?帝堯舜氏作通<lb/>
<pb n="15b"/>
其變使民不倦神而化之使民?之易窮則變變則通<lb/>
通則久是以自天祐之吉?不利?帝堯舜垂衣裳而<lb/>
天下治蓋取諸乾坤其所取者正乾變為坤坤變為乾<lb/>
之義也文王作書以乾坤為首而名之曰易其本?正<lb/>
在於此或泥衣裳二字遂失其說不知讀其全文正乾<lb/>
元用九天下治也之疏義也<lb/>
　　　乾元　乾始<lb/>
物之所難者始而已物既始則必亨既亨則必利利之<lb/>
<pb n="16a"/>
極必復於元貞者元之復也故四??以一言曰乾元<lb/>
又曰乾始而四?在其中矣以八卦言之震其元也故<lb/>
為出巽則既出而?相見也故為齊離其亨也故為相<lb/>
見坤則既相見而?利之也故為役?其利也故為?<lb/>
乾則既?而將入於貞也故為戰坎其貞也故為勞艮<lb/>
自貞而?出為元也故為萬物之所終始合而言之曰<lb/>
太極而八卦備矣其乾元之謂乎<lb/>
　　　性情也<lb/>
<pb n="16b"/>
始而亨者乾之事業利而貞者乾之性情也性情指本<lb/>
體言之利者散而為萬貞者合而為一已散而復合已<lb/>
萬而復一言乾性純一其情不貳故雖萬有一千五百<lb/>
二十而其所謂?一者未嘗動也<lb/>
　　　大哉乾乎<hi>至</hi>天下平也<lb/>
此重演彖辭也大哉乾乎剛健中正純粹精也此演大<lb/>
哉乾元萬物資始乾道變化各正性命保合太和以釋<lb/>
元字貞字?乾之性情如此也六爻發揮旁通情也時<lb/>
<pb n="17a"/>
?六龍以御天也此演大?終始六位時成時?六龍<lb/>
以御天以釋亨字利字?乾之功用如此也雲行雨施<lb/>
天下平也此演雲行雨施品物流形首出庶物萬國咸<lb/>
?以?聖人法天之元亨利貞者如此也此章移易本<lb/>
文故為錯綜使人反復參玩以盡其意其讀易之法乎<lb/>
　　　龍?正中　剛健中正<lb/>
稱中正者二事也二五為中?陽當位為正稱正中者<lb/>
一事也猶言?正秋坎正北方但取其正得中位非以<lb/>
<pb n="17b"/>
當位言也凡卦有九五者皆稱中正以其備二美也獨<lb/>
需彖及比巽九五稱正中者義在中而不在正也艮之<lb/>
六五以中正也五山姚小彭曰小象上下文?韻當作<lb/>
正中<lb/>
　　　純粹精也<lb/>
剛健中正以?畫言也純粹精以六畫言也聖人以一<lb/>
?立萬化之本其體剛健至專至一其用中正至當至<lb/>
平復以六畫備一?之變自始至終?時而不剛健自<lb/>
<pb n="18a"/>
進至退??而不中正此所謂純粹精也<lb/>
　　　君子以成?為行<hi>至</hi>其唯聖人乎<lb/>
文言末章?出新意以暢卦爻之義讀易者所當詳玩<lb/>
也自乾元者始而亨至所利大矣哉一節係重釋元亨<lb/>
利貞皆不用上文四?之?自大哉乾乎至天下平也<lb/>
一節係重釋彖釋亦不用彖文本序此章自君子成?<lb/>
為行至其唯聖人乎重釋爻辭亦與上文六爻問荅不<lb/>
同據上文言乾之六爻皆是龍?但以時位為?遇下<lb/>
<pb n="18b"/>
而潛遇中而見遇交而乾乾遇革而自試遇尊位而飛<lb/>
遇極而亢皆不失為龍?也此章則不然就人之?分<lb/>
出六等以初之潛為未成?之人以二之見為已成?<lb/>
之人以三四之憂疑為不得中行之人以五之飛為大<lb/>
聖之人以上之亢為大愚之人復以用九為聖人末章<lb/>
特發此例以見爻義之?窮或以時言或以位言或以<lb/>
?言皆可通也此章也所以繼六爻旁通之後也歟<lb/>
　　　學問居行<lb/>
<pb n="19a"/>
文言末章釋六爻皆微變前?前章言九二為龍?之<lb/>
正中生而知之安而行之者也此章言九二之?始於<lb/>
學問成於居行學而知之利而行之者也及於成功一<lb/>
也故皆曰君?也學問猶屬於見聞居行則為我有矣<lb/>
?以居之?久而業大也仁以行之舉斯而加彼也此<lb/>
章大意謂見龍為成?可見之行者以?於潛龍之未<lb/>
見未成也乾坤只以一畫成卦自第二爻便為重習之<lb/>
象故乾二言學坤二言習此又先儒之所未察也<lb/>
<pb n="19b"/>
?坤<hi>坤下坤上</hi>
　　　彖<lb/>
易之元亨自?而出其所利貞亦復於?而已耦卦倚<lb/>
?而立是以能元能亨故其所利貞卒歸於牝馬二字<lb/>
以?終始從?也下文又以人事推之曰君子有攸往<lb/>
此一句?起下文也曰先迷後得主利言利在得主不<lb/>
利為主也曰西南得朋東北喪朋安貞吉言當貞於陽<lb/>
方不當貞於?方凡此皆見所利所貞止於從乾更?<lb/>
<pb n="20a"/>
他道故曰乾道變化各正性命保合太和乃利貞其義<lb/>
尊矣<lb/>
　　　牝馬之貞<lb/>
牝取其順馬取其行順者坤之元行者坤之亨利者?<lb/>
此而已貞者終此而已不能終此更?所利也柔順者<lb/>
多不能終惟牝馬為能終之四?樓尚書鑰為安世言<lb/>
北方蓄馬蕃庶當?牝之時每一牡?十牝以出雖千<lb/>
百為?各從其牡終不他合此所謂牝馬之貞也安世<lb/>
<pb n="20b"/>
官越中時見歸?蕃官言與此合蓋物之牝者皆能順<lb/>
陽而行求其從一而不變者莫牝馬若也故聖人取之<lb/>
以象坤焉<lb/>
　　　至哉坤元<lb/>
孔子以文王泰伯為至?皆以其能順也乾以純陽為<lb/>
萬物之祖其大莫加焉而坤之六爻皆能隨其數而耦<lb/>
之乾之所至坤亦至焉此可謂孝子順孫矣可不謂至<lb/>
?乎<lb/>
<pb n="21a"/>
　　　?合?疆　行地?疆　應地?疆<lb/>
?疆天?也坤厚載物?合?疆言地之?合乎天之<lb/>
?疆也牝馬地類行地?疆言牝馬之?能行地之?<lb/>
合?疆也安貞之吉應地?疆言君子之?能應地之<lb/>
?合?疆也下兩?疆皆指上一句言之上一句又指<lb/>
其所合者言之故曰?疆者天?也自至哉坤元至?<lb/>
合?疆言元字自含?光大至行地?疆言亨字自柔<lb/>
順利貞至應地?疆言利貞字行地雖稱牝馬然止言<lb/>
<pb n="21b"/>
其行尚屬亨字自此以下乃屬利貞爾<lb/>
　　　柔順利貞君子攸行<lb/>
彖曰牝馬地類行地?疆柔順利貞君子攸行此?卦<lb/>
辭君子有攸往以下皆是推衍利牝馬之貞一句也言<lb/>
牝馬之?與地相類即其順行而不悖既足以承天?<lb/>
之?疆至其於柔順之中獨有利貞之美則又君子之<lb/>
所當行也自此以下皆言君子之事先則失牝馬之道<lb/>
故迷後則得牝馬之常故利此推?上文利字也西南<lb/>
<pb n="22a"/>
得朋則從其類非從牡也故雖得而?終東北喪朋則<lb/>
牝馬之從牡者也故雖喪而有終終則安貞也有慶則<lb/>
吉也此推?上文貞字也既取物象又言人事者卦辭<lb/>
自坤始用物象恐後人不?其義故以人事衍之以起<lb/>
六十四卦之例也<lb/>
　　　君子攸行<lb/>
君子行此四?者指聖人言之也君子攸行指賢人言<lb/>
之也指聖人言之故下文曰故曰乾元亨利貞言配天<lb/>
<pb n="22b"/>
也指賢人言之故下文所言有迷有利有得有喪有吉<lb/>
有凶皆擇善而固執者之事也終之曰應地無疆言配<lb/>
地也<lb/>
　　　東北喪朋乃終有慶<lb/>
彖辭但言得喪二字孔子恐後學誤認其意?有以得<lb/>
為吉以喪為凶者故釋之曰東北喪朋乃終有慶所以<lb/>
發文王言外之意也地之交乎天臣之仕乎君婦之歸<lb/>
乎夫皆喪朋之慶也然則微夫子則彖不幾於誤人乎<lb/>
<pb n="23a"/>
曰上文?言君子有攸往先唱則迷後主則利是則西<lb/>
南為迷東北為利自可類推矣但得孔子?之則愈?<lb/>
爾<lb/>
　　　地勢坤<lb/>
乾健也坤順也聖人於乾之大象既以健代乾反以三<lb/>
隅則可見地勢坤之為地勢順矣凡大象主釋卦名之<lb/>
義故聖人於乾特著其例也乾之象為天重乾是二天<lb/>
也世?二天之理故以天行象之天一日一周周而復<lb/>
<pb n="23b"/>
始有如二天天而又天不見其息此乾之所以為健也<lb/>
坤之象為地重坤是二地也亦?二地之理故以地勢<lb/>
象之東南地下西北地?有如二地然以漸而?行者<lb/>
莫覺焉此坤之所以為順也或以自?而下為順非也<lb/>
重卦之法皆自下而上人道以下從上為順易中言順<lb/>
皆自下而上如履霜冰至蓋言順也地中生木升君子<lb/>
以順?積小以?大順猶馴也謂馴習而?不能自覺<lb/>
也以卦象與卦義合而觀之則為地勢自下而?以?<lb/>
<pb n="24a"/>
積順之義?可疑矣君子法之亦為積厚其?令可載<lb/>
物若自上而下則為覆物非載物也<lb/>
　　　六爻?義<lb/>
初六在下之下則為履為始六四在上之下則為結為<lb/>
閉六三在下之終為有終為臣道上六在上之終為?<lb/>
陽為道窮四爻之義皆?白易見獨中爻以在下者為<lb/>
大為光為?不利以在上者為善為文為美則不可不<lb/>
辨也大率?以在下為正陽以在上為正故二五皆中<lb/>
<pb n="24b"/>
而乾之天?獨以屬五坤之地道獨以屬二也下非陽<lb/>
之位故乾之九二為在下而有陽?者上非?之位故<lb/>
坤之六五為在上而秉??者?者地之色裳者下之<lb/>
服文者坤之象皆屬?也<lb/>
　　　履霜堅冰?始凝也<lb/>
程子以此句堅冰二字為衍文安世按魏書曹丕時許<lb/>
芝奏云易傳曰初六履霜?始凝也則是時猶未有此<lb/>
二字?後人妄加也郭京徐氏本亦皆?此二字<lb/>
<pb n="25a"/>
　　　直方大<lb/>
蒲陽鄭厚曰坤爻辭皆協霜字韻此當曰直方而已大<lb/>
字衍文不然則屬下句今按象辭曰直以方也又文言<lb/>
亦止釋直方二字則其說近是但謂大字作衍文者非<lb/>
大字自為句與既濟小字同易中大字與亨利貞同為<lb/>
四?皆附於爻辭之下?自為句也<lb/>
　　　六二大　六五元吉<lb/>
大即元也諸卦元字皆訓為大坤六二既為大六五又<lb/>
<pb n="25b"/>
為元何也大以用言元以?言六二為卦之主以主地<lb/>
道之用故謂之大六五非卦主但言坤?之懿故謂之<lb/>
元元亨利貞四字與吉凶悔吝相對元字?對以本末<lb/>
為分善之本為元善之效為吉凡言元吉者善之至也<lb/>
故六五文言曰美之至也?元在吉上者其義例如此<lb/>
惟乾之元兼大始善三義他卦元在亨上或為大或為<lb/>
始元在吉上則為善而已<lb/>
　　　不習<lb/>
<pb n="26a"/>
姚小彭曰習重習也今從之夫二之所習謂習初也地<lb/>
類?邪不可使盛若朋類相習積?不已則賊亂之所<lb/>
由興也初六六二當重習之初故示訓尤急初六一?<lb/>
方生聖人即慮其習曰積曰漸曰馴曰順皆深?之六<lb/>
二二?洊至位當重習獨能不習故聖人喜之蓋初不<lb/>
正而二正初不中而二中每事相反而不相重是以知<lb/>
其不習也正則?私故直中則不偏故方捐私去偏與<lb/>
陽同?故大?不能大大者陽也上六習?至六故有<lb/>
<pb n="26b"/>
?陽之疑六二不習一?故不疑其所行坤之六爻五<lb/>
雖得中猶在可疑之地惟六二?可疑者故其道最為<lb/>
?白自昔臣道之禍皆成於疑疑者生於暗方朋類重<lb/>
習之初不自知其至於疑也惟?者為能早辨而不習<lb/>
故曰地道光也<lb/>
　　　六二之動<lb/>
?主?陽主動小象於六二之道以動稱之示不習?<lb/>
也坤之所以為天下之至順者以其順天而行也苟積<lb/>
<pb n="27a"/>
?自厚不從陽而行則天下之大逆也?動而從陽臣<lb/>
動而從君小人動而從君子皆以動而成其順者故曰<lb/>
坤道其順乎承天而時行<lb/>
　　　乾坤二五<lb/>
乾以九五為主爻坤以六二為主爻蓋二卦之中惟此<lb/>
二爻既中且正又五在天爻二在地爻正合乾坤之本<lb/>
位也乾主九五故於五言乾之大用而九二止言乾?<lb/>
之美坤主六二故於二言坤之大用而六五止言坤?<lb/>
<pb n="27b"/>
之美六二之直即至柔而動剛也六二之方即至?而<lb/>
?方也其大即後得主而有常含萬物而化光也其不<lb/>
習?不利即坤道其順乎承天而時行也六二蓋全具<lb/>
坤?者孔子懼人不曉六二何由兼有乾直故解之曰<lb/>
六二之動直以方也言坤動也剛所以能直也又懼人<lb/>
不曉六二何由?往不利故又解之曰地道光也言地<lb/>
道主六二猶乾之九五言乃位乎天?也六五不得其<lb/>
光?之大用而得其?美之盛故曰文在中也又曰美<lb/>
<pb n="28a"/>
在其中皆言體而不及用也末句言發於事業方微及<lb/>
於用猶乾九二但言龍?正中末句言?博而化方微<lb/>
及於用然終不及九五六二爻辭之光大也六三在上<lb/>
下之間兼有體用之微意上與五同功故含章可貞為<lb/>
有其文下與二同體故或從王事為有其用文雖非在<lb/>
中而亦足以發於事業故曰以時發也用雖非正位之<lb/>
光大而亦能以其智為時用故曰智光大也<lb/>
　　　乾九三九四　坤六三六四<lb/>
<pb n="28b"/>
或者不定之辭乾九居四坤六居三皆?陽相雜故皆<lb/>
有或象乾九四方懼而蓄乎人或躍而得乎淵陽或居<lb/>
?也坤六三可含章而貞守或從事而光大?或居陽<lb/>
也九三?位皆陽故但為乾乾更?退義六四?位皆<lb/>
?故但為括囊更?進理<lb/>
　　　六三<lb/>
六三六五皆以?居陽者也?陽相雜為文故二爻皆<lb/>
有文章之象而文言皆以美釋之猶乾九二以陽居?<lb/>
<pb n="29a"/>
亦為文?之象也五得中位故為文在中三不得位而<lb/>
在上下之交故?則含之而可以守其貞於下動或從<lb/>
王亦足以發其知於上也靜者六也動者三也先含章<lb/>
而後從事故不為始而為終雖含章而有發時故可貞<lb/>
而非必貞也可謂亦可如此非決辭也故孔子?之曰<lb/>
以時發也此以深辨可字之義言可貞則貞可發則發<lb/>
恐人誤以可貞為當貞也爻辭於可貞之下用或字接<lb/>
之便見以時發也之意含章者秋冬之時也從王事者<lb/>
<pb n="29b"/>
春夏之時也人但見陽居大夏而成?而不知為之藏<lb/>
蓄使有今日者皆地之知也含之則為知發之則為光<lb/>
大<lb/>
　　　六四<lb/>
四與二非純?而二得中位故坤之大用四以純?居<lb/>
交際之地故為天地閉塞上下不通之象上下之交皆<lb/>
?上不近名下不近禍故有?咎?譽之象凡在上下<lb/>
之交者多具二義故六三亦有含有發也乾九三兼上<lb/>
<pb n="30a"/>
位下位九四兼上下進退皆用此義三有?有陽故有<lb/>
發時四?而又?故為閉為括而已<lb/>
　　　其血??<lb/>
龍者?似陽也戰者敵辭也野者廣大之地?坤之極<lb/>
盛也其血??說者曰?陽俱傷也按文言猶未離其<lb/>
類也故稱血焉則血獨言?初不及陽也又爻辭本惡<lb/>
?道之盛故陳其禍敗以為戒小象亦曰其道窮也皆<lb/>
指?而言?與陽事也其所以稱??者?其上下?<lb/>
<pb n="30b"/>
?此所謂雜也曰疑于陽曰嫌于?陽曰猶未離其類<lb/>
曰天地之雜皆言?之似陽臣之似君楚公子圍之美<lb/>
矣君哉也然終以野死則熾盛而上僭者亦何利哉<lb/>
　　　蓋言順也<lb/>
坤?物也?於類為惡坤所以為萬物母者獨以能不<lb/>
自行順天而行也彖曰至哉坤元乃順承天文言曰坤<lb/>
道其順乎承天而時行蓋坤之至善惟在於順然於初<lb/>
六一爻獨惡其順者以其非順乎陽乃自順其?也順<lb/>
<pb n="31a"/>
而承陽則為至?自順其?則為大逆此易之所以貴<lb/>
於早辨也<lb/>
　　　敬義立而?不孤<lb/>
直其正也方其義也此言直字訓正方字訓義也敬以<lb/>
直?義以方外此言直方之所由致也敬則心?私曲<lb/>
故直此六二之正也義則事?偏頗故方此六二之中<lb/>
也敬義立而?不孤此以不孤解大字也?為小陽為<lb/>
大?與?相守則孤孤則小?從陽則不孤不孤則大<lb/>
<pb n="31b"/>
六二為地道之主?不私於其意外不偏於其黨則可<lb/>
以順天而行與天作合而不孤矣婦能如此則得乎夫<lb/>
臣能如此則得乎君皆??之不孤者也<lb/>
　　　含之<lb/>
?雖有美含之?句此解含章以從王事以者用也用<lb/>
則不含矣然猶弗敢成也為之傳續而已此解或從王<lb/>
事?成也以含之連下文讀者非<lb/>
　　　代有終<lb/>
<pb n="32a"/>
代者繼也陽施盡則?繼矣?受其荄實而胎養之以<lb/>
待嗣歲之復生所以繼之使有終也亦猶人死則氣?<lb/>
以婦為之傳嗣而後有終故成家者夫而傳代者必資<lb/>
於婦成歲者天而傳種者必資於地故曰地道?成而<lb/>
代有終也<lb/>
　　　草木蕃　賢人隱<lb/>
草木且蕃況於人乎言盛者要其終也賢人隱則物從<lb/>
之矣言衰者記其始也<lb/>
<pb n="32b"/>
　　　?中通理章<lb/>
近四旁莫若中央四方之色各有所偏通於此者必不<lb/>
通於彼居中央則?不通矣是故上王四季脾主四支<lb/>
此蓋世之良能而五得之也?中屬?字通理屬裳字<lb/>
正位屬?字居體屬裳字美在其中屬?字四支事業<lb/>
屬裳字?居中央故以象五裳下服之飾於外者故以<lb/>
象六之在外卦者也外卦三六皆可稱裳五獨稱之者<lb/>
美在?不在裳也故曰文在中也是故有?中之?則<lb/>
<pb n="33a"/>
理可以旁通而?疑有正中之位則體可以安居而?<lb/>
愧有在中之美則暢之發之而四支事業?不美者中<lb/>
之所發其文固如此也美在其中此美屬?字美之至<lb/>
也此美屬裳字以在外卦故極言發見之事坤為臣道<lb/>
故五以外言不以事言坤六五之正位猶乾九二之正<lb/>
中皆言正得中位非當位也江東鄭夬謂坤六五之臣<lb/>
配乾九五之君非也六五雖言外事然猶以在身之文<lb/>
言之不言坤道之大用也必如六二之直方大而後可<lb/>
<pb n="33b"/>
以言承天時行之事乎<lb/>
　　　乾坤變象<lb/>
易以變易為書用九用六以其能變也放爻辭多取變<lb/>
象為言至本爻義重者則自從本爻不必盡然也或者<lb/>
專用變象則反為執一非所謂易也然乾之二五與坤<lb/>
之二三皆?用變象今特發之使學者知卦變之說不<lb/>
可忽也乾二變離為乾之同人故為見龍為文?為利<lb/>
見皆離之象也田取?博施普之義即同人之同人于<lb/>
<pb n="34a"/>
野也乾五亦變離為乾之大有故為飛為利見亦離之<lb/>
象也聖人作而萬物?即大有之得尊位大中而上下<lb/>
應之也坤二變陽為乾在坤中有?直外方之象故孔<lb/>
子釋之曰六二之動直以方也言不動則有方而?直<lb/>
也陽為大故曰直方大?得陽則不孤故曰?不孤陽<lb/>
為光故曰地道光也坤三兼變常二象其曰含章可貞<lb/>
則指其不變之時言之曰或從王事?成則指其變時<lb/>
言之從王即從陽也六三變艮為坤之謙其從王事即<lb/>
<pb n="34b"/>
謙之勞也其有終即謙之有終也陽為光為大故曰知<lb/>
光大也此皆變象之?者故略舉之以例諸卦焉<lb/>
　<lb/>
　<lb/>
　<lb/>
　<lb/>
　<lb/>
　周易玩辭卷一<lb/>
</p>
<p>
</p>
  </div>
</body>
</text>
</TEI>