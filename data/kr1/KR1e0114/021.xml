<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷二十一</head> <lb/>
    <p>
<pb n="1a"/>
欽定四庫全書<lb/>
　春秋大事表卷二十一<lb/>
　　　　　　　　　　國子監司業顧棟?撰<lb/>
　　魯政下逮表<lb/>
　從來國家之欲去權臣也必俟其有可指之罪一朝<lb/>
　卒然而去之無使一擊不勝至於再擊則彼之聲勢<lb/>
　益張蟠附益固而吾之國威亦頓挫又必所與謀者<lb/>
　皆正直無私國人素所傾服之臣是故必如舜而後<lb/>
<pb n="1b"/>
　可殛四凶必如周公而後可誅管蔡愚觀昭公乾侯<lb/>
　之事而知三家之所以蔓延不可制者非獨三家之<lb/>
　罪亦魯之?公有以自取之也何則國家之患莫大<lb/>
　乎世卿然相沿已?不可驟革季子有大功而執政<lb/>
　為卿宜也叔牙以就鍼巫之酖而業許為立後至如<lb/>
　慶父胡為者通國母?二君負滔天之惡此斷?宜<lb/>
　?其屬籍矣而亦為立後逮其子敖棄君命從己氏<lb/>
　罪尤必誅不赦而其二子儼然為貴卿?此三家遂<lb/>
<pb n="2a"/>
　如鼎足不可去一父子再負重罪而寵榮不衰此時<lb/>
　魯之威柄已倒地此根本之失首宜歎息痛恨者也<lb/>
　至當日魯之欲去三桓非一世矣患在?之太早謀<lb/>
　之太?一?于歸父<hi>宣十八年</hi>再?于僑如<hi>成十六年</hi>三?于<lb/>
　南蒯<hi>昭十二年</hi>至平子登臺之請而凡四矣每一?不勝<lb/>
　則三家之聲望益隆國人之屬望益切此非欲去之<lb/>
　直為三家立赤幟助之翼而飛也請得而言之季友<lb/>
　有定國之功而其子無佚早死孫行父于文之六年<lb/>
<pb n="2b"/>
　纔受室為卿此時年少位卑惟仲遂之言是?未有<lb/>
　可指之罪也若追論?子赤之事則宜先誅仲遂而<lb/>
　後及行父今歸父以逆賊之子而欲圖行父忠賢之<lb/>
　後且當時行父與蔑俱有賢聲國人豈能服乎國人<lb/>
　不服必不能去不去而君臣之間必不相安此魯之<lb/>
　失計一也嗣後行父稍稍肆志矣?之戰一怒而興<lb/>
　舉國之師役滿朝之將功成志得立廟銘鐘然終成<lb/>
　公之世與仲孫蔑共政小心畏慎俱為賢卿聲望猶<lb/>
<pb n="3a"/>
　出僑如?甚一旦僑如通於穆姜欲藉晉力以去季<lb/>
　孟并欲廢公此時公視季孟如唐之五王而視僑如<lb/>
　與其母乃韋后與三思爾非特國人與之并公亦且<lb/>
　委心?任如同舟之遇風此魯之失計二也嗣後行<lb/>
　父悟威權之不可去手幽君母刺公子偃然皆藉君<lb/>
　意以行之至其子宿乃遂攘奪國政適值襄公幼弱<lb/>
　父喪未期即首城賜邑視叔孟二卿蔑如也行父卒<lb/>
　後次當及仲孫蔑蔑之後當及叔孫豹此二子皆賢<lb/>
<pb n="3b"/>
　大夫也魯之舊例執政以次更代俟其人已卒然後<lb/>
　?掌國政而宿之凶燄二子皆畏之慮其軋已故宿<lb/>
　請作中軍而豹即有政將及子之言不欲與?既得<lb/>
　國政兵柄在手入鄆以自益城成邑而偃然居叔孫<lb/>
　之上凡意如逐君之事皆宿倡導之至宿死而其子<lb/>
　紇早卒執政次及叔孫?舍為政凡十八年無能革<lb/>
　意如之惡且事事欲傾陷叔孫致之死此時之罪狀<lb/>
　人人欲倳?其腹中矣然南蒯特不得志于季氏之<lb/>
<pb n="4a"/>
　徒非能為國除患一旦造謀智短慮淺謀未及成先<lb/>
　懼弗克叛而奔齊身冒不韙而欲除百年之積?有<lb/>
　是理哉此魯之失計三也當此國威三挫之後魯人<lb/>
　視公室真如死灰之不復然而濡首富貴之徒咸奔<lb/>
　走季氏昭公踵此而欲與季為難此如命遼郃以攻<lb/>
　曹瞞其不為?出于背者幸爾追維終始此豈一朝<lb/>
　一夕之故哉逮季桓子遭陽虎之難急用孔子孔子<lb/>
　為政三年三都隳其二公私俱安魯國大治此所謂<lb/>
<pb n="4b"/>
　惟禮可以已之者也陽虎謂孔子好從事而亟失時<lb/>
　蓋欲招孔子以共圖季氏貨蓋如董卓曹操之流欲<lb/>
　以蔡邕荀彧擬孔子易曰開國承家小人勿用聖人<lb/>
　繫易豈不深切著明矣哉輯春秋魯政下逮表第二<lb/>
　十一<lb/>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
</p>
<p>
<pb n="13a"/>
</p>
<p>
<pb n="14a"/>
</p>
<p>
<pb n="15a"/>
</p>
<p>
<pb n="16a"/>
</p>
<p>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
</p>
<p>
<pb n="22a"/>
</p>
<p>
<pb n="23a"/>
</p>
<p>
<pb n="24a"/>
</p>
<p>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
</p>
<p>
<pb n="30a"/>
</p>
<p>
<pb n="31a"/>
</p>
<p>
<pb n="32a"/>
</p>
<p>
<pb n="33a"/>
</p>
<p>
<pb n="34a"/>
</p>
<p>
<pb n="35a"/>
</p>
<p>
<pb n="36a"/>
</p>
<p>
<pb n="37a"/>
</p>
<p>
<pb n="38a"/>
</p>
<p>
<pb n="39a"/>
</p>
<p>
<pb n="40a"/>
</p>
<p>
<pb n="41a"/>
</p>
<p>
<pb n="42a"/>
</p>
<p>
<pb n="43a"/>
</p>
<p>
<pb n="44a"/>
</p>
<p>
<pb n="45a"/>
</p>
<p>
<pb n="46a"/>
</p>
<p>
<pb n="47a"/>
</p>
<p>
<pb n="48a"/>
</p>
<p>
<pb n="49a"/>
</p>
<p>
<pb n="50a"/>
</p>
<p>
<pb n="51a"/>
</p>
<p>
<pb n="52a"/>
</p>
<p>
<pb n="53a"/>
</p>
<p>
<pb n="54a"/>
</p>
<p>
<pb n="55a"/>
</p>
<p>
<pb n="56a"/>
</p>
<p>
<pb n="57a"/>
　<lb/>
　<lb/>
　<lb/>
　<lb/>
　<lb/>
　案自僖公元年至哀公二十七年左氏春秋經?之<lb/>
　末?年一百九十三魯之執政共十一人季氏凡六<lb/>
　人叔孫氏二人孟孫氏一人東門氏一人中間陽虎<lb/>
<pb n="57b"/>
　執政在定之六七八僅三年爾旋出奔政柄復歸季<lb/>
　氏當定之九年季孫斯?意如兇惡之後遭陽虎幾<lb/>
　死慬而得免創鉅痛深乃始用孔子以銷弭禍患孔<lb/>
　子建墮三都之議叔季二家墮費墮郈譬之虎穴虎<lb/>
　出而?狼據之虎亦不得歸墮其穴非特公室安并<lb/>
　私門亦安此聖人撥亂反正之大機括也至十二年<lb/>
　冬十二月孟氏不肯墮成季叔亦漸漸生悔志慮一<lb/>
　變旋不用孔子患難則思之安樂則棄之亦時?使<lb/>
<pb n="58a"/>
　然至哀之十五年孟氏之成宰公孫宿亦叛入於齊<lb/>
　踵南蒯及侯犯之後聖人之言始驗明年孔子亦卒<lb/>
　使孔子久於其位當能感悟孟氏使漸就約束而卒<lb/>
　以女樂去此天也至哀公之世孔子已告老陪臣之<lb/>
　禍已銷而三家復熾哀公復孫于越蹈乾侯之轍尾<lb/>
　大不掉之禍至於如此雖聖人其奈之何哉<lb/>
春秋子野卒論<lb/>
春秋子野卒左?曰?也榖梁曰日卒正也?漢以迄<lb/>
<pb n="58b"/>
宋明無有以子野為?者獨近日望溪方氏斥之為?<lb/>
與子般子赤一例初見似創迺余反覆觀之而知其?<lb/>
之不可易也胡茅堂氏謂子般子赤被?而書卒子野<lb/>
過?而亦書卒不??文何以知其非?余謂正惟?<lb/>
?文而益知其?無疑特世儒為成見所封不之察耳<lb/>
蓋嘗學?斯獄?之遇?也?稱?于寪氏壬辰羽父<lb/>
使賊?公於寪氏子般之遇?也?稱次于黨氏冬十<lb/>
月己未共仲使圉人犖賊子般于黨氏凡亂臣賊子謀<lb/>
<pb n="59a"/>
行不軌類不於?庭慮君之徒御多而耳目廣也必伺<lb/>
其間於?閒?僻之所而後得以肆虐且為後日諉罪<lb/>
飾奸之地?此?更明云次於季氏秋九月癸巳卒入<lb/>
大臣之家而不得反則?逆之罪季氏將誰逃乎左氏<lb/>
乃云?此正季之欲蓋而彌彰也且所云?者以為哭<lb/>
泣哀傷而?乎則當在大斂小斂搶天呼地之際以為<lb/>
歠粥疏食不勝羸瘠而?乎則當遲之?月經年之?<lb/>
今襄公之薨以六月辛巳子野之卒以九月癸巳相去<lb/>
<pb n="59b"/>
七十五日距襲斂之時則已?矣胡乃不先不後適當<lb/>
其時豈平日倚廬堊室之?獨無恙次於季氏遂至一<lb/>
?而卒乎且季氏為正卿攝國政職當調?嗣君嗣君<lb/>
入其室凡防衛之不周進藥之不謹當惟季是問?使<lb/>
季無逆謀亦當為法受惡許世子不嘗藥而春秋書之<lb/>
曰?今季豈止不嘗藥而已故孔子書之與子般子赤<lb/>
一例季孫謀逆之罪當與羽父襄仲同科或者謂賊無<lb/>
主名烏得斥之為?曰季孫之惡毒於梁冀而季孫之<lb/>
<pb n="60a"/>
謀同於霍顯漢質帝于朝?中目梁冀曰此跋扈將軍<lb/>
也冀聞遂進酖?帝霍顯之藥殺許后也?其?子意<lb/>
子野平日憤襄公之見欺與季有違言而季亦憚其英<lb/>
武計不若昭之童騃易制遂萌邪謀而適當倚廬居喪<lb/>
之日霍顯之謀曰婦人大故十死一生可用投藥去季<lb/>
之謀曰子之喪親禮當哀?可以?卒飾加至美之名<lb/>
於君父以惑群?立其親娣之子以釋群疑舉朝莫得<lb/>
知通國莫敢議而學士大夫亦遂相蒙以至於今是其<lb/>
<pb n="60b"/>
謀更巧而心更毒而烏得逭於?逆之誅乎哉或又謂<lb/>
子赤之?上書公子遂叔孫得臣如齊而下書夫人姜<lb/>
氏歸於齊可以知其?而此經上下文無所見曰此世<lb/>
儒之拘於近而忽於?也經於襄二十九年正月書公<lb/>
在楚夏五月公至自楚聞季孫取卞而不敢入於昭元<lb/>
年書取鄆二年公如晉至河乃復而季孫宿如晉榖梁<lb/>
曰公如晉而不得入季孫宿如晉而得入惡之也是季<lb/>
之結援大國動見掣肘擅興甲兵陵逼君父所謂司馬<lb/>
<pb n="61a"/>
昭之心路人皆知者子野特未興甲以攻季氏不至顯<lb/>
然??耳謹因方氏之論為二語判其狀曰據經文無<lb/>
殊於子般子赤之卒據?文顯同于寪氏黨氏之事後<lb/>
之折是獄者以是蒞焉可也<lb/>
　余見望溪方氏之?以為千古未?急為?以申明<lb/>
　之後?趙木訥經筌有云公薨而子野卒此與莊公<lb/>
　薨而子般卒文公薨而子惡卒何異均未成君均不<lb/>
　書地均不書葬蓋子野賢季氏忌之?野而立昭公<lb/>
<pb n="61b"/>
　以?言於朝而世不察爾?若晦通?云曰?者左<lb/>
　氏失之季氏?政以子野非己所立故于其次於季<lb/>
　氏而害之以?聞爾春秋書子野卒於公薨之下情<lb/>
　狀顯然又存耕趙氏云卒不於他所而于季氏此疑<lb/>
　以?疑之辭?三?略同不禁狂喜乃知人心之同<lb/>
　然前儒已多有疑及此者不獨望溪一人之創見也<lb/>
　謹附識于此<lb/>
　春秋大事表卷二十一<lb/>
</p>
<p>
</p>
  </div>
</body>
</text>
</TEI>