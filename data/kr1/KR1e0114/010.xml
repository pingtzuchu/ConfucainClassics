<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋大事表卷十一</head> <lb/>
    <p>
<pb n="1a"/>
欽定四庫全書<lb/>
　春秋大事表卷十一<lb/>
　　　　　　　　　　國子監司業顧棟?撰<lb/>
　　列國姓氏表<lb/>
　?自禹貢曰錫士姓而左氏傳有因生賜姓胙土命<lb/>
　氏之分又?之以字以諡以官以邑其言姓氏之源<lb/>
　流備矣至宋夾漈鄭氏作姓氏略乃復以左氏之言<lb/>
　為隘而推廣之得姓氏者凡三十有二類嗟乎夾漈<lb/>
<pb n="1b"/>
　之學貪多務博蘄勝前人其所據者乃從典午以後<lb/>
　經十六國南北朝之紛亂包羅囊括合併雜糅而于<lb/>
　邃古得姓之始與春秋列國由姓析為氏族之源流<lb/>
　未嘗深析而明曉也余嘗謂氏族之學至唐而極精<lb/>
　亦至唐而極亂一亂于朝廷之賜姓再亂于支孽之<lb/>
　冒姓三亂于外裔之入中國因蕃落以起姓何則自<lb/>
　漢初已有賜項伯為劉?賜婁敬為劉敬至唐而如<lb/>
　李勣之徒不知其幾矣衛青以鄭季之子而冒姓衛<lb/>
<pb n="2a"/>
　氏曹操以夏侯氏之子而冒姓曹氏至唐而如楊國<lb/>
　忠之徒不知其幾矣金日磾以休屠王太子而姓金<lb/>
　氏劉元海以呼韓邪之後而姓劉氏至唐而侯莫陳<lb/>
　之為侯烏石闌之為石又不知其幾矣唐太宗既有<lb/>
　天下以地望明貴賤特詔?士廉岑文本之屬著姓<lb/>
　氏譜先列天家次列后族及宰相凡長孫宇文皆登<lb/>
　貴姓而于生民之初得姓受氏之由脈絡不可得而<lb/>
　尋也源委不可得而辨也又?夾漈更在五季數百<lb/>
<pb n="2b"/>
　年之後乎善乎元儒史伯璿之論曰三代以後皆無<lb/>
　所謂姓只有氏而已故後世但曰姓某氏而不敢曰<lb/>
　某姓某氏?姓不可考故但虛其姓于氏之上而實<lb/>
　其氏于下亮哉言乎愚謂欲考姓氏之分斷須以左<lb/>
　氏為樞紐?盤古燧人之初未始有姓也至庖犧得<lb/>
　風姓炎帝得姜姓?帝得姬姓帝堯以伊祁而為祁<lb/>
　舜以媯汭而為媯至三代迭王延及春秋之初分封<lb/>
　之國存百有二十四稽其姓合中國與鄋瞞僅及二<lb/>
<pb n="3a"/>
　十有一是時諸侯之國公子公孫支分派?列官分<lb/>
　職世有掌司因以命氏而小國之卿大夫名字不列<lb/>
　于經傳無可考者居十之九焉最著者姬姓則有周<lb/>
　魯鄭衛姜姓則有齊子姓則有宋姒姓則有越與杞<lb/>
　鄫?姓則有楚其公族之析為氏者班班可考又陳<lb/>
　本媯姓自陳敬仲奔齊而為陳氏晉之范本祁姓士<lb/>
　?封于范而為范氏其在秦者為劉氏吳夫概奔楚<lb/>
　為堂谿氏伍員屬其子于齊為王孫氏尤大彰明較<lb/>
<pb n="3b"/>
　著者也又春秋重世卿為之立後則置氏不必公族<lb/>
　盡皆有氏也故春秋之初魯之翬挾柔溺鄭之宛齊<lb/>
　之年皆無氏逮其後有沒而立氏者莊公季年立叔<lb/>
　孫氏是也有邀鄰國以立之如四國為賂故立華氏<lb/>
　是也余因通考左氏以姓繫國以國繫氏俾後世知<lb/>
　受氏所由來其有不見于左傳而為後世韓?歐陽<lb/>
　志及史記世家新唐書世系表所推本如徐之本章<lb/>
　禹?氏之本鄫邵氏之本召亦間?焉輯春秋姓氏<lb/>
<pb n="4a"/>
　表第十一<lb/>
<pb n="5a"/>
</p>
<p>
<pb n="6a"/>
</p>
<p>
<pb n="7a"/>
</p>
<p>
<pb n="8a"/>
</p>
<p>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
</p>
<p>
<pb n="13a"/>
</p>
<p>
<pb n="14a"/>
</p>
<p>
<pb n="15a"/>
</p>
<p>
<pb n="16a"/>
　　<hi>姓麇?祁姓弦隗姓日知?權?姓麇嬴姓又無姓之國十三於餘丘郭道?庸郭邿鑄不?及昭</hi>
　　<hi>元年傳之沈姒蓐?</hi>
<pb n="17a"/>
</p>
<p>
<pb n="18a"/>
</p>
<p>
<pb n="19a"/>
</p>
<p>
<pb n="20a"/>
</p>
<p>
<pb n="21a"/>
</p>
<p>
<pb n="22a"/>
</p>
<p>
<pb n="23a"/>
</p>
<p>
<pb n="24a"/>
</p>
<p>
<pb n="25a"/>
</p>
<p>
<pb n="26a"/>
</p>
<p>
<pb n="27a"/>
</p>
<p>
<pb n="28a"/>
</p>
<p>
<pb n="29a"/>
</p>
<p>
<pb n="30a"/>
</p>
<p>
<pb n="31a"/>
</p>
<p>
<pb n="32a"/>
</p>
<p>
<pb n="33a"/>
</p>
<p>
<pb n="34a"/>
</p>
<p>
<pb n="35a"/>
</p>
<p>
<pb n="36a"/>
</p>
<p>
<pb n="37a"/>
</p>
<p>
<pb n="38a"/>
</p>
<p>
<pb n="39a"/>
</p>
<p>
<pb n="40a"/>
</p>
<p>
<pb n="41a"/>
</p>
<p>
<pb n="42a"/>
</p>
<p>
<pb n="43a"/>
</p>
<p>
<pb n="44a"/>
</p>
<p>
<pb n="45a"/>
</p>
<p>
<pb n="46a"/>
　<lb/>
　<lb/>
　<lb/>
　<lb/>
　<lb/>
春秋大夫無生而賜氏論<lb/>
案春秋公之子稱公子公子之子稱公孫公孫之子以<lb/>
王父字為氏此定制也而胡文定於僖十六年季友卒<lb/>
<pb n="46b"/>
??云魯之大夫有生而賜氏者若季友仲遂是也蓋<lb/>
季友於僖有擁戴之功仲遂於宣有援立之恩二君報<lb/>
之故生而賜氏俾世為卿春秋於此特書以志壞法亂<lb/>
紀之始謹履霜之戒其論甚正而其實不然三家稱仲<lb/>
孫叔孫季孫氏未嘗單舉仲叔季也莊三十二年傳立<lb/>
叔孫氏未嘗云立叔氏其有稱叔氏者則另為一族宣<lb/>
公弟叔肸之後經所稱叔弓叔鞅叔輒是也論語孟孫<lb/>
問孝于我檀弓云此季孫之賜也俱有孫字若生而賜<lb/>
<pb n="47a"/>
為季氏則其子孫如季孫行父季孫?季孫意如當云<lb/>
季行父季?季意如矣何以復多贅一孫字乎且叔氏<lb/>
與叔孫氏又何分?也以是知季友賜氏之說非也仲<lb/>
遂之仲本是行次若已賜為仲氏則其子歸父當稱仲<lb/>
歸父不當更稱公孫歸父公孫者未賜族之稱也?仲<lb/>
遂父子止稱東門氏不稱仲氏宣十八年傳有遂逐東<lb/>
門氏可証至仲嬰齊乃更受賜仲氏耳以是知仲遂賜<lb/>
氏之說非也大抵宋儒好??議論而讀書不精考究<lb/>
<pb n="47b"/>
欠實往往多傅?影響後儒以其近正?相祖述遂成<lb/>
鐵案殊不知季友卒時尚不氏曰季至其孫行父始以<lb/>
王父字氏曰季孫不可以孫而彊誣其祖襄二十三年<lb/>
外史盟曰毋或如東門遂云云若仲氏果宣公所賜此<lb/>
係國之重典昭彰耳目外史必不易其稱謂而曰東門<lb/>
氏杜於仲嬰齊卒註云嬰齊襄仲子宣十八年逐東門<lb/>
氏既而使嬰齊紹其後曰仲氏是則仲之有氏至嬰齊<lb/>
始受君賜以前止曰東門與仲無與而文定以為宣公<lb/>
<pb n="48a"/>
生而賜為仲氏豈不誤哉夫因其子孫而罪其祖父并<lb/>
罪祖父當日之君以莫須有之事遂為一成不可變之<lb/>
獄此則宋儒刻論之過也?纂曰經書公子而名字雙<lb/>
舉者公穀以為賢之是也胡氏之說亦正但與仲遂並<lb/>
譏為非其論而猶未察其於實事無據余是以綜考經<lb/>
傳而并正之乾隆十一年又三月一日復初氏書於?<lb/>
郵舟次<lb/>
　此亦華子師茂之說師茂名育濂先母舅之從孫韋<lb/>
<pb n="48b"/>
　軒先生子與其兄師道並英年好學讀書穎銳能深<lb/>
　入考訂尤精余延以教孫甫及二載于春秋?益為<lb/>
　多感起予之助特附識于此<lb/>
　案文定之說本于劉炫杜註云稱字者貴之正義曰<lb/>
　季是其字友是其名猶如仲遂叔肸皆名字雙舉劉<lb/>
　炫以季為氏謂與仲遂皆生而賜族非也公穀二傳<lb/>
　亦皆以稱字為賢與杜孔略同則劉與文定之說為<lb/>
　無據又襄二十三年盟東門遂註云襄仲居東門故<lb/>
<pb n="49a"/>
　曰東門氏若果生而賜為仲氏豈復舉其所居之地<lb/>
　乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋大事表卷十一<lb/>
</p>
<p>
</p>
  </div>
</body>
</text>
</TEI>