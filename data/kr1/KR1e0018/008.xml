<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋尊王發微卷八</head> <lb/>
    <p>
<pb n="1a"/>
欽定四庫全書<lb/>
　春秋尊王發微卷八<lb/>
　　　　　　　　　　　　　宋　孫復　撰<lb/>
　　　成公名黑肱宣公子定王十七年即位成諡也<lb/>
　　　安民立政曰成<lb/>
元年春王正月公即位二月辛酉葬我君宣公無?<lb/>
　周之二月夏之十二月無?冬?也書曰僭常?若無<lb/>
　?常?之應也<lb/>
<pb n="1b"/>
三月作丘甲<lb/>
　作丘甲丘無甲也丘無甲其曰作丘甲者成公即位<lb/>
　不能修?以靖其國俾丘人為甲也謂丘出甲士一<lb/>
　人古者九夫為井四井為邑四邑為丘出戎馬一匹<lb/>
　牛三頭何甲士之有故曰三月作丘甲以惡之也<lb/>
夏臧孫許及晉侯盟于赤棘<lb/>
　臧孫許臧孫辰子赤棘晉地<lb/>
秋王師敗績于茅戎<lb/>
<pb n="2a"/>
　此王師及茅戎戰王師敗績也經言王師敗績于茅<lb/>
　戎者王者至尊天下莫得而敵非茅戎可得敗也定<lb/>
　王庸暗無宣王之烈王師為茅戎所敗惡之大者故<lb/>
　孔子以王師自敗為文所以存周也<lb/>
冬十月<lb/>
二年春齊侯伐我北鄙夏四月丙戌衛孫良夫帥師及<lb/>
齊師戰于新築衛師敗績六月癸酉季孫行父臧孫許<lb/>
叔孫僑如公孫嬰齊帥師?晉郤克衛孫良夫曹公子<lb/>
<pb n="2b"/>
首及齊侯戰于?齊師敗績秋七月齊侯使國佐如師<lb/>
己酉及國佐盟于袁婁<lb/>
　齊侯春伐我北鄙夏敗衛師于新築魯衛使告于晉<lb/>
　六月季孫行父臧孫許叔孫僑如公孫嬰齊?晉郤<lb/>
　克衛孫良夫曹公子首伐齊癸酉及齊侯戰于?齊<lb/>
　師敗績晉師逐齊侯使國佐如師請平郤克許之七<lb/>
　月己酉盟于袁婁齊頃數病諸侯以起此戰信不道<lb/>
　矣然魯出四卿?晉衛曹敗齊侯于?盟國佐于袁<lb/>
<pb n="3a"/>
　婁此又甚焉故列數之以著其惡公孫嬰齊叔肸子<lb/>
　新築衛地?袁婁齊地<lb/>
八月壬午宋公鮑卒庚寅衛侯速卒取汶陽田<lb/>
　汶陽之田魯地也齊人侵之今魯從晉故復取之不<lb/>
　言取之齊者明本非齊地<lb/>
冬楚師鄭師侵衛十有一月公?楚公子嬰齊于蜀丙<lb/>
申公及楚人秦人宋人陳人衛人鄭人齊人曹人邾人<lb/>
薛人鄫人盟于蜀<lb/>
<pb n="3b"/>
　冬楚師鄭師侵衛公懼二師之及境也乃?楚公子<lb/>
　嬰齊與諸侯之大夫盟于蜀先言公?楚公子嬰齊<lb/>
　于蜀以見楚公子嬰齊伉也後言丙申公及楚人秦<lb/>
　人宋人陳人衛人鄭人齊人曹人邾人薛人鄫人盟<lb/>
　于蜀以見公叛晉即楚之惡也蜀魯地<lb/>
三年春王正月公?晉侯宋公衛侯曹伯伐鄭<lb/>
　宋文衛穆未葬成公?晉伐鄭其惡可知也<lb/>
辛亥葬衛穆公二月公至自伐鄭甲子新宮災三日哭<lb/>
<pb n="4a"/>
　新宮者宣公也案哀三年威宮僖宮災稱諡此不稱<lb/>
　諡者親廟也親廟災其曰新宮者成公主祀弗敢斥<lb/>
　也故曰新宮災三日哭三日哭哀則哀矣何所補也<lb/>
乙亥葬宋文公夏公如晉鄭公子去疾帥師伐許公至<lb/>
自晉秋叔孫僑如帥師圍棘<lb/>
　棘附庸<lb/>
大雩晉郤克衛孫良夫伐廧<hi>在良反</hi>咎<hi>古刀反</hi>如冬十有一<lb/>
月晉侯使荀庚來聘衛侯使孫良夫來聘丙午及荀庚<lb/>
<pb n="4b"/>
盟丁未及孫良夫盟<lb/>
　此公及荀庚孫良夫盟也不言公者二子伉也二子<lb/>
　來聘不能以信相親反要公以盟非伉而何故言聘<lb/>
　以惡之荀庚先孫良夫盟先至也<lb/>
鄭伐許<lb/>
　其曰鄭伐許者狄之也狄之者鄭襄背華即夷與楚<lb/>
　比周一?而再伐許故狄之也<lb/>
四年春宋公使華元來聘三月壬申鄭伯堅卒把伯來<lb/>
<pb n="5a"/>
朝夏四月甲寅臧孫許卒公如晉葬鄭襄公秋公至自<lb/>
晉冬城鄆鄭伯伐許<lb/>
五年春王正月杞叔姬來歸<lb/>
　來歸者棄而來歸也<lb/>
仲孫蔑如宋夏叔孫僑如?晉荀首于榖梁山崩<lb/>
　梁山崩其辭略者比沙鹿之異小也春秋災異小者<lb/>
　略大者詳僖十四年秋八月辛卯沙鹿崩是也<lb/>
秋大水冬十有一月己酉天王崩<lb/>
<pb n="5b"/>
　定王也<lb/>
十有二月己丑公?晉侯齊侯宋公衛侯鄭伯曹伯邾<lb/>
子杞伯同盟于蟲牢<lb/>
　蟲牢之盟鄭服也天王崩晉合諸侯同盟于蟲牢不<lb/>
　顧甚矣蟲牢鄭地<lb/>
六年春王正月公至自?二月辛巳立武宮<lb/>
　武宮者武公之?也其?已久宗廟有常故不言立<lb/>
　此言二月辛巳立武宮非禮可知也<lb/>
<pb n="6a"/>
取鄟<hi>音?又市臠反</hi>
　宣九年取根牟此年取鄟襄十三年取邿皆微國也<lb/>
衛孫良夫帥師侵宋夏六月邾子來朝公孫嬰齊如晉<lb/>
壬申鄭伯費<hi>音秘</hi>卒秋仲孫蔑叔孫僑如帥師侵宋楚<lb/>
公子嬰齊帥師伐鄭<lb/>
　鄭從晉故也前年受盟蟲牢<lb/>
冬季孫行父如晉晉欒書帥師救鄭<lb/>
七年春王正月鼷?食郊牛角改卜牛鼷?又食其角<lb/>
<pb n="6b"/>
乃免牛吳伐郯<lb/>
　吳本子爵始見于經曰吳者惡其僭號外之也<lb/>
夏五月曹伯來朝不郊猶三望秋楚公子嬰齊帥師伐<lb/>
鄭公?晉侯齊侯宋公衛侯曹伯莒子邾子杞伯救鄭<lb/>
八月戊辰同盟于馬陵<lb/>
　諸侯救鄭八月戊辰同盟于馬陵病楚故也馬陵衛<lb/>
　地<lb/>
公至自?吳入州來<lb/>
<pb n="7a"/>
　吳乘楚伐鄭故入州來州來微國<lb/>
冬大雩衛孫林父出奔晉<lb/>
八年春晉侯使韓穿來言汶陽之田歸之于齊<lb/>
　汶陽之田齊所侵魯地也故二年用師于齊取之晉<lb/>
　侯使韓穿來言歸之于齊非正也魯之土地天子所<lb/>
　封非晉侯所得制也晉侯使歸之于齊是魯國之命<lb/>
　制在晉也故曰晉侯使韓穿來言汶陽之田歸之于<lb/>
　齊以惡之<lb/>
<pb n="7b"/>
晉欒書帥師侵蔡公孫嬰齊如莒宋公使華元來聘<lb/>
夏宋公使公孫?來納幣<lb/>
　宋公使公孫?來納幣非禮也<lb/>
晉殺其大夫趙同趙括秋七月天子使召伯來賜公命<lb/>
　成雖即位八年非有勤王之績天子使召伯來賜公<lb/>
　命濫賞也天子天王王者之通稱<lb/>
冬十月癸卯杞叔姬卒<lb/>
　杞叔姬五年來歸此而卒者為明年杞伯來逆叔姬<lb/>
<pb n="8a"/>
　之喪起<lb/>
晉侯使士燮來聘叔孫僑如?晉士燮齊人邾人伐郯<lb/>
衛人來媵<hi>以正反又音繩正反</hi>
　媵伯姬也媵書者古諸侯嫁女二國媵之二國禮也<lb/>
　三國非禮也此年?人來媵九年晉人來媵十年齊<lb/>
　人來媵是也唯王后三國媵<lb/>
九年春王正月杞伯來逆叔姬之喪以歸<lb/>
　叔姬見?而死義與杞?此言杞伯來逆叔姬之喪<lb/>
<pb n="8b"/>
　以歸者交譏之也<lb/>
公?晉侯齊侯宋公衛侯鄭伯曹伯莒子杞伯同盟于<lb/>
蒲公至自?二月伯姬歸于宋<lb/>
　不言逆者微也<lb/>
夏季孫行父如宋致女<lb/>
　致女常事也故?二年伯姬歸于紀僖十五年季姬<lb/>
　歸于鄫皆不書致此言季孫行父如宋致女者?女<lb/>
　嫁為鄰國夫人當有常使禮也使卿非禮也<lb/>
<pb n="9a"/>
晉人來媵秋七月丙子齊侯無野卒晉人執鄭伯晉欒<lb/>
書帥師伐鄭<lb/>
　鄭叛晉故也<lb/>
冬十有一月葬齊頃<hi>音傾</hi>公楚公子嬰齊帥師伐莒庚申<lb/>
莒潰楚人入鄆秦人白狄伐晉鄭人圍許城中城<lb/>
十年春?侯之弟?背帥師侵鄭夏四月五卜郊不從<lb/>
乃不郊五月公?晉侯齊侯宋公衛侯曹伯伐鄭<lb/>
　五月諸侯伐鄭鄭請成<lb/>
<pb n="9b"/>
齊人來媵丙午晉侯獳<hi>奴侯反</hi>卒秋七月公如晉<lb/>
　公如晉奔喪也<lb/>
冬十月<lb/>
十有一年春王三月公至自晉<lb/>
　公留于晉九月<lb/>
晉侯使郤?<hi>尺由反</hi>來聘己丑及郤?盟夏季孫行父如<lb/>
晉秋叔孫僑如如齊冬十月<lb/>
十有二年春周公出奔晉<lb/>
<pb n="10a"/>
　周無出也天下皆周也此言周公出奔晉者惡周公<lb/>
　自?于周也<lb/>
夏公?晉侯?侯于瑣澤秋晉人敗狄于交剛<lb/>
　瑣澤交剛地闕<lb/>
冬十月<lb/>
十有三年春晉侯使郤錡<hi>魚綺反</hi>來乞師三月公如京師<lb/>
夏五月公自京師遂?晉侯齊侯宋公?侯鄭伯曹伯<lb/>
邾人滕人伐秦<lb/>
<pb n="10b"/>
　晉侯將伐秦春使郤錡來乞師三月公如京師者因<lb/>
　?諸侯伐秦過京師而朝也因?諸侯伐秦過京師<lb/>
　而朝禮與公朝京師禮也因?諸侯伐秦過京師而<lb/>
　朝非禮也案周官六年五服一朝又六年王乃時?<lb/>
　諸侯各朝于方岳大明黜陟未有因?諸侯伐國過<lb/>
　京師朝之之事故曰春晉侯使郤錡來乞師三月公<lb/>
　如京師夏五月公自京師遂?晉侯齊侯宋公?侯<lb/>
　鄭伯曹伯邾人滕人伐秦以惡之也<lb/>
<pb n="11a"/>
曹伯盧卒于師秋七月公至自伐秦<lb/>
　不以京師至者明本非朝京師<lb/>
冬葬曹宣公<lb/>
十有四年春王正月莒子朱卒夏?孫林父自晉歸于<lb/>
衛<lb/>
　林父七年奔晉其言自晉歸于衛者由晉侯而得歸<lb/>
　也衛大夫由晉侯而得歸則?國之事可知也<lb/>
秋叔孫僑如如齊逆女鄭公子喜帥師伐許九月僑如<lb/>
<pb n="11b"/>
以夫人婦姜氏至自齊<lb/>
　叔孫僑如如齊逆女僑如以夫人婦姜氏至自齊皆非<lb/>
　禮也惡不親迎也<lb/>
冬十月庚寅衛侯臧卒秦伯卒<lb/>
十有五年春王二月葬衛定公三月乙巳仲嬰齊卒<lb/>
　仲嬰齊公孫歸父子公子仲遂孫也孫以王父字為<lb/>
　氏公之子曰公子公子之子曰公孫公孫之子以王<lb/>
　父字為氏也<lb/>
<pb n="12a"/>
癸丑公?晉侯衛侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師<lb/>
　晉侯執曹伯稱爵者執得其罪也曹伯不道晉侯?<lb/>
　諸侯于齊討而執之又歸于京師書者非天子命也<lb/>
公至自?夏六月宋公固卒楚子伐鄭秋八月庚辰葬<lb/>
宋共<hi>音恭</hi>公宋華元出奔晉宋華元自晉歸于宋宋殺<lb/>
其大夫山<lb/>
　宋殺其大夫山楚殺其大夫得臣皆未命大夫也故<lb/>
<pb n="12b"/>
　不氏<lb/>
宋魚石出奔楚冬十有一月叔孫僑如?晉士燮齊?<lb/>
無咎宋華元衛孫林父鄭公子?邾人?吳于鍾離<lb/>
　此言叔孫僑如?某人某人?吳于鍾離者諸侯大<lb/>
　夫不敢致吳子也吳子在鍾離故相與?吳于鍾雜<lb/>
　爾<lb/>
許遷于葉<hi>式?反</hi>
十有六年春王正月雨木?<lb/>
<pb n="13a"/>
　雨木?者雨著木而?也<lb/>
夏四月辛未滕子卒鄭公子喜帥師侵宋<lb/>
　鄭叛晉故侵宋<lb/>
六月丙寅朔日有食之晉侯使欒黶<hi>於斬反又音於玷反</hi>來乞師<lb/>
甲午晦晉侯及楚子鄭伯戰于鄢<hi>於晚反又音於建反</hi>陵楚子鄭<lb/>
師敗績<lb/>
　鄭公子喜叛晉侵宋故晉侯使欒黶來乞師六月晉<lb/>
　侯伐鄭鄭人使告于楚楚子救鄭甲午晦晉侯及楚<lb/>
<pb n="13b"/>
　子鄭伯戰于鄢陵楚子傷焉楚子鄭師敗績楚不言<lb/>
　師舉重也戰不言公者公不出師也案十三年春晉<lb/>
　侯使郤錡來乞師三月公如京師夏五月公自京師<lb/>
　遂?晉侯齊侯宋公衛侯鄭伯曹伯邾人滕人伐秦<lb/>
　十七年秋晉侯使荀罃來乞師冬公?單子晉侯宋<lb/>
　公衛侯曹伯齊人邾人伐鄭此不言公不出師可知<lb/>
　也鄢陵鄭地<lb/>
楚殺其大夫公子側秋公?晉侯齊侯衛侯宋華元邾<lb/>
<pb n="14a"/>
人于沙隨不見公<lb/>
　不見公者晉侯不見公也鄢陵之戰公不出師故晉<lb/>
　侯不見公沙隨宋地<lb/>
公至自?公?尹子晉侯齊國佐邾人伐鄭<lb/>
　尹子天子卿子爵<lb/>
曹伯歸自京師<lb/>
　前年晉侯?諸侯于戚執曹伯歸于京師此言曹伯<lb/>
　歸自京師者天子赦之之辭也春秋亂世?侯不道<lb/>
<pb n="14b"/>
　執辱小國之君皆非天子命執之赦之自我而已僖<lb/>
　二十八年晉侯入曹執曹伯畀宋人晉人執衛侯歸<lb/>
　之于京師冬曹伯襄復歸于曹三十年衛侯鄭歸于<lb/>
　衛是也惟負芻得反于曹由天子命故曰曹伯歸自<lb/>
　京師異其文以?之<lb/>
九月晉人執季孫行父舍之于苕<hi>音條</hi>丘<lb/>
　沙隨之?晉侯既不見公今又執季孫行父舍之于<lb/>
　苕丘魯一不出師而晉再辱于魯其惡可知也苕丘<lb/>
<pb n="15a"/>
　晉地<lb/>
冬十月乙亥叔孫僑如出奔齊十有二月乙丑季孫行<lb/>
父及晉郤?盟于扈公至自?<lb/>
　行父不至者舉公至為重也<lb/>
乙酉刺公子偃<lb/>
十有七年春衛北宮括帥師侵鄭夏公?尹子單子晉<lb/>
侯齊侯宋公衛侯曹伯邾人伐鄭六月乙酉同盟于柯<lb/>
陵秋公至自?齊?無咎出奔莒九月辛丑用郊<lb/>
<pb n="15b"/>
　九月辛丑用郊瀆亂尤甚<lb/>
晉侯使荀罃來乞師冬公?單子晉侯宋公衛侯曹伯<lb/>
齊人邾人伐鄭<lb/>
　鄭與楚比周晉侯再假王命三合諸侯伐之不能服<lb/>
　鄭中國不振可知也<lb/>
十有一月公至自伐鄭壬申公孫嬰齊卒于貍脤<hi>市軫反</hi>
　貍脤魯地<lb/>
十有二月丁巳朔日有食之邾子貜<hi>俱縳反又音居壁反</hi>且<hi>子余反</hi>
<pb n="16a"/>
卒晉殺其大夫郤錡郤?<hi>尺由反</hi>郤至<lb/>
　君之卿佐是謂股肱厲公不道一日而殺三卿此自<lb/>
　禍之道也誰與處矣故列數之以著其惡明年晉?<lb/>
　州蒲<lb/>
楚人滅舒庸<lb/>
十有八年春王正月晉殺其大夫胥童庚申晉?其君<lb/>
州蒲齊殺其大夫國佐公如晉夏楚子鄭伯伐宋宋魚<lb/>
石復入于彭城<lb/>
<pb n="16b"/>
　此楚子伐宋取宋彭城與魚石守之以逼宋也其曰<lb/>
　宋魚石復入于彭城者不與楚子伐宋取宋彭城以<lb/>
　與宋叛臣也故以魚石自入犯君為文<lb/>
公至自晉晉侯使士?來聘秋把伯來朝八月邾子來<lb/>
朝築鹿囿己丑公薨于路寢冬楚人鄭人侵宋晉侯使<lb/>
士魴來乞師十有二月仲孫蔑?晉侯宋公衛侯邾子<lb/>
齊崔杼同盟于?<hi>起居反</hi>朾<hi>他丁反</hi>
　楚人鄭人侵宋晉侯使士魴來乞師故仲孫蔑?晉<lb/>
<pb n="17a"/>
　侯宋公衛侯邾子齊崔杼同盟于?朾將救宋也?<lb/>
　朾地闕<lb/>
丁未葬我君成公<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋尊王發?卷八<lb/>
</p>
<p>
</p>
  </div>
</body>
</text>
</TEI>