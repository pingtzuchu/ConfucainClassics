<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
張狀元孟子傳卷第七<lb/>
　　　皇朝太師崇國文忠公臨安府鹽官張九成子韶<lb/>
孟子曰仁則榮不仁則辱今惡辱而居不仁是猶惡濕而居下也<lb/>
如惡之莫如貴德而尊士賢者在位能者在職國家間暇及是時<lb/>
明其政刑雖大國必畏之矣詩云迨天之未?雨徹彼桑土綢繆<lb/>
牖?今此下民或敢侮予孔子曰?此詩者其知道乎能治其國<lb/>
家誰敢侮之今國家間暇及是時般樂怠敖是自求禍也禍福無<lb/>
不自已求之者詩云永言配命自求多福太甲曰天作孽猶可違<lb/>
自作孽不可活此之謂也<lb/>
?之論仁者或以?愛或以?恕至樊?問仁子曰居處恭執<lb/>
事敬與人恭雖之夷狄不可棄也則愛與恕惟悗不行不免穿<lb/>
鑿旁求上害聖人之本意孟子得所謂仁之說故其論仁則榮<lb/>
乃以貴?尊士賢者在位能者在職國家間暇明其政刑?仁<lb/>
學者欲識仁之所歸當以是而思之孟子此一章大意在國家<lb/>
<pb n="1b"/>
　間暇明其政刑以取榮不可般樂怠敖自取辱也且夫貴德則<lb/>
　言行重尊士則朝廷重賢者在位能者在職則國家重夫一國<lb/>
　之間而貴德尊士賢者能者充間乎朝則治安之象巳可想見<lb/>
　矣賢者能者所見甚?所慮甚?曷肯苟目前之計而忽?大<lb/>
　之圖哉國家間暇必?子孫千萬年之計定紀綱立憲度情?<lb/>
　是非患難緩急皆有以防其微而杜其漸正其本而清其源一<lb/>
　旦事出非常變生意外安間無事談笑以待之則以吾所以?<lb/>
　國家計者其事素定也大國其有不畏乎夫使大國畏之則小<lb/>
　國事之仁之必榮理固然也孟子慮天下不明斯理也乃引詩<lb/>
　以?證學者之引六經當先得六經之道明於心美於身充於<lb/>
　家布於一國行於天下凡吾所以唯諾可否進退抑揚遇事接<lb/>
　物立政??皆六經也故得六經之道矣意欲其?皆成六經<lb/>
　如論間暇明政刑則是鴟鴞之詩也求之於古證吾所見耳非<lb/>
　如後??章摘句分文析字終日於傳注之間談說之際使一<lb/>
<pb n="2a"/>
　置書?則?中茫茫略無所見施之行事無一合於古人之意<lb/>
　者明六經之道果若是乎鴟鴞之詩言迨天之未?雨徹彼桑<lb/>
　土綢繆牖?今此下民或敢侮予正與國家閒暇明其政刑之<lb/>
　意合是六經合孟子之意非孟子區區求合六經也夫如是則<lb/>
　能用六經而非?六經之所用矣俗儒不解動引詩書施之行<lb/>
　事乃大繆不然此六經之罪人也孔子解是詩乃不似後?訓<lb/>
　詁箋註而論作此詩者?知道異哉其論詩也不論章句之意<lb/>
　訓詁之義乃論作此詩之知道且解之曰能治其國家誰敢侮<lb/>
　之何其?明勁直如此也孔孟之明六經如是學者隱之於心<lb/>
　果與之同乎不同乎?自知所處矣孟子深憫當?君臣不得<lb/>
　是詩之意當國家間暇乃般樂怠敖以苟一時之快而昧身後<lb/>
　之圖流連荒亡去而不反一旦民心巳離國勢巳削小國侮之<lb/>
　大國取之禍辱之來豈他人之罪耶皆自取之耳明其政刑而<lb/>
　大國畏之是自求福也般樂怠敖而大國取之是自求禍也又<lb/>
<pb n="2b"/>
以意之所見引永言配命以證仁則榮自作孽以證不仁則辱<lb/>
孟子豈先觀詩之意然後有仁則榮之說先觀書之意然後有<lb/>
不仁則辱之說哉余所謂意欲有?而皆成六經者此也其見<lb/>
天下之理行仁者榮徐取詩以證之不仁者辱徐取書以證之<lb/>
立意在前詩書在後非先明六經之道而見之行事能如此取<lb/>
?自由哉余因論仁則榮又發聖賢明六經之道以告吾黨之<lb/>
士云<lb/>
孟子曰尊賢使能俊傑在位則天下之士皆?而願立於其朝矣<lb/>
市?而不征法而不?則天下之商皆?而願藏於其市矣關譏<lb/>
而不征則天下之旅皆?而願出於其路矣耕者助而不稅則天<lb/>
下之農皆?而願耕於其野矣?無夫里之布則天下之民皆?<lb/>
而願?之氓矣信能行此五者則鄰國之民仰之若父母矣率其<lb/>
子弟攻其父母自有生民以來未有能濟者也如此則無敵於天<lb/>
下無敵於天下者天吏也然而不王者未之有也<lb/>
<pb n="3a"/>
　余讀此一?坐見帝王之道顯然在前巍巍乎真天下之壯觀<lb/>
　而太平之極功也孟子極帝王之要道指聖賢之本心以此五<lb/>
　者?畫名貌了無餘?非舉問精深思慮超詣未易到此當孟<lb/>
　子時朝無正士市有征法有?關又有征耕又有稅?又有布<lb/>
　?士者?商者?旅者?農者?氓者一皆不得其所情?<lb/>
　險阻膏火煎熬仕不保身朝不謀夕此何等氣象乎孟子悲之<lb/>
　所以極帝王之要道指聖王之本心使天下?士?商?旅?<lb/>
　農?氓一皆優游怡愉各自適其所適豈不盛哉請試言之今<lb/>
　一國之間以言乎朝廷則尊賢使能俊傑在位則天下之士豈<lb/>
　不人人相慶而願立於其朝以言乎關市則?而不征法而不<lb/>
　?譏而不征則天下之商旅豈不人人相慶而願藏於其市出<lb/>
　於其路以言乎田里則助而不稅?而無布則天下之農天下<lb/>
　之民豈不人人相慶而願耕於野願?之氓乎夫上自朝廷下<lb/>
　至田里人人相慶驩聲和氣充塞宇宙聞其風聲誰不仰之如<lb/>
<pb n="3b"/>
父母乎此蓋?畫二帝三王之太平於數語之閒也行此五者<lb/>
雖不道之國欲肆并兼之心起吞噬之意而不知冥冥之中其<lb/>
視我如父母也?矣故率其子弟攻其父母自有生民以來豈有<lb/>
能濟者乎如此則東西南北歸心於我天下其有敵乎至於此<lb/>
地豈人能?乎夫是之謂天吏所謂王道止在此耳後?欲?<lb/>
　二帝三王之事不必?求第於此數句一一行之上觀朝廷下<lb/>
考田野與此無一不合則唐虞三代之時即今日是矣何問古<lb/>
今哉<lb/>
孟子曰人皆有不忍人之心先王有不忍人之心斯有不忍人之<lb/>
政矣以不忍人之心行不忍人之政治天下可運之掌上所以謂<lb/>
人皆有不忍人之心者今人乍見孺子將入於井皆有怵惕惻隱<lb/>
之心非所以?交於孺子之父母也非所以要譽於?黨朋友也<lb/>
非惡其聲而然也由是觀之無惻隱之心非人也無羞惡之心非<lb/>
人也無辭讓之心非人也無是非之心非人也惻隱之心仁之端<lb/>
<pb n="4a"/>
也羞惡之心義之端也辭讓之心禮之端也是非之心智之端也<lb/>
人之有是四端也猶其有四?也有是四端而自謂不能者自賊<lb/>
者也謂其君不能者賊其君者也凡有四端於我者知皆擴而充<lb/>
之矣若火之始然泉之始?苟能充之足以保四海苟不充之不<lb/>
足以事父母<lb/>
孟子之學非口耳所傳非見聞所有皆其超然獨寤深見天之<lb/>
所以在我者而又能造化運用施之事物之間此所以卓卓乎<lb/>
周孔之後而荀揚等?不可髣?其萬一也夫不忍之心誰其<lb/>
無之能見之者千萬人中一人而巳就使見之以其所見施於<lb/>
有用使所及者廣所濟者博則又千百?中一人而巳吁可歎<lb/>
也孟子深識此理浩觀萬古下視當今知先王所以獨尊於千<lb/>
古者以能施於有用也方商鞅孫臏蘇秦張儀陳軫稷下之學<lb/>
得志於?也顧此等?皆以進取?功業殺人?英雄時君?<lb/>
主皆波蕩從之豈復有不忍人之心哉於千百人中有齊宣王<lb/>
<pb n="4b"/>
　者獨有不忍釁牛之心此孟子所以眷眷於齊開陳反覆剖析<lb/>
　淵微其偉論英辭蓋當??學也孟子將移齊王不忍一牛之<lb/>
　心於百姓又將移齊王不忍百姓之心施之於有用之實?此<lb/>
　以先王望齊宣也蓋先王有不忍人之心斯有不忍人之政矣<lb/>
　以其能用也故曰今有仁心仁聞而民不?其澤不可法於後<lb/>
　?者不行先王之道也又曰徒善不足以?政徒法不能以自<lb/>
　行詩云不愆不忘率由舊章遵先王之法而過者未之有也夫<lb/>
　有不忍人之心而不能施於有政者何也以其因循苟簡不教<lb/>
　不學雖擇而不精語而不詳所以雖?天與之善心而終不能<lb/>
　用之於事物之間也孟子?以其所學用之於身?養浩知言<lb/>
　之妙又用之於當?而?植桑種田育雞豚畜狗彘謹庠序申<lb/>
　孝悌老者衣帛食肉黎民不飢不寒不負戴於道路不漂流於<lb/>
　溝壑之說此所謂以不忍人之心將以行不忍人之政者也?<lb/>
　能見之又能用之天下雖大可端委廟堂不動聲氣不煩笑色<lb/>
<pb n="5a"/>
　而運用於掌握之間也惜乎其無有知之者孟子恐當?之人<lb/>
　不?所以?不忍人心者何物乃直指以示之曰所以謂人皆<lb/>
　有不忍人之心者今人乍見孺子將入於井皆有怵惕惻隱之<lb/>
　心非所以?交於孺子之父母也非所以要譽於?黨朋友也<lb/>
　非惡其聲而然也請試隱之於心以卜孟子之說夫平居無事<lb/>
　忽見嬰孩孺子將入於井則凡?人類者其怵惕惻隱之心隨<lb/>
　見即生間不容息顧惟此心豈暇校計納交於孺子父母豈暇<lb/>
　校計要譽於?黨朋友又豈暇校計惡其無仁者之聲而然哉<lb/>
　此蓋見隨機動心與機生天與良心於此可卜使犬馬禽獸立<lb/>
　於其旁又安有此心乎哉?有此心則是與先王同心矣嗚呼<lb/>
　何不於此而徑識其所謂本心耶稍?校計間有秋毫巳非此<lb/>
　心矣學者不可不力也人有此心而犬馬禽獸乃獨無之今商<lb/>
　鞅孫臏蘇秦張儀諸人乃獨無惻隱之心而以進取?功業以<lb/>
　殺人?英雄是豈人類也哉?無惻隱殘民害物偷合苟容而<lb/>
<pb n="5b"/>
獨無羞惡之心焉非人也?無羞惡互相侵奪而獨無辭讓之<lb/>
心焉非人也?無辭讓是不知義理毀壞名教而獨無是非之心<lb/>
焉非人也然則孟子視當時所謂權謀詭詐縱?捭闔之人皆非<lb/>
人類中人也今?明指以惻隱之心?仁之端羞惡之心?義之<lb/>
端辭讓之心?禮之端是非之心?智之端雜然並舉使於一<lb/>
端寤入則四端交通左右逢原顛沛在是凡吾日用中事豈有<lb/>
?棄者哉折旋俯仰應對進退皆仁義禮智之發見處也嗚呼<lb/>
天下之樂其有過於此乎有此樂事而不能施之於天下是自<lb/>
賊其身者也君有此樂而不能開陳引導使天下受其賜是賊<lb/>
其君者也凡有四端於我者此則?告同志之士也知皆擴而<lb/>
充之矣知之?言寤也擴而充謂行不忍之政也行不忍之政<lb/>
者前所謂植桑種田育雞豚畜犬彘謹庠序申孝悌使老者衣<lb/>
帛食肉不負戴於道路黎民不飢不寒不漂流於溝壑是也夫<lb/>
擴充一端其?如此?四端交用造化於其間其風聲號令鼓<lb/>
<pb n="6a"/>
　舞陶冶當如何哉學者又當自體之非余言語所能盡書也使<lb/>
　行不忍人之政如前所謂亦巳大矣孟子乃以謂若火之始然<lb/>
　泉之始?耳嗚呼火之極功可以鑠石流金水之極功可以經<lb/>
　營中國周流四海今其?如此乃以謂特出於始然始?耳使<lb/>
　其日復一日新而又新極其功用又當如何哉孟子?言其功<lb/>
　矣則又從而斷之曰苟能用之如前所謂足以保四海苟不能<lb/>
　用雖有四端止見於發用耳至親如父母且不能事之?天下<lb/>
　乎昔漢元帝天資仁柔?厚之詔數下豈無不忍人之心哉然<lb/>
　而任洪恭石顯殺蕭望之京房終?闇懦之君者何也則以有<lb/>
　是四端而不能用者也孟子可謂深造自得善取古人之用處<lb/>
　自充其所學者也其意專以能用?尚請極陳之夫指齊宣不<lb/>
　忍之心其用處巳可見矣今又於不忍人之心外又立不忍人<lb/>
　之政之說使學者能見此心又能用此心可謂極矣又有異焉<lb/>
　者於離婁篇又於不忍人之政外立遵先王之法之說使行不<lb/>
<pb n="6b"/>
忍人之政者一切求於先王以正之且以離婁之明公輸子之<lb/>
巧師曠之?堯舜之道聖人?竭目力耳力心思以比不忍人<lb/>
之心又以不以規矩不能成方圓不以六律不能正五音不以<lb/>
仁政不能平治天下繼之以六律五音不可勝用繼之以規矩<lb/>
?繩以?方圓平直不可勝用繼之以不忍人之政而仁覆天<lb/>
下??必因丘陵?下必因川澤?政必因先王之道?行不<lb/>
忍人之政之說使行不忍人之心者必?規矩律?以合先王<lb/>
之法度不似梁武以弱?仁漢明以察?明自師不法以害名<lb/>
教而尊刑法也其論至矣極矣孟子之學如此而或者或非焉<lb/>
或疑焉或幾於罵焉此非余之所取知也<lb/>
孟子曰矢人豈不仁於函人哉矢人惟恐不傷人函人惟恐傷人<lb/>
巫匠亦然故術不可不慎也孔子曰里仁?美擇不處人焉得智<lb/>
夫仁天之尊爵也人之安宅也莫之禦而不仁是不智也不仁不<lb/>
智無禮無義人役也人役而恥?役由弓人而恥?弓矢人而恥<lb/>
<pb n="7a"/>
?矢也如恥之莫如?仁仁者如射射者正巳而後發發而不中<lb/>
不怨勝巳者反求諸巳而巳矣<lb/>
余觀孟子此一章意謂商鞅孫臏蘇秦張儀?設也夫此數<lb/>
人者天資甚敏學問甚工智慮甚精然而其術則殺人而巳矣<lb/>
是猶矢人之惟恐不傷人匠人之惟憂人之不死也彼其心亦<lb/>
人耳豈若禽獸無知哉然而所以如此者以擇術不善也儻以<lb/>
其天資以其學問以其智慮移之於聖人之道在三代時當與<lb/>
伊傅周召同傳不幸擇術不精以殺人?事業臏刖足鞅車裂<lb/>
秦又車裂徑何?哉其歸足以自賊其身而巳矣當其未死也<lb/>
坐籌?勝張目?指縱?捭闔無非順人主所向而導之不復<lb/>
問禮義所在坐?車佩相印自以謂志滿意得矣然而不仁不<lb/>
智無禮無義?人所役卒歸於殺身喪名遺臭千古孟子指以<lb/>
?妾婦之道良可哀哉若夫學帝王之道行聖賢之心植桑種<lb/>
　田育雞豚畜狗彘謹庠序申孝悌使老者衣帛食肉不負戴於<lb/>
<pb n="7b"/>
　道路黎民不飢不寒不漂流於溝壑使民視君如父母尊君如<lb/>
　神明同心一力以扞社稷而保宗廟者皆其所樂?也所學如<lb/>
　此是猶函人之惟恐儀人巫者之惟憂人死也然而矢人匠人<lb/>
　未必不仁術之不仁故其心亦不仁函人巫者未必皆仁術有<lb/>
　在仁故其心亦仁商鞅孫臏蘇張諸人豈皆不仁者哉以學術<lb/>
　不仁故其心亦變而?不仁孟子居近墳墓則學治墳墓至其<lb/>
　母?之三徒使其無賢母日以治墳?業是亦矢人匠者之心<lb/>
　也卒之學於子思乃大?先王之道毅然以聖賢救民?事業<lb/>
　而不徇時君之好惡雖當年不克施其志而其七篇之書英辭<lb/>
　偉論至言妙道所以排擊邪說扶?正道其功與禹抑洪水周<lb/>
　公兼夷狄驅猛獸孔子成春秋一等豈不偉哉然而孟子所以<lb/>
　知此而商鞅孫臏蘇秦張儀所以如此者孟子智商孫蘇張<lb/>
　不智故也何謂智審思?擇不以?貴?心而以聖賢?心<lb/>
　者是也然則商孫蘇張如此天資如此學問如此智慮乃?人<lb/>
<pb n="8a"/>
　役而不自知使其自知豈得無恥如其恥之罪豈在他人哉尤<lb/>
　之射也在此有毫釐之差則在彼有?丈之失矣故射者正已<lb/>
　後發發而不中不怨勝巳者反求諸巳而巳矣反求諸巳則商<lb/>
　孫蘇張諸人豈非擇術不善乎擇術不善豈非不審思不慎擇以<lb/>
　?貴?心不以聖賢?心之罪乎孟子巳?讀其遺言如日月<lb/>
　河漢使人瞻仰肅敬而商孫蘇張死向數千載讀其書史無不<lb/>
　惡其?人使其?魄有靈烏知其不悔恨於九泉之下哉其所<lb/>
　得亦幾何哉吾儕讀孟子之書其論邪正之說如此安得不審思<lb/>
　不慎擇不以聖賢?心而以?貴?心乎其戒之其?之至於<lb/>
　其論擇居處不以仁?主則謂之不智是智所以識仁也其曰<lb/>
　仁天之尊爵以言其常貴也人之安宅以言其常安也今莫之<lb/>
　止而不仁不仁則常?人所賤常蹈危辱之地?人所役使耳<lb/>
　然則君子欲常尊貴安泰不?人所鄙賤所危辱若奴?之?<lb/>
　人所役如商孫蘇張?者其於擇術安可不審也哉此余所<lb/>
<pb n="8b"/>
以反覆言之而不敢巳也<lb/>
孟子曰子路人告之以有過則喜禹聞善言則拜大舜有大焉善<lb/>
與人同?巳從人樂取於人以?善自耕稼陶漁以至?帝無非<lb/>
取於人者取諸人以?善是與人?善者也故君子莫大乎與人?善<lb/>
余觀此一章一節大於一節至於舜可謂大而不可及矣其道<lb/>
襟德量恢廓如此嗚呼其所以?聖帝而恭巳南面用天下之<lb/>
英才使各盡其道者其必由此也且子路大禹大舜各有門路<lb/>
至舜?最大耳夫子路之心念念求過惟恐失錯而不自知也<lb/>
其心正在於此忽有人焉指其過而告之言合其幾此所以人<lb/>
告之以有過則喜也與夫文過飾非者異矣禹之用心則有異<lb/>
於子路子路念念求巳之過大禹念念求巳之善惟精惟一惟<lb/>
時惟幾惟恐其不見也其心正在此善言一來深觸其幾此所<lb/>
　以聞善言則拜也與夫誨爾諄諄聽我藐藐者異矣然子路<lb/>
惟恐過在於巳大禹惟恐善不出諸已其過人雖?矣比之大<lb/>
<pb n="9a"/>
　舜則又有異焉不以一己之善?善而以天下之善?善善在<lb/>
　他人如出諸已保護愛惜惟恐?邪冒嫉之人有以傷毀之也<lb/>
　是故謂之善與人同以謂不欲獨出諸己也惟其不欲獨出諸<lb/>
　己所以?巳從之樂取諸人以?善?然?善之中韜藏晦縮<lb/>
　似無異於常人而禹善治水棄善播種契善敷教?陶善治獄<lb/>
　垂善器械益善山澤伯夷善禮后?善樂龍善納言一皆隨其<lb/>
　所長而任之舜獨不見其長而以九人之善?巳之善焉何其<lb/>
　廣大如此也夫舜耕於歷山耕者讓畔陶於河?河?之人器<lb/>
　不苦窳漁於雷澤雷澤之人分均舜乃略無所見焉孟子識此意乃<lb/>
　明言之曰自耕稼陶漁以至?帝無非取於人者取諸人以?<lb/>
　善是與人?善者也夫與人?善則天下之善皆吾之善也豈<lb/>
　不大哉不與人?善而欲獨出諸己此?之淺丈夫耳?邪冒<lb/>
　嫉皆起此?昔羊欣作掘筆書鮑昭多累句以宋明帝多忌不<lb/>
　敢?其能隋煬帝殺薛道衡曰復能作空梁落燕泥否又殺王<lb/>
<pb n="9b"/>
胄曰庭草無人隨意?復能道此語耶傷哉?天下君乃如此<lb/>
忌嫉則與人?善信乎大舜之?大也漢文帝自謂不如賈誼<lb/>
而魏文帝乃立論有漢文勝賈誼之說是不特與其弟子建?<lb/>
能乃欲與前?之士?能也人主而操此心則??無能者常<lb/>
得志而剛大多材者常斥逐矣唐德宗終身愛盧?而以蕭<lb/>
復?輕巳以姜公輔?賣直者以是故也嗚呼禮曰後?雖有<lb/>
作者虞舜弗可及也其是之謂與<lb/>
孟子曰伯夷非其君不事非其友不友不立於惡人之朝不與惡<lb/>
人言立於惡人之朝與惡人言如以朝衣朝冠坐於塗炭推惡惡<lb/>
之心思與?人立其冠不正望望然去之若將浼焉是故諸侯雖<lb/>
有善其辭命而至者不受也不受也者是亦不屑就巳柳下惠不<lb/>
羞汙君不卑小官進不隱賢必以其道遺佚而不怨阨窮而不憫<lb/>
故曰爾?爾我?我雖祖禓祼?於我側爾焉能浼我哉故由由<lb/>
然與之偕而不自失焉援而止之而止援而止之而止者是亦不<lb/>
<pb n="10a"/>
屑去巳孟子曰伯夷隘柳下惠不恭隘與不恭君子不由也<lb/>
孔子曰伯夷叔齊不念舊惡怨是用希又曰伯夷叔齊古之賢<lb/>
人也又曰求仁而得仁又曰伯夷叔齊餓于首陽之下民到于<lb/>
今稱之其稱柳下惠曰藏文仲其竊位者與知柳下惠之賢而<lb/>
不與立也又曰柳下惠?士師三黜人曰子未可以去乎曰直<lb/>
道而事人焉往而不三黜夫伯夷下惠親經聖人品題如此誰<lb/>
敢妄有可否門弟子如?閔子貢子路諸人夫豈不偉而推尊<lb/>
服膺不見其略有褒貶孟子生乎諸人之後不知何所見而自<lb/>
聖人之所謂賢者謂之隘謂之不恭其曰君子不由豈孟子自<lb/>
待在孔門之上乎蓋有說也夫時至孟子聖道湮塞邪說交興<lb/>
而揚氏?我乃出于子夏之不及墨氏兼愛乃出于子張之過<lb/>
其學皆源於聖人其流乃亂於私智伯夷之清有近於揚氏下<lb/>
惠之和有近於墨氏推楊氏之?我必至於無父推墨氏之兼<lb/>
愛必至於無君孟子受道於子思子思受道於?子?子受道<lb/>
<pb n="10b"/>
　於孔子顧?子之傳蓋正統也如子夏子張?皆有聖人之一<lb/>
　體而非其全也惟?子之傳獨出乎諸人之上渾然大成無有<lb/>
　畔岸孟子得之故以其所學以其所傳以其所見貶?可否獨<lb/>
　推尊孔子之道而師之雖具體而微如?閔冉牛弗學也雖有<lb/>
　聖人之一體如夷惠伊尹弗學也其學也學孔子而巳伯夷有<lb/>
　孔子之清而無孔子之和下惠有孔子之和而無孔子之清伊<lb/>
　尹有孔子之任而又無孔子之清且和也是以孔子之用可以<lb/>
　仕則仕伊尹得之可以止則止可以速則速伯夷得之可以?<lb/>
　則?下惠得之是三聖人者如子夏子張子游皆有聖人之一<lb/>
　體而巳而非其全也三聖人聖矣而未智也孔子於聖之外又<lb/>
　有智焉三聖人至矣而未中也孔子於至之外又有中焉惟智<lb/>
　則能運其所謂聖惟中則可以行其所謂全於群聖之中超然<lb/>
　獨出卓乎巧妙蓋乾坤之造變化之神也士大夫不學則巳學<lb/>
　則當造其極學不造其極則巳學欲造其極?孔子其誰哉孟<lb/>
<pb n="11a"/>
　子窺見此理故獨尊孔子而師之所謂?子所謂閔子所謂冉<lb/>
　牛雖當時親炙聖人不學也所謂伊尹所謂伯夷所謂下惠雖<lb/>
　經聖人品題不學也以其所學正天下之邪說近似於道而非<lb/>
　?者故明言於天下不學數君子而欲學孔子不學三聖人而<lb/>
　獨學孔子然後以其所學述伯夷之行而?之曰伯夷隘述下<lb/>
　惠之行而?之曰柳下惠不??學子夏之失如楊朱者曰是<lb/>
　無父也?學子張之失如墨翟者曰是無君也則當時所學如<lb/>
　泄柳?干木莊周自以謂獨?一?者聞貶楊朱之說貶伯夷<lb/>
　之說豈得不懼乎所學如蘇秦張儀陳軫自以謂鼓舞天下者<lb/>
　聞貶墨翟之說貶下惠之說豈得不懼乎孟子之意以謂學當<lb/>
　學其全學其全則千古無弊不當學其偏學其偏則其歸必大<lb/>
　害聖人之道而?異端邪說如洪水如夷狄如猛獸如亂臣賊<lb/>
　子學其全則闔闢萬古變通群聖仕亦道止亦道?亦道速亦<lb/>
　道其乾坤之造變化之神止在於審量斟酌之間耳其曰可以<lb/>
<pb n="11b"/>
仕可以止可以?可以速可之?言審量斟酌裁自聖心聖之<lb/>
外所謂智者在是也至之外所謂中者在是也當?靈問陳時<lb/>
季桓子受女樂時而一乎柳下惠之三黜不去豈不害道此可<lb/>
　以止可以速之時也當見齊景公時楚昭王時魯定公時而一<lb/>
乎伯夷之坐於塗炭豈不害道此可以仕可以?之時也孟子<lb/>
眷眷於齊宣而決去於梁惠是真學孔子非出於夷惠也夫時<lb/>
在孔子學未有差?未亂真而孔子固巳有惡紫奪朱惡鄭亂<lb/>
雅惡利口覆邦家之說?當孟子時蘇秦張儀之說馳騁於諸<lb/>
國而楊朱墨翟之言盈滿於天下儻不深指其源流之來如伯<lb/>
夷之隘下惠之不?明言而別白之則又安能?其源而正其<lb/>
本哉此又孟子能用孔子之學見之於當?也學而不能用又<lb/>
安以學?哉嗚呼學而求能用之道者其有說乎曰有其說如<lb/>
何曰請觀諸孟子<lb/>
張狀元孟子傳卷第七<lb/>
</p>
<p>
</p>
  </div>
</body>
</text>
</TEI>