<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮註疏刪翼卷二十六</head> <lb/>
    <p>
<pb n="1a"/>
欽定四庫全書<lb/>
　周禮註疏刪翼卷二十六<lb/>
　　　　　　　　　　　　明　王志長　撰<lb/>
小行人掌邦國賓客之禮籍以待四方之使者註禮籍<lb/>
名位尊卑之書使者諸侯之臣使來者也<lb/>
　疏大行人待諸侯小行人待諸侯之使者其邦之禮<lb/>
　籍則諸侯及臣皆在焉○雜?諸侯惡其害已而皆<lb/>
　去其籍是也<lb/>
<pb n="1b"/>
令諸侯春入貢秋獻功王親受之各以其國之籍禮之<lb/>
註貢六服所貢也功考績之功也秋獻之若今計文書<lb/>
斷於九月其舊法<lb/>
　疏入貢?之常貢大國貢半次國三之一小國四之<lb/>
　一者也○劉氏曰貢謂天子所食列國之貢冬成而<lb/>
　收之春而入焉功曰獻者圖於春而比於秋也○臨<lb/>
　川王氏曰各以其國之籍禮之則嘗所以禮之國各<lb/>
　籍焉以為故常左傳曰非禮也勿籍<lb/>
<pb n="2a"/>
凡諸侯入王則逆勞於畿註鄭司農云入王朝於王也<lb/>
故春秋傳曰宋公不王又曰諸侯有王王有巡守<lb/>
及郊勞?館將幣為承而擯註?館致館也承猶丞也<lb/>
王使勞賓於郊致館於賓至將幣使宗伯為上擯皆為<lb/>
之丞而擯之<lb/>
　疏勞賓於郊者謂王使大行人勞於郊也將幣謂廟<lb/>
　中將幣三享唯將幣則大宗伯為上擯郊勞等不以<lb/>
　煩宗伯也<lb/>
<pb n="2b"/>
凡四方之使者大客則擯小客則受其幣而聽其辭註<lb/>
擯者擯而見之於王使得親言也受其幣者受之以入<lb/>
告其所為來之事<lb/>
　疏大行人云大客之儀一也後鄭云大賓要服以?<lb/>
　諸侯大客謂其孤卿則此大客為要服以?諸侯之<lb/>
　使臣也小客謂蕃國諸侯之使臣也○劉氏曰大客<lb/>
　則擯小行人為上擯矣<lb/>
使適四方協九儀賓客之禮朝覲宗遇?同君之禮也<lb/>
<pb n="3a"/>
存頫省聘問臣之禮也註適之也協合也<lb/>
　疏自此已下至末皆是小行人使適四方之事○明<lb/>
　齋王氏曰使適四方者王使小行人適於四方也或<lb/>
　每?使之?存若下文賻補賙委之類或十有一?先<lb/>
　巡守而舉行之以待王之時巡也協者斟酌諧和之<lb/>
　○按朝覲六者天子所以?諸侯曰君禮存頫省天<lb/>
　子所以撫邦國聘問諸侯使臣於天子故皆曰臣禮<lb/>
達天下之六節山國用虎節土國用人節澤國用龍節<lb/>
<pb n="3b"/>
皆以金為之道路用旌節門關用符節都鄙用管節皆<lb/>
以竹為之註此謂邦國之節也達之者使之四方亦皆<lb/>
齎法式以齊等之也諸侯使臣行頫聘則以金節授之<lb/>
以為行道之信也道路謂鄉遂大夫也都鄙者公之子<lb/>
弟及卿大夫之采地之吏也凡邦國之民?出至他邦<lb/>
他邦之民若來入由國門者門人為之節由關者關人<lb/>
為之節其以?令及家徙鄉遂大夫及采地吏為之節<lb/>
皆使人執節將之以達之亦有期以反節管節如今之<lb/>
<pb n="4a"/>
竹使符也其有商者通之以符節如門關門關者與市<lb/>
聯事節可同也亦所以異於畿?也凡節有天子法式<lb/>
存於國<lb/>
　疏諸侯身行不須節以尊故不須也此經亦是適<lb/>
　四方之事言達天下之六節者據諸侯國而言掌節<lb/>
　所云據畿?也虎人龍三者據諸侯使臣出聘所執<lb/>
　旌符管三者據在國所用○王氏曰掌節言邦國使<lb/>
　節則使邦國者所執王官所掌之節也小行人所達<lb/>
<pb n="4b"/>
　天下之節則所謂龍人虎管者邦國都鄙使者所執<lb/>
　非王官所掌邦節也掌節不言都鄙之管節則使都<lb/>
　鄙者無節矣以旌節行之耳○王先生曰掌節守都<lb/>
　鄙者用角節而小行人都鄙用管節何也?王畿有<lb/>
　都鄙邦國亦有都鄙王畿都鄙天子之公卿所食之<lb/>
　采地也邦國之都鄙諸侯之卿大夫所食之采地也<lb/>
　如左氏所謂凡邑有先王之主曰都與夫西鄙北鄙<lb/>
　是已掌節言掌邦節是主天子之節為言也此角節<lb/>
<pb n="5a"/>
　管節所以不同者異?外耳然掌節有角節而無管<lb/>
　節既知其為異?外矣小行人之節有管節而無璽<lb/>
　節者復何耶殊不知小行人所掌達六節特謂諸侯<lb/>
　使者之入聘耳非有貨賄之事也此所以不言璽節<lb/>
　也天子使者使於諸侯諸侯使者聘於天子其為節<lb/>
　則一而已此虎節龍節人節之所以同者也天子王<lb/>
　畿之道路門關與諸侯之道路門關則亦一而已此<lb/>
　旌節符節之所以同者也然成周掌節之制已不行<lb/>
<pb n="5b"/>
　於春秋之時而復行於西漢之際漢有銅虎符是周<lb/>
　虎符之屬皆金為之之制也有竹使符是周旌節之<lb/>
　屬皆竹為之之制也且虎節龍節人節以金為之而<lb/>
　輔之以英簜符節璽節旌節以竹為之而輔之以傳<lb/>
　有節又有輔者又所以防竊詐也掌節言龍虎人三<lb/>
　節之輔而不言符旌璽三節之輔以下文云凡通達<lb/>
　於天下者必有節以傳輔之則六節皆輔之以傳矣<lb/>
　但節以金為者既輔之以英蕩又輔之以傳以竹為<lb/>
<pb n="6a"/>
　者不過傳而已此金竹之所以為貴賤也春秋之時<lb/>
　所謂諸侯龍節者輔以玉而不輔以英簜矣按昭二<lb/>
　十九年公在鄆使公衍獻龍輔於齊侯?者以為龍<lb/>
　輔玉名所以輔龍節者如此則知周制行於漢而不<lb/>
　行於春秋也悲夫○明齋王氏曰此與地官掌節有<lb/>
　異同者天子使於諸侯諸侯使於天子其為節異則<lb/>
　不合及夫天子諸侯之門關道路節異則不通故虎<lb/>
　人龍旌符五者所以同也天子之都鄙守之者諸侯<lb/>
<pb n="6b"/>
　故以角諸侯之都鄙守之者卿大夫故以管天子之<lb/>
　監邦國者有玉節諸侯無所用之璽節以達貨賄亦<lb/>
　與行人無與此所以異也<lb/>
成六瑞王用瑱圭公用桓圭侯用信圭伯用躬圭子用<lb/>
穀璧男用蒲璧註成平也瑞信也皆朝見所執以為信<lb/>
　疏此亦適四方之事諸侯國無鎮圭因言之耳<lb/>
合六幣圭以馬璋以皮璧以帛琮以錦琥以繡璜以黼<lb/>
此六物者以和諸侯之好故註合同也六幣所以享也<lb/>
<pb n="7a"/>
五等諸侯享天子用璧享后用琮其大各如其瑞皆有<lb/>
庭實以馬若皮皮虎豹皮也用圭璋者二王之後也二<lb/>
王後尊故享用圭璋而特之禮器曰圭璋特義亦通於<lb/>
此其於諸侯亦用璧琮耳子男於諸侯則享用琥璜不<lb/>
其瑞也凡二王後諸侯相享之玉大小各降其瑞一等<lb/>
及使卿大夫頫聘亦如之<lb/>
　疏而特之者惟有皮馬無束帛可加故云特如是皮<lb/>
　馬不上堂陳於庭則皮馬之外?有庭實可知此<lb/>
<pb n="7b"/>
　亦小行人至諸侯之國也馬與皮本非幣以用之當<lb/>
　幣處故總號為幣也○陳氏曰昔者大王之於狄人<lb/>
　事之以皮幣繼之以犬馬終之以珠玉是珠玉重於<lb/>
　犬馬犬馬重於皮幣則合圭以馬合璋以皮宜矣繡<lb/>
　黼皆?功也繡則五色之全黼則白黑而已是繡備<lb/>
　於黼也則合琥以繡合璜以黼宜矣婚禮納?以束<lb/>
　帛饗贈送者以束錦聘禮享君夫人以帛覿以束錦<lb/>
　上大夫與下大夫致賓介饔餼皆以束帛賓介儐之<lb/>
<pb n="8a"/>
　以束錦食禮君侑幣以束帛大夫相食以束錦是帛<lb/>
　質於錦也則合璧以帛合琮以錦宜矣○薛氏圖云<lb/>
　言合者兩兩相配有配合之義也圭東方也以象陽<lb/>
　之生物馬陽類也乾之所為故合以馬璋章也文明<lb/>
　之方所用皮有文焉故合璋以皮璧象天天事質故<lb/>
　合璧以帛琮象地地事文故合琮以錦琥為虎形西<lb/>
　方也萬寶所成繡則五采之全故合以繡半璧曰璜<lb/>
　北方所用也?陽之辨莫斷於此故合以黼以白與<lb/>
<pb n="8b"/>
　黑謂之黼故也○王氏曰以其通情而來則謂之好<lb/>
　以其因事而來則謂之故行人為之合六幣焉所以<lb/>
　和其好故不使之乖而已○劉氏曰九儀既正乃達<lb/>
　六節以為關門之符乃成六瑞以通朝見之信乃合<lb/>
　六幣以致享摯之誠然後禮樂行焉燕饗舉焉諸侯<lb/>
　之和好出焉<lb/>
若國札喪則令賻補之若國凶荒則令賙委之若國師<lb/>
役則令槁禬之若國有福事則令慶賀之若國有禍災<lb/>
<pb n="9a"/>
則令哀弔之凡此五物者治其事故註鄭司農云賻補<lb/>
之謂賻喪家補助其不足也若今時一室二尸則官與<lb/>
之棺也槁當作犒謂犒師也?謂師役者國有兵寇以<lb/>
匱病者也使鄰國合?財貨以與之春秋定五年夏歸<lb/>
粟於蔡是也宗伯職曰以禬禮哀圍敗禍?水火<lb/>
　疏此一經據上下文皆據諸侯國此文雖皆單言國<lb/>
　亦據諸侯而言○王氏曰先王之於諸侯分土以與<lb/>
　之守則尺地莫非吾土也分民而與之治則一民莫<lb/>
<pb n="9b"/>
　非吾民也使之守其土則必與之同保其土使之治<lb/>
　吾民則必與之同安其民故治雖有?外勢雖有遠<lb/>
　近而利害休戚實若一家此賻補賙委槁禬慶賀哀<lb/>
　弔之禮所以掌於小行人也○仲輿郝氏曰助喪曰<lb/>
　賻助貧曰補濟饑曰賙送遺曰委賞勞曰犒合助曰<lb/>
　禬稱贊曰慶加物曰賀哭死曰哀悲生曰弔<lb/>
及其萬民之利害為一書其禮俗政事教治刑禁之逆<lb/>
順為一書其悖逆暴亂作慝猶犯令者為一書其札喪<lb/>
<pb n="10a"/>
凶荒厄貧為一書其康樂和親安平為一書凡此五物<lb/>
者每國辨異之以反命於王以周知天下之故註猶圖<lb/>
也<lb/>
　疏此總陳小行人使適四方所採風俗善惡之事各<lb/>
　各條??為一書以報上也此五者上二條條?善<lb/>
　惡俱有故利害順逆並言其悖逆一條專陳姦寇之<lb/>
　事其札喪一條專陳凶禍之事其康樂一條專陳安<lb/>
　泰之事是方以類聚物以?分者也○王氏曰夫聖<lb/>
<pb n="10b"/>
　人以天下為度而休戚與之同以百姓為心而憂樂<lb/>
　與之共則天下之故其可以不周知乎然四方之?<lb/>
　事物之變無窮而王之耳目所不及聽採所難明非<lb/>
　行人之官巡行而辨異之有不能?究而悉舉故為<lb/>
　之書以述其事而五物皆異書也?先王以天下為<lb/>
　一家以中國為一人則小行人以此五物者巡行天<lb/>
　下每國辨異之各為一書以反命於王以周知天下<lb/>
　之故則先王所以同四海於一堂之上者可謂知要<lb/>
<pb n="11a"/>
　矣<lb/>
司儀掌九儀之賓客擯相之禮以詔儀容辭令揖讓之<lb/>
節註出接賓曰擯入贊禮曰相以詔者以禮告王<lb/>
將合諸侯則令為壇三成?旁一門註合諸侯謂有事<lb/>
而?也為壇於國外以命事?謂壝土以為牆處所謂<lb/>
為壇壝?也天子春帥諸侯拜日於東郊則為壇於國<lb/>
東夏禮日於南郊則為壇於國南秋禮山川丘陵於西<lb/>
郊則為壇於國西冬禮月四瀆於北郊則為壇於國北<lb/>
<pb n="11b"/>
既拜禮而還加方明於壇上而祀焉所以教尊尊也覲<lb/>
禮曰諸侯覲於天子為?方三百步四門壇十有二尋<lb/>
深四尺是也王巡守殷國而同則其?亦如此與鄭司<lb/>
農云三成三重也<lb/>
　疏巡守就方岳為壇殷國就王國左右為壇皆如時<lb/>
　?○劉氏曰聖人身為天地之主尊為諸侯之君雖<lb/>
　能役使之四時來朝然而不敢當其獨尊於已也故<lb/>
　其朝於國中則帥之以奉宗廟祭祀也其?於郊外<lb/>
<pb n="12a"/>
　則帥之以拜日月山川也皆有所尊不敢當之以已<lb/>
　焉○王先生曰?壝土為壇壇外為?每旁一門則<lb/>
　四門矣<lb/>
詔王儀南鄉見諸侯土揖庶姓時揖異姓天揖同姓註<lb/>
謂王既祀方明諸侯上介皆奉其君之旂置於?乃詔<lb/>
王升壇諸侯皆就其旂而立諸公中階之前北面東上<lb/>
諸侯東階之東西面北上諸伯西階之西東面北上諸<lb/>
子門東北面東上諸男門西北面東上王揖之者定其<lb/>
<pb n="12b"/>
位也庶姓無親者也土揖推手小下之也異姓?姻也<lb/>
時揖平推手也天揖推手小舉之<lb/>
　疏按覲禮加方明於壇上明者木也方四尺設六色<lb/>
　東青南赤西白北?上?下?設六玉上圭下璧南<lb/>
　方璋西方琥北方璜東方圭五等諸侯立位皆以近<lb/>
　王為上○王氏曰?異姓親於庶姓同姓親於異姓<lb/>
　故其揖之儀有隆殺如此<lb/>
及其擯之各以其禮公於上等侯伯於中等子男於下<lb/>
<pb n="13a"/>
等註謂執玉而前見於王也擯之各以其禮者謂擯公<lb/>
者五人侯伯四人子男三人上等中等下等者謂所奠<lb/>
玉處也壇三成深四尺則一等一尺也壇十有二尋方<lb/>
九十六尺則堂上二丈四尺每等丈二尺與諸侯各於<lb/>
其等奠玉降拜升成拜明臣禮也既乃升堂受王玉<lb/>
　疏公奠玉於上等降拜於中等侯伯奠玉於中等降<lb/>
　拜於下等子男奠玉於下等降拜於地及升成拜皆<lb/>
　於奠玉之處此亦約燕禮臣得君酬酒皆降拜君使<lb/>
<pb n="13b"/>
　小臣辭之乃升成拜明此王禮亦然言成拜者鄉於<lb/>
　下拜之時王使人辭下拜之不成故於升乃更成前<lb/>
　拜故云成拜<lb/>
其將幣亦如之其禮亦如之註將幣享也禮謂以鬱鬯<lb/>
祼之也皆於其等之上<lb/>
　疏將幣即將幣三享禮即上公再祼而酢等但大行<lb/>
　人據在廟此據在壇亦如之者亦如上三等<lb/>
王燕則諸侯毛註謂以須髮坐也朝事尊尊尚爵燕則<lb/>
<pb n="14a"/>
親親尚齒鄭司農云謂老者在上也老者二毛故曰毛<lb/>
　?氏曰先王當諸侯之入王為之朝禮而貴貴之教<lb/>
　寓焉為之燕禮而老老之教寓焉其朝也公於上等<lb/>
　侯伯於中等子男於下等各以其禮擯之貴貴也其<lb/>
　燕也公三燕侯伯再燕子男一燕各以其齒坐之老<lb/>
　老也貴貴者禮也老老者仁也賢賢者義也爵也齒<lb/>
　也德也同為天下之達尊而仁之於天下也尤不可<lb/>
　以食頃而廢焉故四代之燕或貴爵或貴德或貴齒<lb/>
<pb n="14b"/>
　或貴親各從其所貴而加之然而不以爵之尊卑德<lb/>
　之大小為之序焉序齒而已齒之長者先乎少齒之<lb/>
　老者先乎長尚齒仁也尚老又其仁之至也<lb/>
凡諸公相為賓註謂相朝也<lb/>
主國五積三問皆三辭拜受皆旅擯再勞三辭三揖登<lb/>
拜受拜送註賓所停止則積間闊則問行道則勞其禮<lb/>
皆使卿大夫致之從來至去數如此也三辭辭其以禮<lb/>
來於外也積問不言登受之於庭也鄭司農云旅讀為<lb/>
<pb n="15a"/>
旅於泰山之旅謂九人傳辭相授於上下竟問賓從末<lb/>
上行介還受上傳之?謂旅讀為鴻臚之臚臚陳之也<lb/>
賓之介九人使者七人皆陳擯位不傳辭也賓之上介<lb/>
出請使者則前對位皆當其末擯焉三揖謂庭中時也<lb/>
拜送拜使者<lb/>
　疏旅擯後鄭不從司農者下文云主君郊勞交擯三<lb/>
　辭明其?旅直陳擯介不傳辭也再勞謂一勞在境<lb/>
　一勞在遠郊賓之介九人者自從公介九人之禮使<lb/>
<pb n="15b"/>
　者七人自從降二等之禮○王氏曰積問皆三辭拜<lb/>
　受再勞亦皆三辭拜受尊而欽之也旅者陳之而已<lb/>
　以主國方遣臣來無所事於交擯也勞禮重於問禮<lb/>
　故非特拜受而已於其使臣之旋也又從而拜送之<lb/>
　也○此以上主君使人致積問勞之禮<lb/>
主君郊勞交擯三辭車逆拜辱三揖三辭拜受車送三<lb/>
還再拜註主君郊勞備三勞而親之也交擯者各陳九<lb/>
介使傳辭也車逆拜辱者賓以主君親來?車出舍門<lb/>
<pb n="16a"/>
迎之若欲?就然見之則下拜迎謝其自屈辱來也至<lb/>
去又出車若欲?送然主君三還辭之乃再拜送之也<lb/>
車送迎之節各以其等則諸公九十步立當車軹也三<lb/>
辭重者先辭辭其以禮來於外後辭辭升堂<lb/>
　疏三揖者入門及當曲當碑○王氏曰三揖三辭拜<lb/>
　受者三揖所以致恭三辭所以致謙然後拜受幣也<lb/>
　○此以上主君親郊勞賓之禮<lb/>
致館亦如之註館舍也使大夫授之君又以禮親致焉<lb/>
<pb n="16b"/>
致?如致積之禮註俱使大夫禮同也?食也小禮曰<lb/>
?大禮曰饔餼<lb/>
及將幣交擯三辭車逆拜辱賓車進答拜三揖三讓每<lb/>
門止一相及廟惟上相入賓三揖三讓登再拜授幣賓<lb/>
拜送幣?事如初賓亦如之及出車送三請三進再拜<lb/>
賓三還三辭告辟註?謂既三辭主君則?車出大門<lb/>
迎賓見之而下拜其辱賓車乃前下答拜也三損者相<lb/>
去九十步揖之使前也至而三讓讓入門也相謂主君<lb/>
<pb n="17a"/>
擯者及賓之介也謂之相者於外傳辭耳入門當以禮<lb/>
詔侑也介紹而傳命者君子於其所尊不敢質敬之至<lb/>
也每門止一相彌相親也君入門介拂闑大夫中棖與<lb/>
闑之間士介拂棖此為介鴈行相隨也止之者?行在<lb/>
後耳賓三揖三讓讓升也登再拜授幣授當為受主人<lb/>
拜至且受玉也每事如初謂享及有言也賓當為儐謂<lb/>
以鬱鬯禮賓也上於下曰禮敵者曰儐禮器曰諸侯相<lb/>
朝灌用鬱鬯無籩豆之薦謂此朝禮畢儐賓也三請三<lb/>
<pb n="17b"/>
進請賓就車也主君每一請車一進欲?送之也三還<lb/>
三辭主君一請者賓亦一還一辭<lb/>
　疏上相入上擯上介須詔禮故入○按聘禮享夫人<lb/>
　下云若有言束帛如享禮是也○交擯三辭車逆拜<lb/>
　辱賓車進答拜者此並在主君大門外賓去門九十<lb/>
　步而陳九介主君在大門之東而陳五擯上擯入受<lb/>
　命出請事傳與承擯承擯傳與末擯末擯傳與末介<lb/>
　末介傳與承介承介傳與上介上介傳與賓賓又傳<lb/>
<pb n="18a"/>
　與上介上介傳與承介承介傳與末介末介傳與末<lb/>
　擯末擯傳與承擯承擯傳與上擯上擯入告君如是<lb/>
　者三謂之交擯三辭諸交擯者例皆如此○王氏曰<lb/>
　將幣謂賓享主君也○郝氏曰古者享禮皆於祖廟<lb/>
　示敬也○按此節皆將幣之禮<lb/>
致饔餼還圭饗食致贈郊送皆如將幣之儀註此六禮<lb/>
者惟饗食速賓耳其餘主君親往親往者賓為主人主<lb/>
人為賓君有故不親饗食則使大夫以酬幣侑幣致之<lb/>
<pb n="18b"/>
鄭司農云還圭還其玉也?謂聘以圭墇禮也享以璧<lb/>
琮財也已聘而還圭璋輕財而重禮贈送以財既贈又<lb/>
送至於郊<lb/>
　聘義曰以圭璋聘重禮也已聘而還圭璋此輕財重<lb/>
　禮之義也諸侯相厲以輕財重禮則民作讓矣<lb/>
賓之拜禮拜饔餼拜饗食註鄭司農云賓之拜禮者因<lb/>
言賓所當拜者之禮也?謂賓將去就朝拜謝此三禮<lb/>
三禮禮之重者也賓既拜主君乃至館贈之去又送之<lb/>
<pb n="19a"/>
於郊<lb/>
　明齋王氏曰餘若?若燕則不必拜<lb/>
賓繼主君皆如主國之禮註鄭司農云賓繼主君復主<lb/>
人之禮費也?謂繼主君者儐主君也儐之者主君郊<lb/>
勞致館饔餼還圭贈郊送之時也如其禮者謂玉帛皮<lb/>
馬也有饌陳之積者不如也若饗食主君及燕亦速焉<lb/>
　疏聘禮君遣卿勞及致館者皆儐儐者報也報主君<lb/>
　為擯禮尚往來也聘禮賓至及郊君使卿勞又曰賓<lb/>
<pb n="19b"/>
　用束錦儐勞者君使卿韋弁歸饔餼又云大夫奉束<lb/>
　帛又云賓降授幣出迎大夫注云出迎欲儐之是皆<lb/>
　有儐法<lb/>
諸侯諸伯諸子諸男之相為賓也各以其禮相待也如<lb/>
諸公之儀註賓主相待之儀與諸公同也饔餼饗食之<lb/>
禮則有降殺<lb/>
　薛氏圖云諸侯相朝禮始至以所朝之意謁關人關<lb/>
　人報其君主君使士勞問於竟導以入凡入竟主國<lb/>
<pb n="20a"/>
　皆有委積以共賓賓公也則五積三問三勞侯伯則<lb/>
　四積再問勞子男則三積一問勞三勞者一勞使士<lb/>
　再勞使大夫郊勞主君自親之再勞者一勞使大夫<lb/>
　郊勞亦主君自親之一勞者但主君親郊勞而已郊<lb/>
　勞積問則拜受於庭以輕故也勞則拜受於堂以重<lb/>
　故也使卿大夫致者陳擯而不使傳辭皆上介上擯<lb/>
　親對而言也君郊勞乃交擯傳辭親而後受之也及<lb/>
　國使大夫授積備館君又以禮致之又使大夫致?<lb/>
<pb n="20b"/>
　將朝之前一日賓使人受次於主人太祖之廟門外<lb/>
　明旦冕服釋幣於行至然後服弁以至於主君之大<lb/>
　門相去之數若公則九十步侯伯則七十步子男則<lb/>
　五十步下車公則當車軹侯伯當前疾子男當車衡<lb/>
　公則陳九介子男則陳五介皆卿為上介大夫為次<lb/>
　介士為?介主君出而迎賓各?其車建之旂車至<lb/>
　大門?卿為之擯大夫為承擯士為紹擯主君若公<lb/>
　則擯者五人侯伯則四人子男則三人擯之數不計<lb/>
<pb n="21a"/>
　賓之尊卑者異於天子也然則主君公也傳子男則<lb/>
　用五人主君子男也傳上公則用三人然天子傳諸<lb/>
　侯之擯則依諸侯命數者命數是諸侯之尊卑非王<lb/>
　者之階級宜約依之而為王賓之數諸侯之命既有<lb/>
　三等故王立擯均三等以待之是以有五人四人三<lb/>
　人之法也諸侯相傳之擯不得踰於天子故亦不踰<lb/>
　五人但以自己之爵而為擯人之數耳主君車上門<lb/>
　?擯者出門外上擯北面受命而請賓所來之意君<lb/>
<pb n="21b"/>
　雖知其來朝猶為不必固請之?受命南面傳辭?<lb/>
　相傳之傳訖然後主君進迎車出門遙見則下車其<lb/>
　立之所當亦依其爵如賓所當車之處也拜賓之辱<lb/>
　賓進答拜三揖三讓陳擯介為相而入主君及賓皆<lb/>
　由棖闑之中擯介皆鴈行於後主君先入君入大門<lb/>
　之儀也至中門則止一相者謂?行在後耳不遂留<lb/>
　之但併行也令末介升於次介之行紹擯升於承擯<lb/>
　之行及至朝門又止一相次介升於上介之行承擯<lb/>
<pb n="22a"/>
　升於上擯之行故云及廟惟上相入升堂授玉既享<lb/>
　則行夫人之禮享玉之法五等諸侯侯伯以上用璧<lb/>
　琮子男用琥璜皆以束帛然後加玉於上而致庭實<lb/>
　隨國所有分為三享既受享主人以鬱鬯禮賓然後<lb/>
　還館賓既還館主人致饔餼各依其命數公則九牢<lb/>
　侯伯則七牢子男則五牢大夫亦致牢禮然後主君<lb/>
　設享公則三享三食三燕侯伯則再享再食再燕子<lb/>
　男則一享一食一燕皆君親速賓而行之饗則有酬<lb/>
<pb n="22b"/>
　幣食則有侑幣而將其厚意主君若不親饗食則使<lb/>
　各以其幣致之饗食則賓不儐主君之使以其意徒<lb/>
　食之故也還圭致贈郊送等皆君親致於館時主君為<lb/>
　賓賓為主人其陳介傳命之儀皆如受幣之時賓所<lb/>
　拜謝者拜饔餼拜饗食皆詣主君之朝而拜謝之賓<lb/>
　還館主君致?郊送皆親之使大夫送出於竟<lb/>
諸公之臣相為國客註謂相聘也<lb/>
則三積皆三辭拜受註受者受之於庭也侯伯之臣不<lb/>
<pb n="23a"/>
致積<lb/>
　疏三積亦有束帛致之三辭拜受者辭不受三辭然<lb/>
　後受之也○王氏曰諸公五積其臣下其君之禮二<lb/>
　等故止三積○王先生曰侯伯之臣不致積然豈無<lb/>
　禾米芻薪但不以束帛致之耳此言積而不言問者<lb/>
　非不問也主君於將幣之後而問聘者之君及聘者<lb/>
　耳見下文<lb/>
及大夫郊勞旅擯三辭拜辱三讓登聽命下拜登受賓<lb/>
<pb n="23b"/>
使者如初之儀及退拜送註登聽命賓登堂也賓當為<lb/>
擯勞用束帛擯用束錦侯伯之臣受勞於庭<lb/>
　疏此亦近郊勞也旅擯不傳辭賓使各陳七介而已<lb/>
　云三辭拜辱者賓從館?出於大門拜使者辱命來<lb/>
　於外云三讓者讓升堂云登聽命者賓登堂聽使者<lb/>
　傳主君之命也云下拜登受者賓聽命訖下堂拜命<lb/>
　訖登堂受幣也云賓使者如初之儀者謂使傳命訖<lb/>
　禮畢出門賓以來帛賓使者如初行勞時之儀前賓<lb/>
<pb n="24a"/>
　受幣今使者受幣受幣雖異威儀則同敬主君使者<lb/>
　也○王氏曰諸公先再勞而後主君郊勞諸公之臣<lb/>
　則使大夫郊勞而已主君郊勞交擯三辭大夫郊勞<lb/>
　則旅擯而不交擯○王先生曰上公於積問言旅擯<lb/>
　於郊勞將幣言交擯此於郊勞將幣言旅擯至於積<lb/>
　又不言擯者所以見其禮之殺也<lb/>
致館如初之儀註如郊勞也不儐耳侯伯之臣致館於<lb/>
庭不言致?者君於聘大夫不致?也聘禮曰?不致<lb/>
<pb n="24b"/>
賓不拜<lb/>
　疏按聘禮賓至使大夫帥至館卿致館致館無束帛<lb/>
　賓亦無儐侯伯之臣致館於庭者亦按聘禮知之○<lb/>
　王先生曰聘禮宰夫朝服致?但設之而不以束帛<lb/>
　致之賓亦不拜也<lb/>
及將幣旅擯三辭拜逆客辟三揖?門止一相及廟惟<lb/>
君相入三讓客登拜客三辟授幣下出?事如初之儀<lb/>
註客辟逡巡不答拜也惟君相入客臣也相不入矣拜<lb/>
<pb n="25a"/>
主君拜客至也客三辟三退負序也?事享及有言<lb/>
　王氏曰及將幣拜逆客辟謂主君拜逆客辟而不答<lb/>
　拜也客辟而不答拜非特以其不敢當也以主君拜<lb/>
　逆之意不止於客也三讓客登拜謂主君讓客客登<lb/>
　堂而主君拜客至也三辟授幣謂三辟主君之拜然<lb/>
　後以君命授幣於主君也授幣既畢則下堂而出也<lb/>
及禮私面私獻皆再拜稽首君答拜註禮以醴禮客私<lb/>
面私覿也既覿則或有私獻者鄭司農?私面以春秋<lb/>
<pb n="25b"/>
傳曰楚公子棄疾見鄭伯以其?馬私面<lb/>
　疏此三禮皆於聘日行之故并言之知禮以醴禮客<lb/>
　者按聘禮客醴齊異於君鬱鬯也○王氏曰楚公子<lb/>
　棄疾見鄭伯以其良馬八匹私面晉宣子私覿於子?以玉<lb/>
　與馬則私覿有獻可知矣然使而私覿禮也朝覲而私覿非<lb/>
　禮也故禮記言朝覲之大夫私覿非禮也皆再拜稽首所以<lb/>
　致欽於所尊也君答拜則不稽首矣以主君而容臣故也<lb/>
出及中門之外問君客再拜對君拜客辟而對君問大<lb/>
<pb n="26a"/>
夫客對君勞客客再拜稽首君答拜客趨辟註中門之<lb/>
外即大門之?也問君曰君不恙乎對曰使臣之來寡<lb/>
君命臣於庭問大夫曰二三子不恙乎對曰寡君命使<lb/>
臣於庭二三子皆在勞客曰道路悠?客甚勞勞介則<lb/>
曰二三子甚勞問君客再拜對者為敬慎也<lb/>
　明齋王氏曰客出而後問勞者廟中將幣禮欽不可<lb/>
　及其餘也問大夫則客對而不拜者已之同列異於<lb/>
　君尊卑之序也勞客則再拜稽首以尊勞卑故致其<lb/>
<pb n="26b"/>
　敬也君拜客皆辟不敢與君敵也<lb/>
致饔餼如勞之禮饗食還圭如將幣之儀註饗食亦謂<lb/>
君不親而使大夫以幣致之<lb/>
　愚按饗食主君禮使臣之隆禮圭國之瑞玉還圭如<lb/>
　對鄰國之君故主君皆親之唯有故不親饗則致以<lb/>
　酬幣不親食則致以侑幣饔餼之禮輕故君不親致<lb/>
　其禮一如大夫之郊勞經文顯然鄭注饗食二字乃<lb/>
　饔餼之誤也賈氏仍此誤而謂饗食還圭君不親焉<lb/>
<pb n="27a"/>
　然則將幣亦不親乎<lb/>
君館客客辟介受命遂送客從拜辱於朝註君館客者<lb/>
客將去就省之盡殷勤也遂送君拜以送客<lb/>
　王先生曰上公致贈郊送皆君親往焉上公之臣則<lb/>
　因其將去就館以送之而已○王氏曰客辟介受命<lb/>
　謂客不敢當主君之命而辟之而介則前而受命也<lb/>
　○或曰拜辱於朝客從主君往拜謝於朝也<lb/>
明日客拜禮賜遂行如入之積註禮賜謂乘禽君之加<lb/>
<pb n="27b"/>
惠也如入之積則三積從來至去<lb/>
凡侯伯子男之臣以其國之爵相為客而相禮其儀亦<lb/>
如之註爵卿也大夫也士也<lb/>
　王氏曰謂卿大夫士各以其爵之尊卑而為禮之隆<lb/>
　殺若其辭受拜揖之儀亦然也○薛氏圖云諸侯相<lb/>
　聘之法卿既受命將行之旦釋奠於禰告為君使乃<lb/>
　受命於朝介及?介皆從之受聘圭受享束帛加璧<lb/>
　受夫人聘璋享琮遂行君言既受不宿於家始至所<lb/>
<pb n="28a"/>
　聘之竟張?示有事於此國也主君使士請事遂入<lb/>
　斂?至近郊張?君使下大夫請行反君使卿朝服<lb/>
　用束帛勞夫人使下大夫用棗栗勞及國主人請受<lb/>
　示不敢留賓賓請間示不迫主人卿致館使若上卿<lb/>
　則館於下卿之廟上大夫館於下大夫之廟介館於<lb/>
　士廟宰夫朝服致?明日賓皮弁服至於大門外西<lb/>
　次皮弁服者與君相朝同也主君迎賓於大門?卿<lb/>
　為上擯大夫為承擯士為紹擯主君公也則擯者五<lb/>
<pb n="28b"/>
　人侯伯也則擯者四人子男則擯者三人時主君在<lb/>
　大門?上擯在闑東門外西面北上承擯次南紹擯<lb/>
　又次南皆西面擯出次當闑西北面上介次北?介<lb/>
　亦繼而北陳其位相去之數公之使七十步侯伯之<lb/>
　使五十步子男之使三十步公使則七人侯伯之使<lb/>
　則五人子男之使則三人君朝則使傳命聘使陳而<lb/>
　已不傳命其上擯之請事揖賓俱前各至其末擯末<lb/>
　介相對言也時公在大門?亦皮弁服請事訖賓入<lb/>
<pb n="29a"/>
　大門?公再拜公揖入遂入賓既入上介不襲執圭<lb/>
　屈繅授賓不襲者盛禮不在己也賓襲而執圭行盛<lb/>
　禮若盡飾為其相蔽敬也遂與主君揖讓升授主君<lb/>
　襲受時介皆入在門?賓裼奉束帛加璧享皆裼受<lb/>
　庭中所陳或皮馬隨國所有次有行夫人聘享亦如<lb/>
　之皆君為之受既受享然後主君禮賓以醴酒薦脯<lb/>
　醢禮以束帛乘馬賓即行私覿奉束錦乘馬以覿既<lb/>
　覿而出君送至大門?問君問夫人賓對遂還館賓<lb/>
<pb n="29b"/>
　既還館主國卿皆就館勞皆用鴈主君使卿韋弁服<lb/>
　歸饔賓亦以皮弁服受之使大夫奉束帛以致賓亦<lb/>
　以束帛乘馬而儐使者夕夫人使下大夫韋弁歸禮<lb/>
　大夫以束帛致之賓受如受君饔餼之禮儐之以乘<lb/>
　馬束錦於賓一食再享燕無數者或有或無上介一<lb/>
　食一享賓皆再拜於朝若不親享食則大夫各以其<lb/>
　爵朝服致之以侑幣如致饔無儐致饗以酬幣亦如<lb/>
　之君使卿皮弁還圭璋賓亦皮弁襲而受於公館賓<lb/>
<pb n="30a"/>
　遂行舍於近郊公使卿贈如受牢禮無儐還竟而請<lb/>
　反命乃先入至朝反命然後還家薦於廟○王氏曰<lb/>
　夫邦國之君臣相為賓客先王設官為之掌其禮問<lb/>
　勞贈送物為之數拜揖辭受事為之節此邦國之君<lb/>
　臣所以相親也觀春秋之時一言之不讎一揖之不<lb/>
　中而兩國為之暴骨則周官圖民禍患豈為不豫哉<lb/>
凡四方之賓客禮儀辭命餼牢賜獻以二等從其爵而<lb/>
上下之註上下猶豐殺也<lb/>
<pb n="30b"/>
　疏二等即大行人云諸侯之卿各下其君二等大夫<lb/>
　士亦如之大夫下卿士下大夫降殺以兩解之同也<lb/>
凡賓客送逆同禮註謂郊勞郊送之屬<lb/>
　王氏曰來則逆之而有問勞之儀去則送之而有贈<lb/>
　送之禮非勤於始而怠於終非樂於暫而厭於卒如<lb/>
　一而已<lb/>
凡諸侯之交各稱其邦而為之幣以其幣為之禮註幣<lb/>
享幣也大國則豐小國則殺王國禮之如其豐殺也<lb/>
<pb n="31a"/>
　疏主國賄客還依來者多少而報之○明齋王氏曰<lb/>
　大國宜豐而答禮厚則施者不至於病小國宜殺而<lb/>
　答禮輕則施者不至於抗所以為大中之道也<lb/>
凡行人之儀不朝不夕不正其主面亦不背客註謂擯<lb/>
相傳辭時也不正東鄉不正西鄉常視賓主之前卻得<lb/>
兩鄉之而已<lb/>
　疏朝謂日出時為正東鄉夕謂日入時為正西鄉○<lb/>
　王明齋謂朝時未至夕時已過存以備參○浚儀王<lb/>
<pb n="31b"/>
　氏曰先王之制莫急於儀唯周文質兼隆朝有朝儀<lb/>
　射有射儀車有車儀樂有樂儀而玉帛弁冕服?之<lb/>
　容藹如也鸞和環佩瑀琚之聲鏘如也升降出入之<lb/>
　際翼如也而賓儀之際尤極?悉?朝覲宗遇?有<lb/>
　常禮弁冕紳緌四方朝貢鱗次輻集交際酬酢爵列<lb/>
　少紊則禮容乖錯而位著不恪其係於觀?豈細事<lb/>
　哉抑嘗紬繹周官辨儀之深意還觀九儀布在六典<lb/>
　馭貴富以爵?詔於太宰聽?位以禮命敘於小宰<lb/>
<pb n="32a"/>
　以儀辨等見於大司徒正儀辨位見於大司馬至其<lb/>
　命秩則掌於春官意者出爵賜命藹然如春所以昭<lb/>
　示上仁其儀章則詳於秋官意者序爵秩禮肅然如<lb/>
　秋所以森嚴典憲擯相謹於司儀禮籍具於小行人<lb/>
　掌訝辨其邦國之等掌交諭其九禮之親康成傳經<lb/>
　皆以九儀釋之然儀之?雖至於九儀之總不過乎<lb/>
　五又約而言之則三而已故典命之敘諸侯曰五儀<lb/>
　諸臣曰五命而軻書王制之序爵皆五等也武成之<lb/>
<pb n="32b"/>
　列爵惟五於是可考矣司服有公之服侯伯之服子<lb/>
　男之服掌客有公之禮侯伯之禮子男之禮行人敘<lb/>
　諸侯則曰如諸公男則曰如諸子而司儀贊見亦為<lb/>
　壇三成序揖皆三等也武成之分土惟三於是可驗<lb/>
　矣王朝?臣外?侯邦之職上公之孤旁?小國之<lb/>
　君由卿八命下而至士至於一命則邦伯所同由卿<lb/>
　再命下而至士微或不命則子男所獨大?亦不越<lb/>
　乎三耳儀以九為數故詳而難紊儀以三為等故簡<lb/>
<pb n="33a"/>
　而易明至其品節隆殺之間尤截截可考三公在朝<lb/>
　止於八命及其出封惟加一等故典命之論禮儀必<lb/>
　以九為節而王制之論加賜不過九命有如王者?<lb/>
　冕盛於九章上公之服則無升龍?嫌明微其分辨<lb/>
　嚴矣然至於合諸侯長則具十有二獻?禮不可以<lb/>
　力踰禮不厭其從厚是固先王闢闔之大用三綱不<lb/>
　振舊章湮汨玉榖同賜而等列無所辨繁纓假人而<lb/>
　名器無所司金奏施於陪臣雍徹僭夫天子滕薛爭<lb/>
<pb n="33b"/>
　長蔡?爭先宋不受功鄭不承賦甚至班爵去籍而<lb/>
　益蕩然矣漢氏草創百官之制?蕞一代之禮長樂<lb/>
　朝儀設九賓之臚傳德陽朝賀作九賓之徹樂韋昭<lb/>
　注史謂九賓猶古之九儀若位置之有法然列爵二<lb/>
　十等雜用秦制武功十七級特優戰士至於中朝加<lb/>
　官之設特進賜位之殊更立紛紛非甚有紀唐之正<lb/>
　至受朝太極百官文武之班諸郡朝集之使與夫先<lb/>
　聖之裔先代之後文纓武裻濟濟諸蕃宗室莫不咸<lb/>
<pb n="34a"/>
　在當時文士之賦亦有天子端朝明庭九賓之語訊<lb/>
　其唐之官制視漢已愧九品序爵階區區沿襲隋陋<lb/>
　仰企成周不亦大有逕庭乎噫大經大法存乎禮度<lb/>
　數?悉具於儀魯昭習儀君子不謂知禮趙簡子問<lb/>
　儀子太叔力辨其非禮其有以也先王盛時九畿有<lb/>
　藉外列蠻夷鄭氏之注以為禮差之書大宗伯九儀<lb/>
　之命非但行乎六服之?必有大者以維持乎是故<lb/>
　曰禮儀三百威儀三千待其人然後行<lb/>
<pb n="34b"/>
行夫掌邦國傳遽之小事媺惡而無禮者凡其使也必<lb/>
以旌節雖道有難而不時必達註傳遽若今時乘傳騎<lb/>
驛而使者也媺福慶也惡喪荒也此事之小者無禮行<lb/>
夫主使之道有難謂遭疾病他故不以時至也必達王<lb/>
命不可廢也其大者有禮大小行人使之有故則介傳<lb/>
命不嫌不達<lb/>
　疏無禮者無擯介而單行謂之無禮也<lb/>
居於其國則掌行人之勞辱事焉使則介之註使謂大<lb/>
<pb n="35a"/>
小行人也故書曰夷使鄭司農云夷使使於四夷則行<lb/>
夫主為之介?謂夷發聲<lb/>
　明齋王氏曰掌勞辱之事?亦?役於司隸也<lb/>
環人掌送逆邦國之通賓客以路節達諸四方註通賓<lb/>
客以常事往來者也路節旌節也四方圻上<lb/>
　疏常事謂朝覲?同圻上者至畿即入諸侯國諸侯<lb/>
　國自有通之者也<lb/>
舍則授館令聚柝有任器則令環之註令令野盧氏也<lb/>
<pb n="35b"/>
鄭司農云四方人有任器者則環人主令殉環守之<lb/>
　疏任器謂賓客任用之器○王氏曰國野之道五十<lb/>
　里有候館則環人授之於賓客也賓客有任用之器<lb/>
　則亦令環?之也<lb/>
凡門關無幾送逆及疆註?謂環人送逆之則賓客出<lb/>
入不見幾<lb/>
　王氏曰疆王畿四方之界也賓客來而逆之去而送<lb/>
　之皆及疆○王氏曰夏官環人掌環四方之故取周<lb/>
<pb n="36a"/>
　巡往來若環之無端秋官環人掌環賓客之任器取<lb/>
　周圍保?若環之無隙官雖同而意則異也<lb/>
象胥掌蠻夷閩貉戎狄之國使掌傳王之言而諭?焉<lb/>
以和親之註謂蕃國之臣來頫聘者<lb/>
　疏蕃國之君世一見其臣有國事來小行人受其幣<lb/>
　聽其辭以中國頫聘禮況之其實無頫聘法也<lb/>
若以時入賓則協其禮與其辭言傳之註以時入賓謂<lb/>
其君以世一見來朝為賓者<lb/>
<pb n="36b"/>
　臨川王氏曰不謂之入王而謂之入賓則或非王政<lb/>
　所加焉故也○明齋王氏曰自彼而言曰王自此而<lb/>
　言曰賓亦不臣之意也夷狄之人其拜揖進退與夫<lb/>
　言語辭命皆不同於中國故象胥為之和協其所當<lb/>
　行之禮與其所以奉上之辭使此不失禮而彼少進<lb/>
　乎禮凡此皆所以存中國之體也<lb/>
凡其出入送逆之禮節幣帛辭令而賓相之註從來至<lb/>
去皆為擯而詔侑其禮儀<lb/>
<pb n="37a"/>
凡國之大喪詔相國客之禮儀而正其位註客謂諸侯<lb/>
使臣來弔者<lb/>
凡軍旅?同受國客幣而賓禮之註謂諸侯以王有軍<lb/>
旅之事使臣奉幣來問<lb/>
　劉氏曰國客謂入賓而遇大喪軍旅?同者皆指蕃<lb/>
　國也<lb/>
凡作事王之大事諸侯次事卿次事大夫次事上士下<lb/>
事庶子註作使也鄭司農云王之大事諸侯使諸侯執<lb/>
<pb n="37b"/>
大事也次事卿使卿執其次事也次事使大夫次事使<lb/>
上士下事使庶子<lb/>
　君復陳氏集?云凡作事者謂作四夷之事也國之<lb/>
　大事在祀與戎則作大事於四夷者謂有戎事於四<lb/>
　夷也諸侯以敵王所愾為事故大事諸侯?彤弓錫<lb/>
　有功諸侯則蠻夷衰而諸夏盛故六月之序曰彤弓<lb/>
　廢則諸侯衰矣次事非戎事謂威讓之令文誥之詞<lb/>
　則量其事之輕重或以卿或以大夫或以上士若小<lb/>
<pb n="38a"/>
　事則事之尤小者故以庶子而已言下事庶子則包<lb/>
　中士矣○明齋王氏曰夷狄若禽獸然其帖息則慎<lb/>
　固疆圉而不貪其無用之地其入寇則逐之出境而<lb/>
　不加以征討之師其朝貢則來者不拒去者不追而<lb/>
　不貴其難得之貨先王所以待之之道不過如此而<lb/>
　有所謂軍旅之事者?謂?附之夷有彊大憑陵之<lb/>
　患也茍王國不為之聲援其禍或延及於腹心是故<lb/>
　大禹有三苖之征周宣有蠻?之威詩云豈不?歸<lb/>
<pb n="38b"/>
　畏此簡書實與禦戎之道並行而不悖也又按大行<lb/>
　人云九?屬象胥諭音聲則凡列國之書字言語皆<lb/>
　當正於象胥而此不言者於大行人互見也<lb/>
掌客掌四方賓客之牢禮餼獻飲食之等數與其政治<lb/>
註政治邦新殺禮之屬<lb/>
　王氏曰傳曰名位不同禮亦異數四方賓客之牢禮<lb/>
　餼獻飲食之等數各以名位而差之也政以正之治<lb/>
　以理之<lb/>
<pb n="39a"/>
王合諸侯而饗禮則具十有二牢庶具百物備諸侯長<lb/>
十有再獻註饗諸侯而用王禮之數者以公侯伯子男<lb/>
盡在是兼饗之莫敵用也諸侯長九命作伯者也獻公<lb/>
侯以下如其命數<lb/>
　疏哀七年?來?百牢魯使子服景伯對曰周之王<lb/>
　也制禮上物不過十二以為天之大數也上公以九<lb/>
　為節則十二者是王禮之數也莫敵用者謂兼饗諸<lb/>
　侯無二相敵故云莫敵用也若曲禮云大饗不問卜<lb/>
<pb n="39b"/>
　鄭云莫適卜也彼亦非一帝總饗五帝莫適卜也<lb/>
王巡守殷國則國君膳以牲犢令百官百牲皆具從者<lb/>
三公?上公之禮卿?侯伯之禮大夫?子男之禮士<lb/>
?諸侯之卿禮庶子壹?其大夫之禮註國君者王所<lb/>
過之國君也犢繭栗之犢也以膳天子貴誠也牲孕天<lb/>
子不食也祭帝不用也凡賓客則皆角尺令者掌客令<lb/>
主國也百牲皆具言無有不具備<lb/>
　王氏曰諸侯之膳天子上同乎帝尊貴之也諸侯之<lb/>
<pb n="40a"/>
　待王臣合百牲皆具樂美之也?謂待王以多則為<lb/>
　?待百官以少則為簡以少為貴者?心也以多為<lb/>
　貴者外心也故禮器曰先王之制禮不可寡也不可<lb/>
　多也惟其稱焉○王氏曰王之三公八命出封加一<lb/>
　命為上公故?上公之禮王之卿六命出封加一等<lb/>
　為侯伯故?侯伯之禮王之大夫四命出封加一命<lb/>
　為子男故?子男之禮士?諸侯之卿則王之上士<lb/>
　也庶子一?其大夫之禮則庶子包中士下士而言<lb/>
<pb n="40b"/>
　之也?百官雖令百牲皆具而亦不可以無隆殺之<lb/>
　等故從其爵命之數而有所?焉○明齋王氏曰此<lb/>
　先言諸侯所以享天子及待王臣之禮而後言天子<lb/>
　所以待諸侯之禮也諸侯為賓有饗燕主君之禮故<lb/>
　王合諸侯則諸侯亦有饗天子之禮王合諸侯至十<lb/>
　有再獻此諸侯至王國饗天子王巡守至大夫之禮<lb/>
　此王至侯國諸侯饗天子之禮也舊?王饗諸侯具<lb/>
　十有二牢獻於諸侯之長十有再此皆天子之大數<lb/>
<pb n="41a"/>
　而下施於臣豈禮也哉<lb/>
凡諸侯之禮上公五積皆??牽三問皆修?介行人<lb/>
宰史皆有牢?五牢食四十簠十豆四十鉶四十有二<lb/>
壺四十鼎簋十有二牲三十有六皆陳饔餼九牢其死<lb/>
牢如?之陳牽四牢米百有二十筥醯醢百有二十罋<lb/>
車皆陳車米?生牢牢十車車乘有五籔車禾?死牢<lb/>
牢十車車三秅芻薪倍禾皆陳乘禽日九十雙殷膳大<lb/>
牢以及歸三饗三食三燕若弗酌則以幣致之凡介行<lb/>
<pb n="41b"/>
人宰史皆有?饔餼以其爵等為之牢禮之陳數惟上<lb/>
介有禽獻夫人致禮八壺八豆八籩膳大牢致饗大牢<lb/>
食大牢卿皆見以羔膳大牢侯伯四積皆??牽再問<lb/>
皆脩?四牢食三十有二簠八豆三十有二鉶二十有<lb/>
八壺三十有二鼎簋十有二腥二十有七皆陳饔餼七<lb/>
牢其死牢如?之陳牽三牢米百筥醯醢百罋皆陳米<lb/>
三十車禾四十車芻薪倍禾皆陳?禽日七十雙殷膳<lb/>
大牢三饗再食再燕凡介行人宰史皆有?饔餼以其<lb/>
<pb n="42a"/>
爵等為之禮唯上介有禽獻夫人致禮八壺八豆八籩<lb/>
膳大牢致饗大牢卿皆見以羔膳特牛子男三積皆?<lb/>
?牽壹問以修?三牢食二十有四簠六豆二十有四<lb/>
鉶十有八壺二十有四鼎簋十有二牲十有八皆陳饔<lb/>
餼五牢其死牢如?之陳牽二牢米八十筥醯醢八十<lb/>
罋皆陳米二十車禾三十車芻薪倍禾皆陳乘禽日五<lb/>
十雙壹饗壹食壹燕凡介行人宰史皆有?饔餼以其<lb/>
爵等為之禮唯上介有禽獻夫人致禮六壺六豆六籩<lb/>
<pb n="42b"/>
膳?致饗親見卿皆膳特牛註積皆??牽謂所共如<lb/>
?之數而牽牲以往不殺也不殺則無鉶鼎簠簋之實<lb/>
其米實於筐豆實實於罋其設筐陳於楹?罋陳於楹<lb/>
外牢陳於門西車米禾芻薪陳於門外壺之有無未聞<lb/>
脩脯也上公三問皆脩下云?介行人宰史皆有牢君<lb/>
用脩而臣有牢非禮也疑有?誤耳?客始至致小禮<lb/>
也公侯伯子男?皆飪一牢其餘牢則腥食者其庶羞<lb/>
美可食者也其設?陳於楹外東西不過四列簠稻粱<lb/>
<pb n="43a"/>
器也公十簠堂上六西夾東夾各二也侯伯八簠堂上<lb/>
四西夾東夾各二子男六簠堂上二西夾東夾各二豆<lb/>
菹醢器也公四十豆堂上十六西夾東夾各十二侯伯<lb/>
三十二豆堂上十二西夾東夾各十子男二十四豆堂<lb/>
上十二西夾東夾各六禮器曰天子之豆二十有六諸<lb/>
公十有六諸侯十有二上大夫八下大夫六以聘禮差<lb/>
之則堂上之數與此同鉶?器也公鉶四十二侯伯二<lb/>
十八子男十八非衰差也二十八書或為二十四亦非<lb/>
<pb n="43b"/>
也禮之大數鉶少於豆推其衰公鉶四十二宜為三十<lb/>
八則公鉶堂上十八西夾東夾各十侯伯堂上十二西<lb/>
夾東夾各八子男堂上十西夾東夾各四壺酒器也其<lb/>
設於堂夾如豆之數鼎牲器也簋黍稷器也鼎十有二<lb/>
者飪一牢正鼎九與陪鼎三皆設於西階前簋十二者<lb/>
堂上八西夾東夾各二合言鼎簋者牲與黍稷俱食之<lb/>
主也牲當為腥腥謂腥鼎也諸侯禮盛腥鼎有鮮魚鮮<lb/>
腊每牢皆九為列設於阼階前公腥鼎三十六腥四牢<lb/>
<pb n="44a"/>
也侯伯腥鼎二十七腥三牢也子男腥鼎十八腥二牢<lb/>
也皆陳陳列也?門?之實備於是矣亦有車米禾芻<lb/>
薪公?五牢米二十車禾三十車侯伯四牢米禾皆二<lb/>
十車子男三牢米十車禾二十車芻薪皆倍其禾饔餼<lb/>
既相見致大禮也大者既兼?積有生有腥有熟死牢<lb/>
如?之陳亦飪一牢在西餘腥在東也牽生牢也陳於<lb/>
門西如積也米?陳於中庭十為列每筥半斛醯醢夾<lb/>
碑從陳亦十為列醯在碑東醢在碑西皆陳於門?言<lb/>
<pb n="44b"/>
車者衍字耳車米載米之車也聘禮曰十斗曰斛十六<lb/>
斗曰籔十籔曰秉每車秉有五籔則二十四斛也禾?<lb/>
實并刈者也聘禮曰四秉曰筥十筥曰稯十稯曰秅?<lb/>
車三秅則三十稯也稯猶束也米禾之秉筥字同數異<lb/>
禾之秉手把耳筥讀為棟梠之梠謂一穧也皆陳?陳<lb/>
門外者也米在門東禾在門西乘禽乘行?處之禽謂<lb/>
雉鴈之屬於禮以雙為數殷中也中又致膳示念賓也<lb/>
若弗酌謂君有故不親饗食燕也不饗則以酬幣致之<lb/>
<pb n="45a"/>
不食則以侑幣致之凡介行人宰史?臣從賓者也行<lb/>
人主禮宰主具史主書皆有?饔餼尊其君以及其臣也<lb/>
以其爵等為之牢禮之數陳爵卿也則?二牢饔餼五<lb/>
牢大夫也則?大牢饔餼三牢士也則?少牢饔餼大<lb/>
牢也此降小禮豐大禮也以命數則參差難等略於臣用<lb/>
爵而已夫人致禮助君養賓也凡夫人之禮皆使下大<lb/>
夫致之於子男云膳視致饗言夫人致膳於小國君以<lb/>
致饗之禮則是不復饗也饗有壺酒卿皆見者見於賓<lb/>
<pb n="45b"/>
也既見之又膳之亦所以助君養賓也於子男云親見<lb/>
卿皆膳特牛言卿於小國之君有不故造館見者故造<lb/>
館見者乃致膳<lb/>
　疏此一經並是諸侯自相朝主國待賓之禮然掌客<lb/>
　不見天子待諸侯之禮亦同諸侯自相待可知○謂<lb/>
　一積視一??五牢五積則二十五牢如侯伯?四<lb/>
　牢四積則十六牢子男?三牢三積則九牢也皆牽<lb/>
　不殺○王氏曰上公致積則有?牽問禮隨而至故<lb/>
<pb n="46a"/>
　加以脩耳?介行人宰史之有牢不為過也侯伯子<lb/>
　男則不言以上公爵命獨隆其禮亦獨隆也○王氏<lb/>
　曰上公其列之數則十侯伯列之數則八子男列之<lb/>
　數則六也○王氏曰牲天?以養精黍稷地?以養<lb/>
　形二者相資以為養皆食之主也故合鼎與簋而言<lb/>
　之皆常食也未始有加損焉故公侯伯子男其數皆<lb/>
　止於十二○明齋王氏曰筥米陳於中庭以備貴者<lb/>
　之食若車米則陳於門外賤者之食也聘禮秉十六<lb/>
<pb n="46b"/>
　斛四秉曰筥則米數太多或誤文不可考矣疏夾碑<lb/>
　在庭之中央也醯在東醯穀陽也醢在西醢肉?也<lb/>
　○王氏曰車米?生牢牢十車牽四牢則車米凡四<lb/>
　十車也車禾?死牢牢十車死牢如?之陳則車禾<lb/>
　凡五十車也芻薪倍禾則凡百車也○王氏曰侯伯<lb/>
　米三十車禾四十車芻薪倍禾則殺於公也子男米<lb/>
　二十車禾三十車芻薪倍禾則殺於侯伯也疏不言<lb/>
　致燕者饗食在廟燕在寢在廟嚴凝之事不親即須<lb/>
<pb n="47a"/>
　致之燕禮?不親酌?不致也○王氏曰侯伯亦言<lb/>
　膳太宰子男不言則蒙上文可知也然獨於上公言<lb/>
　以及歸則侯伯子男亦及歸可知也饗以酒為主食<lb/>
　以食為主燕以恩為主惟以恩為主故異於饗食之<lb/>
　禮示以慈惠以毛為尚其樂無算也取其歡而已其<lb/>
　爵無算也取其醉而已取脯以降奏陔而去則王所<lb/>
　以致愛於諸侯於是為已至矣其數或三或再或一<lb/>
　亦隆殺之節也○王氏曰先王之於祭祀致愛與欽<lb/>
<pb n="47b"/>
　其於承賓也亦如之方其祭祀也王耕以共粢盛后<lb/>
　蠶以為祭服王祼而后亞祼王獻而后亞獻而終之<lb/>
　以諸臣之所胙也及其承賓也亦王祼獻而后亞之<lb/>
　王致酒后夫人致飲而終之以卿皆見而膳之也夫<lb/>
　推所以承神者而承賓則致愛與欽可謂至矣而諸<lb/>
　侯安得不一德一心以親其上哉<lb/>
凡諸侯之卿大夫士為國客則如其介之禮以待之註<lb/>
言其特來聘問待之禮如其為介時也<lb/>
<pb n="48a"/>
　疏前文云凡介行人宰史是從君之法今言此者見<lb/>
　不從君而特來聘問者亦有三等之爵若大聘曰聘<lb/>
　卿為賓大夫為上介士為?介小聘曰問大夫為賓<lb/>
　介皆士也待之禮如其為介時則前註爵卿已下是<lb/>
　也<lb/>
凡禮賓客國新殺禮凶荒殺禮札喪殺禮禍?殺禮在<lb/>
野在外殺禮註皆為國省用愛費也國新新建國也禍<lb/>
?新有兵寇水火也<lb/>
<pb n="48b"/>
　王氏曰在野謂行禮於郊野在外謂兩君相遇於途<lb/>
　皆不能備物故殺禮<lb/>
凡賓客死致禮以喪用註死則主人為之具而殯矣喪<lb/>
用者饋奠之物<lb/>
賓客有喪唯芻稍之受註不受饗食饗食加也喪謂父<lb/>
母死也客則又有君焉芻給牛馬稍人廩也其正禮?<lb/>
饔餼主人致之則受<lb/>
　疏謂賓客聘至彼國後有喪來告者唯芻稍之受者<lb/>
<pb n="49a"/>
　君行師從卿行旅從須得資給故受芻稍也<lb/>
遭主國之喪不受饗食受牲禮註牲亦當為腥有喪不<lb/>
忍煎烹正禮?饔餼當熟者腥致之也<lb/>
　疏受正不受加○?氏曰先王之待諸侯何其至也<lb/>
　未至也致積始至也致?至其朝享之後又致饔餼<lb/>
　之大禮食之而弗愛豕交之也則有問勞送逆之示<lb/>
　其勤愛之而弗敬是以獸養之也則有辭受拜揖之<lb/>
　示其恭然恭而無其實君子不可以虛拘也又況其<lb/>
<pb n="49b"/>
　愛之乎拜揖辭受恭之之文也有饗焉則盡其恭之<lb/>
　之實問勞送逆愛之之文也有燕焉則盡其愛之之<lb/>
　實其樂無算取其歡而已其爵無算取其醉而已取<lb/>
　脯以降奏陔而去諸侯心平而氣和相與一德以尊<lb/>
　其上大者庇其小小者事其大相朝之君相問之使<lb/>
　旌節繼道何以致之先王為之朝禮而貴貴之教寓<lb/>
　焉為之燕禮而老老之教寓焉為之饗禮設几而不<lb/>
　倚所以訓其恭爵盈而不飲所以訓其儉是其所以<lb/>
<pb n="50a"/>
　致之之道也○薛氏圖云天子待五等諸侯禮數諸<lb/>
　侯初入竟上公則五積侯伯則四積子男則三積皆<lb/>
　用牢出入同等上公三問侯伯再問子男一問皆用<lb/>
　脯脩至國則致?者客始至致小禮也?有牢上公<lb/>
　五侯伯四子男三也有食庶羞可食之物公四十侯<lb/>
　伯三十二子男二十四有簠公十侯伯八子男六皆<lb/>
　實稻粱也有豆公四十侯伯三十二子男二十四皆<lb/>
　實菹醢也有鉶?公三十八侯伯二十八子男十八<lb/>
<pb n="50b"/>
　也有壺酒公四十侯伯三十二子男二十四有簋黍<lb/>
　稷器也公侯伯子男各十二也朝訖致饔餼有牢公<lb/>
　九侯伯七子男五也有米公百二十筥侯伯百筥子<lb/>
　男八十筥也有醯醢公百二十罋侯伯百罋子男八<lb/>
　十罋也有車米?生牢牢十車公則四十車侯伯三<lb/>
　十車子男二十車也有車禾?死牢牢十車公五十<lb/>
　車侯伯四十車子男三十車也有芻薪其數倍禾也<lb/>
　乘禽公日九十雙侯伯七十雙子男五十雙也殷膳<lb/>
<pb n="51a"/>
　大牢中又致膳謂之殷膳也公則三饗三食三燕侯<lb/>
　伯則再饗再食再燕子男則一饗一食一燕若有故<lb/>
　不親饗食燕則以幣致之此王待諸侯之禮然也天<lb/>
　子待孤卿以下禮數若大國之孤天子待之出入亦<lb/>
　三積不問一勞其牢禮饗食及陳設之儀一如子男<lb/>
　之禮自卿以下天子待之皆以其爵等為之牢禮之<lb/>
　數如爵卿也則?二牢饔餼五牢大夫也則?大牢<lb/>
　饔餼三牢士也則?少牢饔餼大牢至陳設之儀皆<lb/>
<pb n="51b"/>
　如朝聘之禮然則天子待卿以下積則卿出入二積<lb/>
　大夫出入一積所以知其如此者諸侯之積??牽<lb/>
　故大夫之積亦??牽也以上皆據從君為介之禮<lb/>
　若不從君而特來聘問之卿大夫士天子待之亦與<lb/>
　從君為介之禮同等也○劉氏曰掌客所掌牢禮其<lb/>
　?有五皆天下之正禮而王及諸侯之所共守而同<lb/>
　行之不敢過也不敢不及也王不巡守殷國?合諸<lb/>
　侯而饗之一也王巡守殷國國君膳王及公卿大夫<lb/>
<pb n="52a"/>
　士庶子各有所?二也諸公相為賓之禮三也侯伯<lb/>
　相為賓之禮四也子男相為賓之禮五也五者茍失<lb/>
　其中則忠義虧而爭?起禮義失而禍亂興是以聖<lb/>
　人事為之防物為之數使夫貴賤有倫上下有敘賓<lb/>
　主有禮揖讓有端小大必稱故享之者足以成禮而<lb/>
　無餘為之者足以敬賓而不乏所以行禮樂起風化<lb/>
　篤忠順厚人倫而禍亂之萌息矣爭?之心消矣僭<lb/>
　偪之源窒矣國之大經也<lb/>
<pb n="52b"/>
掌訝掌邦國之等籍以待賓客註等九儀之差數<lb/>
若將有國賓客至則戒官修委積與士逆賓於疆為前<lb/>
驅而入註官謂牛人羊人舍人委人之屬士訝士也既<lb/>
戒乃出迎賓<lb/>
　王氏曰若牛人共積牛羊人共積羊倉人共道路之<lb/>
　穀積委人共委積之芻薪皆當預備以待用也與士<lb/>
　逆賓以訝士邦有賓客則與行人送逆之入於國則<lb/>
　為之前驅而辟故也<lb/>
<pb n="53a"/>
及宿則令聚柝註令令野廬氏<lb/>
及委則致積註以王命致於賓<lb/>
至於國賓入館次於舍門外待事於客註次如今官府<lb/>
門外更衣處待事於客通其所求索<lb/>
及將幣為前驅註道之以如朝<lb/>
至於朝詔其位入復及退亦如之註鄭司農云詔其位<lb/>
告客以其位次也?謂入復者入告王以客至也退亦<lb/>
如之如其為前驅<lb/>
<pb n="53b"/>
　臨川王氏曰及退亦復於王若孔子所謂賓不顧矣<lb/>
　是也<lb/>
凡賓客之治令訝訝治之註賓客之治謂欲正其貢賦<lb/>
理國事也以告訝訝為如朝而理之<lb/>
　疏諸侯之事?多鄭以貢賦為主兼再理國事以該<lb/>
　之○明齋王氏曰訝士所謂四方有治於士造焉也<lb/>
　令掌訝令訝士治之也<lb/>
凡從者出則使人道之註從者凡介以下也人其屬胥<lb/>
<pb n="54a"/>
徒也使道賓客之從者營?之<lb/>
及歸送亦如之註如之者送至於竟如其前驅聚柝待<lb/>
事之屬<lb/>
凡賓客諸侯有卿訝卿有大夫訝大夫有士訝士皆有<lb/>
訝註此謂朝觀聘問之日王所使迎賓客於館之訝<lb/>
　明齋王氏曰掌訝卑官若其給使令者然訝士刑官<lb/>
　若為之擁衛者然至於其國苟無尊官可與為禮才敏可<lb/>
　與有言者而迎之若無以盡主君之情者是故諸侯則<lb/>
<pb n="54b"/>
　以卿卿以大夫大夫以士士皆有訝此所以曲盡也<lb/>
凡訝者賓客至而往詔相其事而掌其治令<lb/>
　王氏曰詔以言告之相以力贊之治謂理其事令謂<lb/>
　有所使賓客有治令則掌訝掌之<lb/>
掌交掌以節與幣巡邦國之諸侯及其萬民之所聚者<lb/>
道王之德意志慮使咸知王之好惡辟行之註節以為<lb/>
行信幣以見諸侯也辟讀如辟忌之辟使皆知王之所<lb/>
好者而行之知王所惡者辟而不為<lb/>
<pb n="55a"/>
使和諸侯之好註有欲相與修好者則為和合之<lb/>
達萬民之?註?所喜也達者達之於王若其國君<lb/>
　愚按王之好惡達之天下使辟行之則萬民之?惡<lb/>
　亦達之君王詔辟行之可知孟子曰所欲與之聚之<lb/>
　所惡勿施是也言?不言惡隱之也<lb/>
掌邦國之通事而結其交好註通事謂朝覲聘問也<lb/>
以諭九?之利九禮之親九牧之維九禁之難九戎之<lb/>
威註諭告曉也九?所?民九職也九禮九儀之禮九<lb/>
<pb n="55b"/>
牧九州之牧九禁九法之禁九戎九伐之戎<lb/>
　臨川王氏曰諭九?之利使知樹藝諭九禮之親使<lb/>
　知分守諭九牧之維使知聽令諭九禁之難使知辟<lb/>
　禁諭九戎之威使知免兵於無事之時使人焉好邦<lb/>
　國而諭之折衝消萌多矣不知出此而恃威讓文告<lb/>
　征伐之施焉則非所謂為大於其細圖難於其易也<lb/>
　○愚按觀掌交職使咸知王之好惡辟行之而知王<lb/>
　之好惡不可以不慎也王之好惡在深?曲房顰笑<lb/>
<pb n="56a"/>
　寢興之際而諸侯之貞?生民之休戚風俗之?隆<lb/>
　全於此矣好聲色則聲色進好土木則土木進好神<lb/>
　仙則神仙進好財賄則財賄進噫好惡亦可危矣至<lb/>
　後世變為名法之?則又隱其好惡與天下相蒙於<lb/>
　不測而聞聲之習日亢幾鬼而不人共辰之誼日虛<lb/>
　匿心而徒貌上下相遁而三代之治終不可追矣悲<lb/>
　夫<lb/>
掌察<hi>闕</hi>
<pb n="56b"/>
　仲輿郝氏曰察四方賓客來朝者防姦慝也<lb/>
掌貨賄<hi>闕</hi>
　鄭氏曰掌邦國所致貨賄○郎氏曰主邦國交通貨<lb/>
　賄者諸侯之朝聘有時幣帛之往來有數若非朝聘<lb/>
　之期以貨賄私相交通者王法所禁也○按九貢之<lb/>
　貨賄及四方幣獻諸良貨賄皆?府受之矣則郎氏<lb/>
　之?或可通然環四方之故巡邦國夏官環人偵伺<lb/>
　已密貨賄相將輒有幾禁似非王政所宜也總之職<lb/>
<pb n="57a"/>
　掌既不可考則亦闕之而已<lb/>
朝大夫掌都家之國治註都家王子弟公卿及大夫之<lb/>
采地也主其國治者平理其來文書於朝者<lb/>
　王氏曰謂公卿王子弟之都大夫之家凡有治於國<lb/>
　則朝大夫掌之也<lb/>
日朝以聽國事故以告其君長註國事故天子之事當<lb/>
施於都家者也告其君長使知而行之也君謂其國君<lb/>
長其卿大夫也<lb/>
<pb n="57b"/>
　郎氏曰所作謂之事所遭謂之故日朝朝大夫?日<lb/>
　至朝聽之也<lb/>
國有政令則令其朝大夫註使以告其都家之吏也○<lb/>
凡都家之治於國者必因其朝大夫然後聽之唯大事<lb/>
弗因註謂以小事文書來者朝大夫先平理之乃以告<lb/>
有司也大事者非朝大夫所能平理<lb/>
　仲輿郝氏曰王國有政令施於都家令其朝大夫使<lb/>
　轉令都家之吏民都家有所治事上王國必因朝大<lb/>
<pb n="58a"/>
　夫為之通然後受而聽之惟大事非朝大夫所能主<lb/>
　者如軍旅之類則直達<lb/>
凡都家之治有不及者則誅其朝大夫註不及謂有稽<lb/>
殿之<lb/>
　或曰謂廢閣王命<lb/>
在軍旅則誅其有司註有司都司馬家司馬<lb/>
　王氏曰都家之治有不及以朝大夫弗達之故則罪<lb/>
　在所誅也在軍旅則大夫弗與焉都家司馬弗達之<lb/>
<pb n="58b"/>
　故也故誅其有司先王制朝大夫之官使都家之治<lb/>
　因之以達於國使國之事故因之以告於都家則下<lb/>
　之事無不上聞上之政無不下達則自國中至數百<lb/>
　里之遠又安有壅遏蔽塞之患哉<lb/>
都則<hi>闕</hi>
都士<hi>闕</hi>
家士<hi>闕</hi>
　明齋王氏曰職掌無考舊以為獄官非也?方士專<lb/>
<pb n="59a"/>
　掌都家之獄訟矣不應復設都士家士以掌之按方<lb/>
　士云凡都家之士所上治則主之都家之士正指都<lb/>
　士家士也云所上治則其為職掌明矣所上治即縣<lb/>
　師所辨人民田萊之數六畜車輦之稽與凡賦貢此<lb/>
　都士家士司之方士修而省之及大比則都士家士<lb/>
　上治中而方士復主之也○又按春官有都宗人夏<lb/>
　官有都司馬秋官有方士朝大夫都則都士每都設<lb/>
　官凡六家亦如之?王畿千里之地公邑之外為家<lb/>
<pb n="59b"/>
　邑家邑之外為小都小都之外為大都天子不能自<lb/>
　治之也故封其子弟與夫公卿大夫錯居而統領之<lb/>
　?為王治之非若諸侯之世國而與其地也夫挈百<lb/>
　里之人民土地以付之使操縱與奪之權盡歸之而<lb/>
　不由於己萬一不得其人寧免倒持大阿之禍耶此<lb/>
　都宗人等官之所由設也祭祀名器禮之大經也於<lb/>
　是有都宗人家宗人庶子兵馬國之大柄也於是有<lb/>
　都司馬家司馬法則者馭官之大權也於是有都則<lb/>
<pb n="60a"/>
　司刑者民命之所關也於是有方士治中者考治之<lb/>
　樞要也於是有都士家士至於王朝有令於都家都<lb/>
　家有治於王國不可以無統率也於是有朝大夫此<lb/>
　六官者皆列王朝之爵而任都家之事其治法一聽<lb/>
　於王官非若小事而其君長得以擅為此政教所以<lb/>
　齊一其廢置皆由於冢宰非若小吏而其君長得以<lb/>
　專易此血脈所以流通也六官惟朝大夫則取都家<lb/>
　之士而專居王朝其餘則以王國之士而各居其國<lb/>
<pb n="60b"/>
　使其臣正於宗伯司馬司寇者也至於水土之治令<lb/>
　則掌於冬官云<lb/>
　<lb/>
　<lb/>
　<lb/>
　<lb/>
　<lb/>
　周禮註疏刪翼卷二十六<lb/>
</p>
<p>
</p>
  </div>
</body>
</text>
</TEI>