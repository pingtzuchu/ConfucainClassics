<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>經禮補逸卷九</head>
    <p>
<pb n="1a"/>
欽定四庫全書<lb/>
　經禮補逸卷九　　　　元　汪克?　撰<lb/>
　　嘉禮<lb/>
　　　飲食禮<lb/>
大宗伯以飲食之禮親宗族兄弟小宗伯掌三族之?<lb/>
以辨親?大僕王燕飲則相其法小臣饗食掌事如大<lb/>
僕之法鍾師凡饗食奏燕樂鎛師凡祭祀?其金奏之<lb/>
樂饗食亦如之籥師祭祀則鼓羽籥之舞饗食則亦如<lb/>
<pb n="1b"/>
之文王世子若公與族燕則異姓為?膳宰為主人公<lb/>
與父兄齒族食世降一等公與族燕則以齒而孝弟之<lb/>
道達矣其族食世降一等親親之殺也<lb/>
　愚謂盛哉先王之禮也其本在於養性防欲其用在<lb/>
　於視聽言動周旋揖遜之間使人之視聽言動周旋<lb/>
　揖遜一於禮則安有放其邪心驕奢淫佚蕩而莫之<lb/>
　節者哉不放其邪心不驕奢淫佚蕩而莫之節則禍<lb/>
　亂可息孝弟可行治教可興其立意微其為法?矣<lb/>
<pb n="2a"/>
　故設其器備其物辨其數立其文以待其有事者其<lb/>
　用則在乎視聽言動周旋揖遜之間而已然孝弟莫<lb/>
　始於親親親親之心無所不用則燕之之禮不得而<lb/>
　廢焉燕之之禮不得而廢則設其器備其物辨其數<lb/>
　立其文以待其有事者於是而用之也是故莫尊乎<lb/>
　君也君雖尊不以位加於父兄燕序必以齒者達乎<lb/>
　孝弟之道也莫親乎同姓也然親親不可以無殺燕<lb/>
　則族人世降一等焉凡燕之禮必主?以備酬酢而<lb/>
<pb n="2b"/>
　族燕之?主則異姓與膳宰為之者篤親親之道也<lb/>
　夫飲食口腹之欲也而必節之以禮則驕奢淫佚平<lb/>
　而無過也歌舞耳目之欲也而必和之以樂則言動<lb/>
　揖遜易而無乖也莫不由親以篤乎恩有恩以著乎<lb/>
　愛有愛以盡其禮盡其禮則言動視聽周旋揖遜之<lb/>
　間不徒接乎耳目所以服習而安之者自得於養性<lb/>
　防欲之幾也雖然不特宗族兄弟之親也?而異姓<lb/>
　諸侯之君臣以至於蠻貊夷狄之邦皆由是禮之行<lb/>
<pb n="3a"/>
　故人說而天下服矣人說而天下服則禍亂何由作<lb/>
　苟禍亂不作則孝弟行而治教興矣此乃先王之所<lb/>
　以為燕也嗚呼於此可以觀其禮之盛矣<lb/>
月令季冬之月命樂師大合吹而罷<hi>注??終與族人大飲作樂於大寢以綴恩也</hi>王居明堂禮季冬命國為酒以合三族大傳上治<lb/>
祖禰下治子孫旁治昆弟合族以食序以昭繆<hi>穆</hi>?之<lb/>
以禮義人道竭矣<lb/>
　愚案此言繼祖收族之禮故有上治下治旁治之道<lb/>
<pb n="3b"/>
　以正其恩之隆殺屬之戚?也蓋合族以食使之有<lb/>
　所同而尊卑之禮一序於昭穆使之有所異而親?<lb/>
　之義明如此則皆有禮義之?而人之道盡於此矣<lb/>
　抑嘗論之大宗無子則族人以支子為之後為所後<lb/>
　服斬衰三年而降本親父母為期何也蓋於所後者<lb/>
　以尊服服之又為降已親之服所以明所後者之為<lb/>
　重而於大宗者上以繼祖下以?族不可以?此聖<lb/>
　人制禮之意也或謂為人後者當易其父母之名從<lb/>
<pb n="4a"/>
　所後者為屬而使之無二是未考於禮也蓋父母之<lb/>
　服當降使明所後者重而已非遂以謂當變其親也<lb/>
　親不當變則名可得而易乎名不可得而易則期服<lb/>
　雖除心?三年禮不可變也而謂輒可以?其親乎<lb/>
　不?其親而能使其屬之?者相與為重親之厚者<lb/>
　相與為輕在以禮義明其?而不在於惡其為二而<lb/>
　強易其名於外也雖然降父母之服禮則有之矣?<lb/>
　父母之名禮未之前聞也禮喪服齊衰不杖期章曰<lb/>
<pb n="4b"/>
　為人後者為其父母服此其名之見於經未嘗易也<lb/>
　經既不易則凡為人後者生曰本親父母?曰考妣<lb/>
　禮之正也愚故因昭穆之?特附其說于下以俟知<lb/>
　禮者商確焉<lb/>
詩棠棣篇儐爾籩豆飲酒之飫兄弟既具和樂且孺伐<lb/>
木篇伐木許許釃酒有藇既有肥羜以速諸父頍弁爾<lb/>
酒既?爾殽既嘉豈伊異人兄弟匪他<lb/>
　　　冠禮<lb/>
<pb n="5a"/>
大宗伯以冠昏之禮親成男女禮記郊特牲冠義始冠<lb/>
之緇布之冠也大古冠布齊則緇之其緌也適子冠於<lb/>
阼以著代也無大夫冠禮古者五十而後爵何大夫冠<lb/>
禮之有諸侯之有冠禮夏之末造也天子之元子士也<lb/>
天下無生而貴者也繼世以立諸侯象賢也?則二十<lb/>
而冠玉藻始冠緇布冠自諸侯下達冠而敝之可也?<lb/>
冠朱組纓天子之冠也緇布冠繢緌諸侯之冠也冠義<lb/>
曰冠者禮之始也是故古者聖王重冠古者冠禮筮日<lb/>
<pb n="5b"/>
筮?所以敬冠事敬冠事所以重禮重禮所以為國本<lb/>
也重冠故行之於廟行之於廟者所以尊重事<lb/>
　　　三加冠禮<lb/>
郊特牲醮於客位嘉有成也三加彌尊喻其志也冠而<lb/>
字之敬其名也委貌周道也章甫殷道也母<hi>牟</hi>追<hi>堆</hi>夏<lb/>
后氏之道也<hi>此始加之冠也</hi>周弁殷冔<hi>詡/</hi>夏?<hi>此三加之冠也</hi>三王共<lb/>
皮弁素積<hi>此論再加之冠也</hi>士冠禮始加祝曰令月吉日始加<lb/>
元服棄爾?志順爾成德?考維祺介爾景福再加曰<lb/>
<pb n="6a"/>
吉月令辰乃申爾服敬爾威儀淑慎爾?糜壽萬年永<lb/>
受胡福三加曰以?之正以月之令咸加爾服兄弟具<lb/>
在以成厥德??無疆受天之慶<lb/>
　　　?禮<lb/>
大宗伯以冠?之禮親成男女媒氏掌萬民之判凡男<lb/>
女自成名以上皆書年月日名焉令男三十而娶女二<lb/>
十而嫁凡娶判妻入子者皆書之黨正凡黨之?冠?<lb/>
其禮事掌其戒禁<lb/>
<pb n="6b"/>
　愚案妻由判合故云判子者謂媵娣之類非聘之正<lb/>
　故云入夫國之男女至?也年月日名自成名以上<lb/>
　皆書之及其判入又書日月以告君禮不幾於繁乎<lb/>
　詎知先王之制所以厚男女之?正?姻之禮者其<lb/>
　馭人倫謹始之道至簡而要也夫自有?推而至於<lb/>
　萬物安則禮始於謹夫婦者繫於國之男女?於南<lb/>
　面天下之主哉是故古之君子未嘗不以身化也故<lb/>
　家人之義歸於反身二南之業本於文王世皆知?<lb/>
<pb n="7a"/>
　而后妃有關雎之行外而?臣有二南之美而不知<lb/>
　其謹始由於文王之身化也考之行露之詩野有死<lb/>
　?之作專言男女貞潔強暴不能侵陵彼?約肆淫<lb/>
　丈夫尚不能安其守顧令天下之女子能之何其盛<lb/>
　也人徒見江漢之小國兔罝之野人莫不蒙化而善<lb/>
　俗而不知其所以然者又本諸先王教化之行禮制<lb/>
　之謹有以致之也於此可以觀禮而得其要矣<lb/>
曲禮故日月以告君齊戒以告鬼神為酒食以召鄉黨<lb/>
<pb n="7b"/>
僚友以厚其?也郊特牲夫昏禮萬世之始也娶於異<lb/>
姓所以附?厚?也告之以直信信事人也信婦德也<lb/>
一與之齊終身不改故夫死不嫁又曰昏禮不賀人之<lb/>
序也?子問娶婦之家三日不舉樂思嗣親也<lb/>
　　　問名禮<lb/>
媒氏掌凡男女自成名以上皆書年月日名焉曲禮男<lb/>
女非有行媒不相知名<lb/>
　　　納幣禮<lb/>
<pb n="8a"/>
媒氏凡嫁子娶妻入幣純帛無過五兩曲禮非受幣不<lb/>
交不親郊特牲幣必誠辭無不腆<lb/>
　　　摯見禮<lb/>
郊特牲執摯以相見敬章?也<hi>案執摯所奠雁也</hi>表記無禮不<lb/>
相見也欲民之無相?也<lb/>
　　　親迎禮<lb/>
郊特牲男子親迎男先於女剛柔之義也天先乎地君<lb/>
先乎臣其義一也?親御授綏親之也親之也者親之<lb/>
<pb n="8b"/>
也敬而親之先王之所以得天下也出乎大門而先<hi>去聲</hi>
男帥女女從男夫婦之義由此始也禮記哀公問冕而<lb/>
親迎不已重乎孔子對曰合二姓之好以為宗廟社稷<lb/>
主君何謂已重乎詩大明篇文定厥祥親迎于渭韓奕<lb/>
篇韓侯取妻汾王之甥蹶父之子韓侯迎止于蹶之里<lb/>
　　　見舅姑禮<lb/>
?義夙興婦沐浴以俟見質明?見婦於舅姑婦執笲<lb/>
棗栗段脩以見?醴婦婦祭脯醢祭醴成婦禮也舅姑<lb/>
<pb n="9a"/>
入室婦以特豚饋明婦順也郊特牲厥明婦盥饋舅姑<lb/>
卒食舅姑降自西階婦降自阼階<lb/>
　　　見廟禮<lb/>
禮記?子問三月而廟見稱?婦也擇日而祭禰成婦<lb/>
之義也<lb/>
　愚案禮舅姑存成?明日婦見舅姑共盥饋之禮此<lb/>
　成?三月擇日祭禰者則舅姑已沒而婦見于廟也<lb/>
　非謂廟見後擇日又祭也婦人謂嫁曰歸故稱?婦<lb/>
<pb n="9b"/>
　詩謂之子于歸易言歸妹是矣曰成婦之義者謂生<lb/>
　既不獲共養于舅姑廟祭亦如生存盥饋之禮明敬<lb/>
　事之當完故曰成婦之義也考之?義婦見舅姑?<lb/>
　醴婦婦祭脯醢祭醴明敬事自此始故曰成婦之禮<lb/>
　也此雖存?不同亦皆互文以見義耳然則見廟必<lb/>
　待三月者父母既沒為人子者謂婦之?以成絲麻<lb/>
　布帛以審守委積?藏者其事也和室人當於夫在<lb/>
　中饋者其行也上以奉宗廟下以繼後世此又禮之<lb/>
<pb n="10a"/>
　重也職或不修有可去之事則不可以苟合也故必<lb/>
　待?觀其成婦之道而後廟告焉此亦致敬於其所<lb/>
　事也<lb/>
　　　?射禮<lb/>
大宗伯以?射之禮親故舊朋友大司樂及射令奏騶<lb/>
虞大僕王射則?弓矢小臣?射掌事如大僕之法鍾<lb/>
師凡射王奏騶虞鏄師凡祭祀鼓其金奏之樂?射亦<lb/>
如之?瞭?射皆奏其鐘鼓典庸器祭祀帥其屬而<lb/>
<pb n="10b"/>
設筍?陳庸器?射亦如之大史凡射事飾中舍筭執<lb/>
其禮事司常凡射共獲旌射人治射儀王以六耦射三<lb/>
侯三獲三容樂以騶虞九節五正諸侯以四耦射二侯<lb/>
二獲二容樂以貍首七節三正孤卿大夫以三耦射一<lb/>
侯一獲一容樂以采蘋五節二正士以三耦射豻侯一<lb/>
獲一容樂以采蘩五節二正服不氏射則?張侯以旌<lb/>
居乏而待獲禮記射義故射者進退周旋必中禮?志<lb/>
正外體直然後持弓矢審固持弓矢審固然後可以言<lb/>
<pb n="11a"/>
中此可以觀德行矣<lb/>
　　　祭侯禮<lb/>
射人祭侯則為位梓人張皮侯而棲鵠則春以功張五<lb/>
采之侯則?國屬張獸侯則王以息燕祭侯之禮以酒<lb/>
脯醢其辭曰惟若寧侯毋或若女不寧侯不屬于王所<lb/>
故抗而射女強飲?食詒女?孫諸侯百福書曰侯以<lb/>
明之<lb/>
　　　燕?禮<lb/>
<pb n="11b"/>
樂記射鄉食饗所以正交接也射義古者諸侯之射也<lb/>
必先行燕禮卿大夫士之射也必先行鄉飲酒之禮故<lb/>
燕禮者所以明君臣之義也鄉飲酒之禮者所以明長<lb/>
?之序也詩小雅?之初筵發彼有的以祈爾爵貍首<lb/>
篇以燕以射則燕則譽<lb/>
　愚案古者弦木為弧剡木為矢弧矢之利以威天下<lb/>
　見於易繫侯以明之載於虞書則射藝已見於?帝<lb/>
　堯舜之時而其制度禮文則大備於周也何哉鄉三<lb/>
<pb n="12a"/>
　物之為?也曰六德曰六行曰六藝蓋蓄德植行而<lb/>
　必播之以六藝射之所以為藝而次于禮樂者有足<lb/>
　以成人之德行而觀其用舍者也古者天子以射選<lb/>
　諸侯卿大夫士以中選之多寡為之慶??亦主乎<lb/>
　習藝觀德之成而不專寓於禦侮克敵之備也諸侯<lb/>
　之射必先行燕禮卿大夫之射必先行鄉飲酒之禮<lb/>
　此則飾之以禮所以明君臣之義長幼之序也其節<lb/>
　天子以騶虞諸侯以貍首卿大夫士以采蘋采蘩此<lb/>
<pb n="12b"/>
　則飾之以樂又所以養人之德使之周還中禮而各<lb/>
　不失其節之志也故明乎此則事功成而德行立矣<lb/>
　事功成而德行立則暴亂不作暴亂不作則身安而<lb/>
　國家可保矣學者於此念始生桑弧蓬矢六以射天<lb/>
　地四方必先有志於其所事勉乎心之所得身之所<lb/>
　存事之所習以趨乎進德之階窮理之地而不愧於<lb/>
　為男子者噫豈維射哉因并釋之<lb/>
　　　燕饗禮<lb/>
<pb n="13a"/>
大宗伯以燕饗之禮親四方之?客籩人?客之事共<lb/>
其薦脩之籩實醢人?客之禮共醢五十甕醯人?客<lb/>
之禮共醯五十甕外府凡?客共其財用之幣齎大司<lb/>
徒大?客令野脩道委積封人凡?客則飾其牛牲牛<lb/>
人凡?客之事共其牢禮積膳之牛司門凡四方之?<lb/>
客造焉則以告委人?客共其芻薪澤虞凡?客共澤<lb/>
物囿人凡?客共其生獸死獸之物場人凡?客共其<lb/>
?蓏鬱人掌?客之祼事和鬱鬯以實?而陳之司服<lb/>
<pb n="13b"/>
凡?客共其衣服而奉之典瑞凡?客之事共其玉器<lb/>
而奉之鍾師凡饗食奏燕樂旄人凡?客舞燕樂鎛師<lb/>
凡祭祀鼓其金奏之樂饗食亦如之籥師祭祀則?羽<lb/>
籥之舞賓客饗食則亦如之司干祭祀舞者既陳則授舞器<lb/>
?饗亦如之鞮鞻氏祭祀則?而舞之燕亦如之典庸<lb/>
器祭祀帥其屬而設筍?陳庸器饗食亦如之司常掌<lb/>
九旗之物名各有屬凡祭祀各建其旗?客亦如之大<lb/>
司馬饗食羞牲魚授其祭小司馬饗射掌其事如大司<lb/>
<pb n="14a"/>
馬之法量人凡饗?制其從獻脯燔之數量羊人凡?<lb/>
客共其法羊射鳥氏掌祭祀以弓矢歐烏鳶凡?客亦<lb/>
如之服不氏?客之事則抗皮射人?客則作卿大夫<lb/>
從司士凡?客作士從諸子凡?客作?子從旅賁氏<lb/>
掌執戈盾凡?客則服而趨大僕王燕飲則相其法正<lb/>
?燕朝則正位掌擯相王不?朝則辭於三公及孤卿<lb/>
小臣正王之燕服位王之燕出入則前驅士師王燕出<lb/>
入則前驅而辟掌客掌四方?客之牢禮飲食之等數<lb/>
<pb n="14b"/>
凡諸侯之禮上公五積皆??牽三問皆脩?五牢食<lb/>
四十簠十豆四十鉶四十有二壺四十鼎簋十有二牲<lb/>
三十有六皆陳饔餼九牢其死牢如?之陳牽四牢米<lb/>
百有二十筥醯醢百有二十甕車皆陳車米?生牢牢<lb/>
十車車秉有五籔車禾?死牢牢十車車三秅芻薪倍<lb/>
禾皆陳?禽日九十雙殷膳大牢以及歸三饗三食三<lb/>
燕若弗酌則以幣致之侯伯四積皆??牽再問皆脩<lb/>
?四牢食三十有二簠八豆三十有二鉶二十有八壺<lb/>
<pb n="15a"/>
三十有二鼎簋十有二腥二十有七皆陳饔餼七牢其<lb/>
死牢如?之陳牽三牢米百筥醯醢百甕皆陳米三<lb/>
十車禾四十車芻薪倍禾皆陳?禽日七十雙殷膳大<lb/>
牢三饗再食再燕子男三積皆??牽一問以脩?三<lb/>
牢食二十有四簠六豆二十有四鉶十有八壺二十有<lb/>
四鼎簋十有二牲十有八皆陳饔餼五牢其死牢如?<lb/>
之陳牽二牢米八十筥醯醢八十甕皆陳米二十車禾<lb/>
三十車芻薪倍禾皆陳?禽日五十雙一饗一食一燕<lb/>
<pb n="15b"/>
凡諸侯之卿大夫士為國客則如其介之禮以待之詩<lb/>
湛露厭厭夜飲在宗載考彤弓鍾鼓既設一朝饗之鹿<lb/>
鳴我有?酒以燕樂嘉?之心春秋莊公四年夫人饗<lb/>
齊侯于祝丘<lb/>
　愚案春秋傳晉侯饗齊侯宋公饗晉侯楚子饗公小<lb/>
　邾子郯子?朝公與之燕公饗宰周公范宣子饗晉<lb/>
　六卿于蒲圃?俞華耦?公與之燕至鄭伯饗王王<lb/>
　饗晉侯經皆不書而書夫人饗齊侯則以其非禮也<lb/>
<pb n="16a"/>
　　　餼獻禮<lb/>
掌客掌四方?客之餼獻飲食之等數上公之禮?介<lb/>
行人宰史皆有牢及歸凡介行人宰史皆有?饔餼以<lb/>
其爵等為之牢禮之陳數唯上介有禽獻夫人致禮八<lb/>
壺八豆八籩膳大牢致饗大牢食大牢卿皆見以羔膳<lb/>
大牢侯伯凡介行人宰史皆有?饔餼以其爵等為之<lb/>
禮唯上介有禽獻夫人致禮八壺八豆八籩膳大牢致<lb/>
饗大牢卿皆見以羔膳特牛子男凡介行人牢史皆有<lb/>
<pb n="16b"/>
?饔餼以其爵等為之禮唯上介有禽獻夫人致禮六<lb/>
壺六豆六籩膳視致饗親見卿皆膳特牛<lb/>
　　　擯相禮<lb/>
司儀掌九儀之?客擯相之禮以詔儀容辭令揖?之<lb/>
節凡諸公相為?主國五積三問皆三辭拜受皆旅擯<lb/>
主君郊勞交擯三辭及將幣交擯三辭車逆拜辱?車<lb/>
進荅拜三揖三??門止一相及廟唯上相入?三揖<lb/>
三?登再拜授幣及出車送三請三進再拜?三還三<lb/>
<pb n="17a"/>
辭告辟諸公之臣相為國客則三積皆三辭拜受及大<lb/>
夫郊勞旅擯三辭拜辱三?登聽命下拜登受?使者<lb/>
如初之儀及將幣旅擯三辭拜逆客辟三揖每門止一<lb/>
相及廟唯君相入三?客登拜客三辟授幣下出大僕<lb/>
王燕飲則相其法王?燕朝則正位掌擯相玉藻小國<lb/>
之君曰孤擯者亦曰孤上大夫曰下臣擯者曰寡君之<lb/>
老下大夫自名擯者曰寡大夫公士擯則曰寡大夫寡<lb/>
君之老大夫有所?必與公士為擯也聘義卿為上擯<lb/>
<pb n="17b"/>
大夫為承擯士為紹擯三?而後傳命三?而後入廟<lb/>
門三揖而後至階三?而後升所以致尊?也禮器禮<lb/>
有擯詔樂有相步?之至也<lb/>
　　　送逆禮<lb/>
訝士邦有?客則與行人送逆之司儀王燕凡諸侯相<lb/>
為國主?主君郊勞交擯三辭車逆拜辱三揖三辭拜<lb/>
受車送三還再拜及將幣車逆拜辱再拜授幣?拜送<lb/>
幣及出車送諸公之臣相為國客及大夫郊勞旅擯三<lb/>
<pb n="18a"/>
辭拜辱及退拜送及將幣拜逆客辟授幣下出君館客<lb/>
客辟介受命遂送凡四方之?客禮儀辭命餼牢賜獻<lb/>
以二等從其爵而上下之凡?客送逆同禮齊僕掌饗<lb/>
食皆?金路其法儀各以其等為車送逆之節環人掌<lb/>
送逆邦國之通?客以路節達諸四方聘義君使士迎<lb/>
于境大夫郊勞君親拜逆于大門之?而廟受北面拜<lb/>
貺拜君命之辱所以致敬也敬?也者君子之所以相<lb/>
接也<lb/>
<pb n="18b"/>
　　　勞禮<lb/>
小行人凡諸侯入王則逆勞于畿及郊勞?館司儀凡<lb/>
諸公相為?主國五積三問再勞三辭三揖登拜受拜<lb/>
送郊勞三辭諸公之臣相為國客則三積郊勞三辭及<lb/>
禮私面私獻君勞客客再拜稽首君答拜致饔餼如勞<lb/>
之禮曲禮大夫士見於國君君若勞之則還辟再拜稽<lb/>
首<lb/>
　　　致贈禮<lb/>
<pb n="19a"/>
司儀致饔餼還圭饗食致贈及禮私面私獻皆再拜稽<lb/>
首君答拜聘義君親禮??私面私覿致饔餼還圭璋<lb/>
賄贈饗食燕所以明賓客君臣之義也<lb/>
　愚案古者天子諸侯皆有朝聘之禮如大行人??<lb/>
　存三??覜五??省此天子所以撫諸侯之禮也<lb/>
　春朝而圖天下之事時聘以結諸侯之好此諸侯所<lb/>
　以事天子之禮也至於?相問殷相聘世相朝此諸<lb/>
　侯邦交之禮也禮若國君親?則大夫從王燕凡諸<lb/>
<pb n="19b"/>
　公相為?主國其擯相禮儀餼牢賜獻各以其爵之<lb/>
　等相待也聘事既畢主國君親執醴以禮?而遂有<lb/>
　私面私獻之禮?皆再拜稽首所以正交接之義也<lb/>
　致饔餼還圭璋賄贈饗食燕者賓介就館主君使卿<lb/>
　致饋於賓而還以執?之圭加於賄贈之禮也然則<lb/>
　大夫從君聘而以己之私物覿見主國之君面見主<lb/>
　國之卿大夫可乎夫執圭所以申信也將幣所以致<lb/>
　敬也私以庭實充于諸侯之庭則不敬也不敬是無<lb/>
<pb n="20a"/>
　王矣夫既從君聘禮無外交也外交是二君矣此皆<lb/>
　非禮也注者謂若大夫執其君之命圭而專使則當<lb/>
　行私覿之禮以申己之信其說悖矣夫從君而?與<lb/>
　受命而聘一也一乃專二乃辟也考之太宰以八柄<lb/>
　詔王馭?臣曰?以馭其富予以馭其幸若相覿以<lb/>
　貨是人臣以利交也人臣以利交則二者胥失矣二<lb/>
　者苟失其不致於無禮奪亂者未之有也<lb/>
　　　賀慶禮<lb/>
<pb n="20b"/>
大宗伯以賀慶之禮親異姓之國大行人賀慶以?諸<lb/>
侯之喜小行人若國有福事則令慶賀之玉藻有慶非<lb/>
君賜不賀士於大夫不承賀下大夫於上大夫承賀<lb/>
　　　脹膰禮<lb/>
大宗伯以脹膰之禮親兄弟之國小宗伯饗食授祭大<lb/>
司馬饗食羞牲魚授其祭祭僕凡祭祀致福者展而受<lb/>
之大行人歸脹以交諸侯之福春秋昭公十四年天王<lb/>
使石尚?歸脹公羊傳脹者何?實也腥曰脹熟曰膰<lb/>
<pb n="21a"/>
　愚案受脹于社是諸侯助祭而授?實也非助祭則<lb/>
　不授也如?王使宰孔賜齊侯胙是齊桓有?王之<lb/>
　功而加以殊禮也今天王使石尚賜宜社之肉于魯<lb/>
　非?助祭於京師?是以為禮乎是故受賑禮也歸<lb/>
　脹非禮也<lb/>
　　　經禮附說<lb/>
　周禮一書果為周公所作乎漢武嘗謂周禮為瀆亂<lb/>
　不驗之書何休又云六國?謀之書歐文忠公謂周<lb/>
<pb n="21b"/>
　禮可疑者二蘇??謂周禮不可信者三是皆論以<lb/>
　為非周公之遺制也然則周禮果非周公所作乎朱<lb/>
　子?嘗以周家法度廣大精?言之嘗以周公建太<lb/>
　平之基本稱之又嘗以周公從廣大心中流出稱之<lb/>
　張?渠謂周公治周莫詳於周禮賈公?序周禮廢<lb/>
　興又謂鄭????經知周禮者乃周公致太平之<lb/>
　?是則又明為周公所作也考之西漢志於周禮未<lb/>
　之見東漢儒林傳乃謂周官經六篇本孔安國所獻<lb/>
<pb n="22a"/>
　隋經籍志乃云漢時有李氏得周官上於河間獻王<lb/>
　獨缺冬官一篇獻王購以千金不得遂以考工記補<lb/>
　成六篇奏之孝武時?有其書特未與五經例置博<lb/>
　士耳至西漢劉歆始置博士遂盛行於世後世因有<lb/>
　周禮作於劉歆之說是則周禮作於周公而非他人<lb/>
　之制明矣然冬官何為而缺也經罹秦燄散帙之餘<lb/>
　與漢儒編?附麗之誤而始謂之缺也何以知其然<lb/>
　愚因考補散逸得之夫五官所掌曰治曰?曰禮曰<lb/>
<pb n="22b"/>
　政曰刑而冬官則掌邦士或坐而論道謂之王公或<lb/>
　作而行之謂之士大夫或審曲面勢以飭五材以辨<lb/>
　民器謂之百工通四方之珍異以資之謂之商旅飭<lb/>
　力以長地財謂之農夫治絲麻以成之謂之婦功此<lb/>
　冬官之大較也見考工記所載者其屬二十有九皆<lb/>
　工之事而士與商農之職俱缺焉考之春官之中如<lb/>
　世婦?宗外宗皆?中之職本屬天官而乃入之春<lb/>
　官夏官之中如司士諸子皆掌士之職本屬冬官而<lb/>
<pb n="23a"/>
　乃入之夏官地官之中如司市質人?人賈師司虣<lb/>
　司稽胥肆長泉府此皆主於商土均草人?人場人<lb/>
　司稼等職此皆主於農皆本屬冬官因其職與大司<lb/>
　徒掌土地人民者相類乃以入之地官若是者謂非<lb/>
　編?附麗之誤不可也?小宰記六官六屬各六十<lb/>
　考之天官自太宰以下六十二地官大司徒以下七<lb/>
　十九春官大宗伯以下七十一夏官大司馬以下六<lb/>
　十九秋官大司?以下六十五何則冬官獨缺而為<lb/>
<pb n="23b"/>
　數不及五官皆盈而餘數過之理無是也他如儀禮<lb/>
　有嗇夫之官國語有司商之官皆不載諸周禮此亦<lb/>
　冬官之脫簡也要之見載於考工記者固為冬官之<lb/>
　屬然司空掌邦土居四民時地利職不止此當自大<lb/>
　司空小司空而下摭夏官之中掌士者地官之中掌<lb/>
　商農者與夫嗇夫司商之數并今考工記所載之工<lb/>
　總屬冬官則不惟合於周官司空之所職與小宰六<lb/>
　官六屬之目而且周公制作之盛粲然溢著于編使<lb/>
<pb n="24a"/>
　人得以觀其?通而為太平典禮之全書也克?因<lb/>
　并?卷末以俟博古君子正焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　經禮補逸卷九<lb/>
</p>
<p>
</p>
  </div>
</body>
</text>
</TEI>