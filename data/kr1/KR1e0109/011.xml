<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋宗朱辨義卷十一</head> <lb/>
    <p>
<pb n="1a"/>
欽定四庫全書<lb/>
　春秋宗朱辨義卷十一<lb/>
　　　　　　　　　　　　?淳張自超撰<lb/>
　　定公<lb/>
元年<lb/>
春王<lb/>
　<hi>據左氏昭公喪至壤隤公子宋先入六月癸亥公之喪至自乾侯戊辰公即位則是年曠六月無君矣何</hi>
　<hi>以紀元哉諸儒以為追書之也是已當是舊史先闕而追書非夫子作春秋追書也意如之擅廢立罪與</hi>
<pb n="1b"/>
　<hi>翬遂同定公受榷臣之推戴罪與桓宣同桓宣之元年書正月者桓宣即位于正月故也隱莊閔僖之元</hi>
　<hi>年皆書正月者皆不修即位之禮故特書其即位之月也定以六月即位則不必書正月而三月有事則</hi>
　<hi>又不必書其時之首月矣其書春王三月與他正月二月無事而書春王三月豈有異文哉諸儒截春王</hi>
　<hi>二字為一條謂夫子削定公之正月以見定之不能正其始夫定之不正其始于書六月即位著之義不</hi>
　<hi>繫乎不書正月也諸儒又以不書正月為不與季氏之承正朔者亦非也年而書元時而書春皆可以先</hi>
　<hi>闕而後追何獨追書正月為疑于與季氏之承正朔乎諸儒?春秋多生義理往往如此故此年春王二</hi>
　<hi>字?直貫三月晉人執宋仲幾于京師作一條而不書正月之義自寓矣</hi>
三月晉人執宋仲幾于京師<lb/>
<pb n="2a"/>
　<hi>以大夫而執大夫于天子之側故書以罪之其以歸及歸于京師不足論也不名晉大夫者不以專罪一</hi>
　<hi>人而書晉人以罪晉君臣也汪氏以為不曰執于成周而曰京師所以尊王室而正晉大夫無主之罪其</hi>
　<hi>城成周不稱京師所以見周室下同于列國無自尊之實非也如書城京師則似就王城而增修之不見</hi>
　<hi>不居王城而留居成周之實矣如書執仲幾于成周則不足以正執大夫于天子之側之罪矣</hi>
夏六月癸亥公之喪至自乾侯戊辰公即位<lb/>
　<hi>喪逾六月而後歸意如遲之也舍公衍公為而定公立意如廢立之也定公不讓公然先入而受意如之</hi>
　<hi>命定公之忍于先公而奪適子也凡此皆據事直書而惡不可掩者也</hi>
秋七月癸巳?我君昭公<lb/>
<pb n="2b"/>
　<hi>以薨之日數之則?為遲以歸?之日數之則?為速遲而不得?意如之罪也迍而不加禮則定公之</hi>
　<hi>罪也</hi>
九月大雩<lb/>
　<hi>定公在喪不應出雩是必意如為之也大雩之禮諸侯已僭至于大夫而甚矣</hi>
立煬宮<lb/>
　<hi>定公甫立昭公甫?而即立煬?煬公者伯禽之庶子以弟而繼兄考公者也魯前此兄弟繼世者凡七</hi>
　<hi>而始于煬公蓋意如黜公衍公為而立定公惟恐不免于魯人之議已故立煬宮以昭示魯人之耳目使</hi>
　<hi>知以弟繼兄為魯之故?有所自始也魯陽萬氏之?不可易矣據左氏昭公出意如禱于煬宮是意如</hi>
<pb n="3a"/>
　<hi>初志即有公子宋在其意中而尚肯容昭公之復國哉</hi>
冬十月隕霜殺菽<lb/>
　<hi>是夏正之八月故以殺菽為異主夏正者引歲聿云暮采蕭穫菽之詩謂中原之菽有晚穫者是夏正</hi>
　<hi>之十月殺菽為異也然菽即晚穫至于夏正十月之時亦既好既實葉將落而萁且枯矣殺之烏足為異</hi>
　<hi>哉</hi>
二年<lb/>
春王正月<lb/>
夏五月壬辰雉門及兩觀災<lb/>
<pb n="3b"/>
秋楚人伐吳<lb/>
　<hi>楚伐吳者凡七而止于此?楚之勢衰其事不足詳故從?書人陳氏以為貶囊瓦者經不見有此義也</hi>
冬十月新作雉門及兩觀<lb/>
　<hi>舊未有而作則不曰新因其舊而新之則不曰作雉門及兩觀炎而曰新作言新者舊有也言新作者舊</hi>
　<hi>有而今無也</hi>
三年<lb/>
春王正月公如晉至河乃復<lb/>
　<hi>晉拒昭公于乾侯當時譏之後世罪之而意如?之也意如?之則定公不敢不?之矣?其喪未畢而</hi>
<pb n="4a"/>
　<hi>速往朝之歟晉既拒昭公則不惡意如不惡意如則意如之?適立弟晉亦不得以為討又何怒于定公</hi>
　<hi>而不受其朝哉?晉既無禮于其先君而亦難于受其嗣君之禮也故召陵之侵既以師來而革鼬之盟</hi>
　<hi>不得不與之同矣背于公未有不?其私者也</hi>
二月辛卯邾子穿卒<hi>二月公穀作三月</hi>
夏四月<lb/>
秋?邾莊公<lb/>
冬仲孫何忌及邾子盟于?<hi>?公作枚</hi>
　<hi>魯納邾之叛臣叛邑而邾不以為怨今兩國之君皆新立邾子忘喪請盟而魯以大夫盟之者是時晉之</hi>
<pb n="4b"/>
　<hi>伯令不行于諸侯邾既無可赴愬而猶恐季氏不忘鄟陵也</hi>
四年<lb/>
春王二月癸巳陳侯吳卒<lb/>
三月公?劉子晉侯宋公蔡侯衛侯陳子鄭伯許男曹<lb/>
伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
　<hi>?王臣合十八國之諸侯桓文之伯未有威于此者也然桓文于小國之諸侯不列于?此列諸小國未</hi>
　<hi>為有加于桓文但如?服于楚之蔡許時晉時楚之陳鄭從未??之頓胡皆合志以來?亦不可不謂</hi>
<pb n="5a"/>
　<hi>之威矣?以楚之暴虐而近為吳所弱其從前附楚之國惡其暴虐乘其哀弱求?于晉以上請王臣則</hi>
　<hi>正中國整頓之時而晉定不能有為為可惜也諸儒以春秋不書伐楚書侵楚為鄙晉定之苟且無能者</hi>
　<hi>則正不然晉楚自于宋以來弭兵交見重于敗盟一失于楚國之?國而不討再失于滅陳蔡而不救三</hi>
　<hi>失于楚比??棄疾殺比而不問至此而楚未有?凌中國之事雖欲仗義執言而無其名陳氏以為楚</hi>
　<hi>納子朝故劉文公合諸侯以問其罪頗為有見但楚雖納子朝未嘗助子朝以?逼天王則楚之納王子</hi>
　<hi>亦春秋諸侯納?公子之常不必深以為罪也則召陵之役既非聲罪以討而又止淺掠其境不成其為</hi>
　<hi>伐故以侵為用師之名而非春秋不書伐書侵以鄙晉定也?召陵之侵功雖不大而亦未有致貶之義</hi>
　<hi>也</hi>
<pb n="5b"/>
夏四月庚辰蔡公孫姓帥師滅沈以沈子嘉歸殺之<hi>姓公作歸姓</hi>
　<hi>左氏謂沈不?召陵晉使蔡伐之夫齊桓伐楚不役江?以江?弱而近楚惟恐楚怒而加之罪此為齊</hi>
　<hi>桓之恕以待人也沈近于楚畏楚而不?召陵晉定亦當原情而恕之必使蔡滅其國而殺其君晉固無</hi>
　<hi>道而蔡聽之亦不義矣然召陵甫??鼬未盟晉即怒沈命蔡何以用師若是之遽耶又凡受伯主命而</hi>
　<hi>加兵人國皆書侵使蔡無怨于沈何以滅其國而殺其君若是其毒耶是必蔡附楚之時沈嘗倚楚肆虐</hi>
　<hi>于蔡蔡既歸晉而因以一洩其積忿也觀于文三年晉以六國之師伐沈則沈必恃楚而?為晉之所不</hi>
　<hi>?故蔡人無忌于君之在?而致師于沈滅其國殺其君以?楚而?晉也春秋書之所以罪蔡而兼惡</hi>
<pb n="6a"/>
　<hi>姓也</hi>
五月公及諸侯盟于?鼬<lb/>
　<hi>近楚之國皆背楚向晉其心必有畏于楚而欲堅托于晉則不得不推晉主盟以為始終援救之計故晉</hi>
　<hi>定亦儼然主盟而不復與諸侯同之矣惟晉主盟則諸侯為受盟而不可以王臣受晉侯之盟故曰諸侯</hi>
　<hi>盟于?鼬以著劉子之不與也定公如晉而不得入此如不書公及則疑于晉之怒公而不使公與矣故</hi>
　<hi>曰公及諸侯盟于?鼬以著定公之得與也文定以為定公受國于意如求為此盟書公及者為?志也</hi>
　<hi>然十八國之諸侯臨以王臣而侵楚陳蔡鄭許胡頓安得不請盟以托于晉晉既侵楚召釁又安得不盟</hi>
　<hi>諸侯以堅其?附之志而猶煩定公求盟而始盟哉必不然矣</hi>
<pb n="6b"/>
杞伯成卒于?<hi>成公作戊</hi>
六月?陳惠公<lb/>
許遷于容城<lb/>
　<hi>王氏以為許四遷皆受楚令違害就利故以自遷為文不盡然也前此之許附楚以為楚遷之可也召陵</hi>
　<hi>之?許背楚向晉楚未必為許之利害而遷之矣疑于容城之遷許既背楚懼楚之見伐而遷之以備楚</hi>
　<hi>也</hi>
秋七月公至自?<lb/>
　<hi>不至侵楚而至?者季氏以為侵楚淺事故以?鼬為重而至之其?是已</hi>
<pb n="7a"/>
劉卷卒<lb/>
　<hi>劉卷書卒陳氏以劉單有功王室而卷又臨召陵之盟以攘楚故卒之是以春秋予之而書其卒矣非也</hi>
　<hi>卷交于諸侯而以喪來赴耳不?王子虎而?劉卷者昭公以後喪禮有加故亦??劉文之?也</hi>
?杞悼公<lb/>
楚人圍蔡<lb/>
　<hi>囊瓦書人諸儒皆以為貶然楚之國蔡猶未為不義之甚也蔡以中國諸侯一旦去楚歸晉楚伐而圍之</hi>
　<hi>誠為非義沈為楚之?國察既滅其國又殺其君而謂楚不當一問蔡之罪耶江?附齊晉楚滅江?齊</hi>
　<hi>晉不救猶以為齊晉罪沈附楚為蔡所滅而楚興師圍蔡反以為楚罪豈義也哉春秋書楚人者楚事至</hi>
<pb n="7b"/>
　<hi>此既不足詳而亦不罪囊瓦也</hi>
晉士鞅衛孔圉帥師伐鮮虞<lb/>
　<hi>楚以沈之故而圍蔡晉不能以蔡之故而致師于楚猶搆衛以有事于鮮虞晉為不義矣春秋書此于楚</hi>
　<hi>人圍蔡之下蔡侯以吳子戰柏舉之上以著蔡?楚者屢世一旦去不正以從正而與?鼬之盟又伐沈</hi>
　<hi>?楚及被楚師之圍晉不能救以致不得已而轉托于吳則非蔡之罪而晉之罪也</hi>
?劉文公<lb/>
冬十有一月庚午蔡侯以吳子及楚人戰于柏舉楚師<lb/>
敗績<hi>柏舉公作伯莒穀作伯舉</hi>
<pb n="8a"/>
　<hi>書法如此是蔡因楚國請援于吳吳師出而楚退蔡以吳師追及柏舉而戰敗之也不書伐者非再舉也</hi>
　<hi>不書救者吳本欲有事于楚非?為救蔡出師也吳子舉爵者詳柏舉之戰予吳子之助蔡而敗?楚也</hi>
　<hi>蔡侯以吳子者蔡既??于晉晉不來救勢將復入于楚不得不請救于吳不罪其轉附勾吳以攻?蠻</hi>
　<hi>也諸儒每以敵人來伐受伐之國不修辭以?敵而憤怒一戰為非義然則柏舉之戰何以予蔡侯之以</hi>
　<hi>吳子予吳子之為蔡侯所以耶楚稱人者文定以為貶囊瓦與城濮貶得臣同義非也泓書宋公城濮書</hi>
　<hi>晉侯此書蔡侯楚皆稱人不以楚大夫與中國諸侯敵也故鄢陵之戰以君敵君則書晉侯及楚子矣邲</hi>
　<hi>之戰以中國大夫敵外君則書荀林父及楚子矣此?外尊卑之分非褒貶所與也</hi>
楚囊瓦出奔鄭<lb/>
<pb n="8b"/>
　<hi>楚敗城濮而殺得臣敗鄢陵而殺公子側?其用法之嚴也今敗柏舉而法不行于囊瓦以是知楚之哀</hi>
　<hi>矣</hi>
庚辰吳入郢<hi>郢公穀作楚</hi>
　<hi>公穀作入楚文定據左氏作入郢亦未發明何以書入郢不書入楚之義薛氏以為見楚之大其都猶不</hi>
　<hi>能守陳氏以為非得國之辭皆于大義無闕不足深辨不書吳子者柏舉之戰為救蔡之故故稱爵入郢</hi>
　<hi>則吳之自欲得楚故還其本稱也如曰因其入國而外之然則滅國不外而外入國乎中諸侯入國不外</hi>
　<hi>而外吳之入楚乎文定據左氏君?君之室大夫?大夫之室以為非道也故外之然春秋還吳本稱而</hi>
　<hi>書吳入郢何以使後人知其舍君大夫之室因而貶?之義耶?吳之入郢吳楚之勝負不足以詳故楚</hi>
<pb n="9a"/>
　<hi>子奔隨不書秦救楚不書敗吳不書楚子復國不書也</hi>
五年<lb/>
春王三月辛亥朔日有食之<hi>公作正月</hi>
夏歸粟于蔡<lb/>
　<hi>蔡受圍而不救蔡圍解而歸粟失大義而施小惠春秋書以示譏也此與書城楚丘同諸侯各自歸之非</hi>
　<hi>若歸宋財之?謀于澶淵故以魯自歸粟為文而諸侯之各歸蔡粟可知矣</hi>
於越入吳<lb/>
　<hi>書於越入吳以著吳之所以終不得志子楚也越常稱人矣此還其本稱與入郢還吳本稱同非褒貶所</hi>
<pb n="9b"/>
　<hi>寓?不足以詳也</hi>
六月丙申季孫意如卒<lb/>
　<hi>意如書卒文定以為見定公不討逐君之賊而以為大夫全始終之禮也然則公子翬之不卒以見桓公</hi>
　<hi>惡于翬之?君而不全大夫始終之禮耶若云桓未有不加禮于翬春秋削而不書則定雖加禮于意如</hi>
　<hi>春秋亦當削之以示義矣何以有不同耶?翬之不書卒是桓之時不卒大夫而自僖以後無不加禮之</hi>
　<hi>大夫故無有大夫卒而不書者春秋原不以書卒不書卒示義也如諸儒卒?之例春秋之義舛者多矣</hi>
　<hi>不可從也</hi>
秋七月壬子叔孫不敢卒<lb/>
<pb n="10a"/>
冬晉士鞅帥師圍鮮虞<lb/>
六年<lb/>
春王正月癸亥鄭游速帥師滅許以許男斯歸<hi>速公作遫</hi>
　<hi>許事楚而楚存之許歸晉而鄭滅之晉不問鄭之罪以復許而楚乃封許使許得再見于春秋孰謂中國</hi>
　<hi>義而楚不義哉甚矣晉不足以撫諸侯?諸侯之散也</hi>
二月公侵鄭<lb/>
　<hi>晉不討鄭滅許之罪而使魯侵之魯徒結怨于鄭而卒不能存許亦何益矣</hi>
公至自侵鄭<lb/>
<pb n="10b"/>
　<hi>前此奉伯主之命以問罪鄰國猶用大夫帥師至此則君親行矣故書至以著其失也</hi>
夏季孫斯仲孫何忌如晉<lb/>
　<hi>既以報侵鄭之命而亦請于晉以取鄆也二卿並書者猶文十八年並書公子遂叔孫得臣如齊以著得</hi>
　<hi>臣之黨遂?君也此以著取鄆之志孟氏與季氏同而逐昭公者孟氏亦有罪故圍鄆亦二卿並書也諸</hi>
　<hi>儒從左氏以為陽虎?仲孫行者經無由而見此義也</hi>
秋晉人執宋行人樂祁?<lb/>
　<hi>楚受吳敗殘其國都雖藉秦師復國而禍亂極矣使晉能治鄭滅許之罪而合諸侯則中國可以復振乃</hi>
　<hi>既不能存許又以許之故而攜鄭今復執宋行人以攜宋宋雖不若鄭衛之急合于齊而趙范謀國亦失</hi>
<pb n="11a"/>
　<hi>其道矣其執行人當必有故而經文前後無可詳攷左氏以為祁?主趙氏飲酒私獻趙范相軋致然文</hi>
　<hi>定據之以罪趙范殊非經義也</hi>
冬城中城<lb/>
季孫斯仲孫忌帥師圍鄆<lb/>
　<hi>齊為昭公取鄆既不能納公而又?鄆以自利曲誠在齊但齊不能納昭公為有益于季氏而定公亦因</hi>
　<hi>以得國雖欲善辭告齊以取亦難于?端故托晉而為帥師圍鄆之謀也何忌不言何杜氏闕文為是</hi>
七年<lb/>
春王正月<lb/>
<pb n="11b"/>
夏四月<lb/>
秋齊侯鄭伯盟于鹹<lb/>
　<hi>鄭以晉責滅許之故而盟齊陳氏曰石門誌諸侯之合于鹹誌諸侯之散亦見本末也其所以至此者楚</hi>
　<hi>勢既弱無畏于楚晉伯既衰不服于晉故復相為黨同以伐異使因晉楚之無爭而睦?修好保境息民</hi>
　<hi>為自?之計中國可以休息奈何外患不作?難復興以相與自即于亂哉</hi>
齊人執衛行人北宮結以侵衛<lb/>
　<hi>晉執宋行人齊執衛行人其不義一也左氏以為衛欲叛晉諸大夫不可使結私于齊侯曰執結以侵我</hi>
　<hi>乃為沙之盟此為齊衛未有怨而忽執其行人又侵衛而衛出盟之速故為想當然之辭恐未必然也當</hi>
<pb n="12a"/>
　<hi>是齊景圖伯既得鄭又欲得衛因北宮結之來而假詞以罪之執結以侵其疆衛見晉已不在諸侯而利</hi>
　<hi>于合齊故亦因其來侵而盟齊以叛晉耳</hi>
齊侯衛侯盟于沙<hi>公作沙澤</hi>
　<hi>于鹹而鄭背晉矣于沙而衛背晉矣春秋悉書之而中國自此無伯矣</hi>
大雩<lb/>
齊國夏帥師伐我西鄙<lb/>
　<hi>西鄙之伐以報二卿之圍鄆也夫齊不出一師以討意如而納昭公乃興大?以伐西鄙而爭鄆景之舍</hi>
　<hi>義而而取利如此此所以死之日民無得而稱也</hi>
<pb n="12b"/>
九月大雩<lb/>
冬十月<lb/>
八年<lb/>
春王正月公侵齊<lb/>
　<hi>昭公孫國齊景雖不能納公而猶有取鄆圍成?鄟陵汲汲于公之事晉頃晉定則繼世而拒公于乾侯</hi>
　<hi>此定公從亡八年所親?者也既受意如之推戴而?適有國茍有良心亦當?齊而怨晉即不怨晉何</hi>
　<hi>?于晉即不?齊何怨于齊西鄙之伐亦季氏圍鄆所招乃汲汲乎?晉命而一侵再侵以致仇于齊耶</hi>
　<hi>?季氏?晉之拒昭而于齊之取鄆圍成?鄟陵不能?怨季之所?定不敢不?之季之所怨定不敢</hi>
<pb n="13a"/>
　<hi>不怨之也兩侵齊疆其得已哉</hi>
公至自侵齊<lb/>
二月公侵齊<lb/>
三月公至自侵齊<lb/>
　<hi>諸儒以為季氏圍鄆以致西鄙之伐因迫公侵齊以報之然觀晉以師來救亦是?晉命而用師故春秋</hi>
　<hi>兩皆書侵兩皆書至侵與侵鄭至侵鄭同文也</hi>
曹伯露卒<lb/>
夏齊國夏帥師伐我西鄙<lb/>
<pb n="13b"/>
　<hi>前西鄙之伐固圍鄆所招此西鄙之伐又兩侵所招然齊之收鄆原為不義故春秋兩書國夏帥師以罪</hi>
　<hi>之</hi>
公?晉師于瓦<lb/>
　<hi>?命侵齊再致西鄙之伐?晉師之來救而親出以?晉大夫雖春秋不名而書師其為大夫無疑得不</hi>
　<hi>為辱耶不書救者齊師?去不成救也其不書晉士鞅而曰晉師者諸儒謂以師為重非也如書晉士鞅</hi>
　<hi>則疑于公及士鞅之會而晉以師來救之故不著公?晉命以侵齊之故亦不著矣嗟乎昭公次乾侯三</hi>
　<hi>年而晉不禮定公為晉抗齊受伐而即以師來救懷利而不懷仁義晉伯所以?于後也</hi>
公至自瓦<lb/>
<pb n="14a"/>
　<hi>私?不至而此至者以其所?者非諸侯而為晉師故書至以著其失而又不可以書至?故以地至而</hi>
　<hi>曰自瓦也</hi>
秋七月戊辰陳侯柳卒<lb/>
晉士鞅帥師侵鄭遂侵衛<lb/>
　<hi>鹹沙之?鄭衛皆合于齊而晉師遂及鄭衛矣夫晉自失諸侯不修禮與詞以致衣裳之?而欲以?兵</hi>
　<hi>脅之又僅僅為無名之侵?乎諸侯既不懷?又不畏威而魯宋皆去也</hi>
?曹靖公<lb/>
九月?陳懷公<lb/>
<pb n="14b"/>
季孫斯仲孫何忌帥師侵衛<lb/>
　<hi>魯既為晉侵鄭又為晉侵衛以晉之故而兩失兄弟之好其何以為國乎</hi>
冬衛侯鄭伯盟于曲濮<lb/>
　<hi>衛鄭相盟不特約以抗晉而亦惡于魯之無禮也</hi>
從祀先公<lb/>
　<hi>三?以為順祀閔僖也文定取馮氏之?以為始祀昭公于廟也高氏以為正?公之祀也三者之?文</hi>
　<hi>定為長而亦于從字不合當是魯以定公為昭公之弟不以昭公為禰廟而祔于成公之廟以從祀故春</hi>
　<hi>秋書以譏之耳是必文公不祧成公不遷而定公所祀之高曾祖禰仍為文宣成襄也而又遲至八年始</hi>
<pb n="15a"/>
　<hi>祔祭于意如既死之後則皆季氏之罪也杜氏因左氏順祀先公而祈焉句謂陽虎將作大事欲以順事</hi>
　<hi>取媚于是後儒以從祀為陽虎為之觀春秋書法祀先公為一事竊?玉大弓為一事左氏辛卯禘壬辰</hi>
　<hi>享者是序陽虎因祭而作亂後儒遂以陽虎欲作亂而祭比祀先公竊?玉大弓作一事論殊難通曉</hi>
盜竊?玉大弓<lb/>
　<hi>陽虎以邑叛不書而書竊?玉大弓蘇氏以為分器重于地然而先王賜履先公受之以世其子孫尺寸</hi>
　<hi>不可以不守分地分器顧有輕重哉其謂陽虎以鄆讙龜陰叛奔齊與侯犯以郈南蒯以費叛皆以賤而</hi>
　<hi>不書庶幾得之然書竊?玉大弓而竊邑以奔可以不書猶之書公子?奔齊而南蒯之以費叛可以不</hi>
　<hi>書兩書圍郕而俟犯之以郕叛可以不書也讀者推其故而詳其事之本末則雖不書而可知矣又當時</hi>
<pb n="15b"/>
　<hi>所據皆三家之私邑而以?公室為名如書叛則不知其叛公室叛三家故雖不賤亦疑于不書也諸儒</hi>
　<hi>多以曹郲無大夫如?勸懲則雖莒牟夷邾快以賤而得書于魯之叛臣又以為以賤而不書何以莒邾</hi>
　<hi>之叛有繫乎懲而魯之叛無?乎懲耶論之不可以通如此陽虎非卿而其?取?器于私隱之地是亦</hi>
　<hi>盜行不謂之盜而何哉故春秋五書?不盡以其賤而不名也</hi>
九年<lb/>
春王正月<lb/>
夏四月戊申鄭伯蠆卒<lb/>
得?玉大弓<lb/>
<pb n="16a"/>
　<hi>前書?竊此書得其得之于盜明矣得之于盜而不能詰盜是亦春秋所譏也</hi>
六月?鄭獻公<lb/>
秋齊侯衛侯次于五氏<lb/>
　<hi>齊侯衛侯次于五氏又次于垂葭又次于集蒢至哀元年而後書齊侯衛侯伐晉此齊衛憚于伐晉而為</hi>
　<hi>?張之勢以觀晉之變也杜氏以為諱伐盟主故不書伐固非陳氏以為有盟主非美事無盟主非細故</hi>
　<hi>故春秋重?晉亦不盡然也觀于魯及齊平夫子相定公?齊侯于夾谷則知夫子亦不以堅事晉為是</hi>
　<hi>?夫子以睦?國息兵爭為義不以晉為盟主魯當堅事盟主而與齊為敵為義也然則春秋何重于伐</hi>
　<hi>盟主而以不書伐書次為?有義乎且如春秋凡書次皆非有侵伐之實跡也</hi>
<pb n="16b"/>
秦伯卒<lb/>
冬?秦哀公<lb/>
十年<lb/>
春王三月及齊平<lb/>
　<hi>暨平及平文定曰暨者齊求于魯及者魯求于齊也?氏引書羲暨和及祖甲及我周文王之云辨之謂</hi>
　<hi>暨猶及也然觀書辰暨佗彄奔辰及佗彄地叛固即其人而有異文矣但穀梁以暨為不得已文定以我</hi>
　<hi>及齊平非不得已則又皆泥于文也齊之請平于昭何所不得已而定既以侵齊召怨又將叛晉顧可謂</hi>
　<hi>其得已也哉</hi>
<pb n="17a"/>
夏公會齊侯于夾谷<lb/>
　<hi>觀前書及齊平而此書夾谷之?則齊魯之平?兩欲之左氏萊人以兵?魯侯穀梁齊人鼓譟而起欲</hi>
　<hi>以執魯君之?皆不足據?皆欲歸?于孔子之相故為此?也</hi>
公至自夾谷<lb/>
　<hi>夾谷之?亦至者初及齊平兩君相見非無事而好?之常也?是時諸侯皆有事魯皆屈己以?之故</hi>
　<hi>此後盟??牽皆至也</hi>
晉趙鞅帥師圍衛<lb/>
　<hi>晉主夏盟伐衛不服而至于圍之晉之伯業衰矣</hi>
<pb n="17b"/>
齊人來歸鄆讙龜陰田<lb/>
　<hi>魯事晉仇齊故齊不歸田既及齊平而為夾谷之?宜乎齊之歸田矣三傳及諸儒皆欲歸?夫子故以</hi>
　<hi>為齊服孔子之有禮而歸田文定以為孔子不自序其績而又以為安而無所避真而無所妄則不盡然</hi>
　<hi>也觀春秋書平書?而後書歸田其不自序績明矣</hi>
叔孫州仇仲孫何忌帥師圍郈<lb/>
秋叔孫州仇仲孫何忌帥師圍郈<hi>郈公作費</hi>
　<hi>以二卿圍叛邑至再而後克之侯犯之?而郈之堅大可知矣此他日墮三都之端夫子所以因其機而</hi>
　<hi>用之也</hi>
<pb n="18a"/>
宋樂大心出奔曹<lb/>
　<hi>樂大心奔公子地奔辰暨佗彄奔一年而奔二弟三臣宋之無政可知矣至諸人之罪則于入叛誅之</hi>
宋公子地出奔陳<lb/>
　<hi>地分室以嬖獵而怒公之取馬以與向魋乃抶魋奪之以逆公焉得無罪乎</hi>
冬齊侯衛侯鄭游速會于安甫<lb/>
　<hi>齊既盟鄭于鹹盟衛于沙今復合為安甫之?齊幾幾乎有復伯之勢矣</hi>
叔孫州仇如齊<lb/>
　<hi>夾谷既?而又往聘以拜歸田去晉合齊其跡顯然</hi>
<pb n="18b"/>
宋公之弟辰暨仲佗石彄出奔陳<lb/>
　<hi>以地馬與向魋固宋公之過地抶魋而奪之不已甚乎地奔而宋公不止或猶可周旋以冀他日之歸而</hi>
　<hi>辰岸然挾佗彄俱去不尤甚乎推其出奔之由數人者己不能無罪?又入蕭以叛耶文定以書弟為罪</hi>
　<hi>宋公之嬖魋而失二弟無親親之恩亦不盡然也</hi>
十有一年<lb/>
春宋公之弟辰及仲佗石彄公子地自陳入于蕭以叛<lb/>
　<hi>奔云暨者佗彄亦志乎奔而辰暨之奔也叛云及者辰王乎叛而及佗彄公子地以叛也何氏以及為汲</hi>
　<hi>汲之意夫及平及戰謂其汲汲于平汲汲于戰可也以為汲汲于叛可乎叛即不汲汲而顧可恕其罪乎</hi>
<pb n="19a"/>
　<hi>李氏以為上暨字?佗彄下及字?辰于義為妥</hi>
夏四月<lb/>
秋宋樂大心自曹入于蕭<lb/>
　<hi>大心托疾辭使遭讒被逐其出奔非得已也亦入辰黨以叛何耶然則大心亦非抱貞守義者也子明之</hi>
　<hi>讒宋公之逐未為不道矣</hi>
冬及鄭平<lb/>
　<hi>前之侵鄭受晉命也既背晉不事則不得不平鄭以釋怨修好矣書及者魯志也</hi>
叔還如鄭?盟<lb/>
<pb n="19b"/>
十有二年<lb/>
春薛伯定卒<lb/>
夏?薛襄公<lb/>
叔孫州仇帥師墮郈<lb/>
　<hi>侯犯據郈二卿親帥師不能克而犯以奔齊故墮三都自郈始而侯犯既奔叔孫氏方受之于齊邑無?</hi>
　<hi>臣故墮三都惟郈為易也</hi>
衛公孟彄帥師伐曹<lb/>
　<hi>楚患既息晉伯亦衰而互相侵伐則諸侯之自為亂也</hi>
<pb n="20a"/>
季孫斯仲孫何忌帥師墮費<lb/>
　<hi>墮三都事不可看得稀奇如謂是夫子禮教?化所致何以不能教成人化孟孫乎至?三家自墮亦非</hi>
　<hi>也叔孫墮郈季孫墮費如謂自墮其邑欲行則行則孟孫不墮欲止則止何人又煩定公親帥師以墮之</hi>
　<hi>乎?是時家臣相繼據邑以叛而每以?公室為名是三家之邑適為叛臣圖己之資正難為計而夫子</hi>
　<hi>乘機為墮之之?故三家從之而又格于家臣?議故反假公室之令以為墮邑之名也</hi>
秋大雩<lb/>
冬十月癸亥公會齊侯盟于?<hi>齊公作晉</hi>
　<hi>夾谷?後而又為?之盟固魯之?齊歸田而亦齊之欲堅魯好也</hi>
<pb n="20b"/>
十有一月丙寅朔日有食之<lb/>
公至自?<lb/>
十有二月公圍成<lb/>
公至自圍成<lb/>
　<hi>夫子不能墮成論者為之深惜文定遂謂圍成時孔子未?得魯國之政必辨言如少正卯者疑沮其間</hi>
　<hi>至明年由大司寇攝相誅少正卯與聞國政而女樂之饋孔子遂行以此成終不得墮也其?曲矣夫三</hi>
　<hi>家苦叛臣之據邑夫子似為三家忠謀而其實可漸以殺三家之勢亦用魯行道之一端季叔未覺則郈</hi>
　<hi>費墮孟氏覺之則成不墮夫子固無如之何也成不墮何足以損夫子之道哉使夫子?得魯而行其道</hi>
<pb n="21a"/>
　<hi>教之以禮化之以?則天下歸心何三家之不可格雖郈費皆不墮亦不足以為患不然聖人之治乃與</hi>
　<hi>秦皇李斯之銷兵器?名城同用哉其至圍成者以著圍之而成終不得墮也又以著叔孫墮郈則郈墮</hi>
　<hi>季仲墮費則費隳定公親用師而不能墮成也</hi>
十有三年<lb/>
春齊侯衛侯次于垂葭<lb/>
夏築蛇淵囿<lb/>
　<hi>奪民時而興苑囿定公之志荒矣李氏以為此?非夫子為相時然使夫子相而能止其不築囿則亦能</hi>
　<hi>止其不受女樂矣是年夫子雖未攝相而已自中都宰為司空司寇于朝如此等之事勢可以止則止之</hi>
<pb n="21b"/>
　<hi>勢不可以止則姑聽之漸以格君心之非而變?家之習則亦不足以為行道之累逮乎女樂之饋君臣</hi>
　<hi>宴樂三日不朝而後知定公之心終不可格三家之習終不可變于是而去志始?也</hi>
大蒐于比蒲<lb/>
　<hi>春秋三書囿成築鹿囿昭築郎囿定猶以為未足而又築蛇淵囿晉楚之爭既息齊鄭之盟既堅君臣之</hi>
　<hi>間樂其所樂也春秋五書蒐昭一蒐于紅再蒐于比蒲三蒐于昌間定又有甚焉而比年兩蒐于比蒲公</hi>
　<hi>室外虞?晉之加兵三家?患叛臣之?己君臣之間憂其所憂也?政不修而事荒于觀遊志瀆于師</hi>
　<hi>武?未有不愛民力而猶惜民命者也宜乎夫子之道卒不可以行歟</hi>
衛公孟彄帥師伐曹<lb/>
<pb n="22a"/>
　<hi>衛兩伐曹皆為無名若以曹不叛晉而伐之尤為不義也</hi>
秋晉趙鞅入于晉陽以叛<lb/>
　<hi>趙鞅殺邯鄲午實為始禍范中行雖以私伐鞅而鞅恃有?邑既不忌其君而殺干又?私邑以拒范中</hi>
　<hi>行不得不謂之叛也</hi>
冬晉荀寅士吉射入于朝歌以叛<hi>荀寅下公有及字</hi>
　<hi>荀寅士吉射敢于伐君罪浮于鞅矣春秋未見末減趙鞅而加重荀士者其無忌于君一也是時諸侯叛</hi>
　<hi>于外而晉不能復與齊爭者三卿?亂故也晉伯之衰以欒盈之叛晉伯之?以趙鞅荀士之叛而齊皆</hi>
　<hi>因之以弱晉?不協于大臣所以外見侮于鄰國也</hi>
<pb n="22b"/>
晉趙鞅歸于晉<lb/>
　<hi>前書趙鞅叛罪趙鞅也此書趙鞅歸罪晉定也通春秋?君衛州吁齊無知之外無得討者然亦未見復</hi>
　<hi>用事于國復用事而見于經者趙盾而已通春秋叛君晉欒盈鄭良霄之外無得討者然亦未見復用事</hi>
　<hi>于國復用事而見于經者趙鞅而已然盾用事而晉猶?鞅用事而晉漸弱則時勢不同而定之見脅于</hi>
　<hi>?家不能及身而爭齊伯長?池尚能保公室于數傳之後哉諸儒?以盾再見經而春秋書?君原其</hi>
　<hi>為法受惡然則鞅再見經而春秋之書叛又有義耶</hi>
薛?其君比<lb/>
　<hi>稱國以?者四薛?比莒??其左氏無事實可攷惟其無攷故不得其?君之實也惟不得其實則既</hi>
<pb n="23a"/>
　<hi>不可以專罪一人又不可以散罪?人也以薛莒觀之則晉?州蒲吳?僚皆不得其實之故也</hi>
十有四年<lb/>
春衛公叔戍來奔<lb/>
衛趙陽出奔宋<hi>衛公穀作晉</hi>
　<hi>衛靈受南子之愬而逐其宗臣并二大夫此所以積久而不能保有世子以致亂其國也</hi>
二月辛巳楚公子結陳公孫佗人帥師滅頓以頓子牂<lb/>
歸<hi>孫公作子牂公作搶</hi>
　<hi>召陵侵後晉不能復得諸侯諸侯?亂陳復去而從楚以助楚滅頓楚固怒頓之附晉而陳遂不顧?鼬</hi>
<pb n="23b"/>
　<hi>之盟其罪均矣</hi>
夏衛北?結來奔<lb/>
五月於越敗吳于檇李吳子光卒<hi>檇公作醉</hi>
　<hi>五年於越入吳至此敗吳而傷吳子?池之歲越又入吳春秋悉書之哀元年吳子敗越樓勾踐于?稽</hi>
　<hi>不書文定以為?稽之役夫差復父讎而非報怨故春秋以為常事不書非也吳能弱楚又爭長于?池</hi>
　<hi>能弱楚則中國賴以休息爭長于?池則中國息楚患又將有吳患而卒至于敗?者越人議其後也使</hi>
　<hi>不書越之入吳敗吳則吳之所以不能抗楚不能得志中國之實不著矣而吳之敗越則吳越之勝敗無</hi>
　<hi>關于中國不足以書也</hi>
<pb n="24a"/>
公會齊侯衛侯于牽<hi>牽公作堅又作<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>
                    </hi>
　<hi>牽洮之?左氏以為謀救范氏夫衛奔其三臣而二臣在魯不當合志以助范氏宋有五叛在蕭?難未</hi>
　<hi>靖尤不當從齊以助范氏也或是齊欲乘范氏之亂以伐晉?三國來?而三國不從故不見有伐晉之</hi>
　<hi>師至再逾年而從之伐晉者獨衛也</hi>
公至自會<lb/>
秋齊侯宋公會于洮<lb/>
　<hi>洮之?宋當與鹹之?鄭沙之?衛夾谷之?魯同?至此而宋亦去晉即齊也李氏之?為是</hi>
天王使石尚來歸脤<lb/>
<pb n="24b"/>
　<hi>書歸脤者譏也諸儒之?皆是</hi>
衛世子蒯聵出奔宋<lb/>
　<hi>張氏從二劉之?不信左氏殺母之事以為南子之讒言而非當時之實?也汪氏以為楚商臣蔡般稱</hi>
　<hi>世子?君不當泥于蒯聵稱世子而盡廢左氏殺母之事也文定以為特書世子以兩著其罪然兩著其</hi>
　<hi>罪亦不在特書世子也使春秋欲專罪蒯聵而有不書世子者乎不書世子則不知蒯聵為衛之何人又</hi>
　<hi>非如突忽羈赤有兩人牽連以書使可索其名實也?從其實而書世子則世子之不安于國與致世子</hi>
　<hi>之不安于國是非之義可攷而知之矣</hi>
衛公孟彄出奔鄭<lb/>
<pb n="25a"/>
　<hi>宋奔一母弟一公子三大臣衛奔一世叔一世子三大臣悉書于?即不必攷其事之實而懸論其義使</hi>
　<hi>奔者皆有罪而縱之奔則兩國為無政使奔者皆無罪而迫之奔則兩君為無道使有有罪者有無罪者</hi>
　<hi>則國無政而君無道國無政君無道皆亂也</hi>
宋公之弟辰自蕭來奔<lb/>
　<hi>魯納衛公叔戍北?結猶納?人之常辰據蕭以叛者四年再奔而魯納之則不能免于納叛之罪矣春</hi>
　<hi>秋未嘗諱而不書也</hi>
大蒐于比蒲<lb/>
邾子來會公<lb/>
<pb n="25b"/>
　<hi>公蒐而邾子來?此必有謀于公者母亦知三家利其田有?取之意而來?以求庇耶觀于明年來朝</hi>
　<hi>又來奔喪皆勤謹以事魯及公薨逾年而即伐取其田則是年猶定公所庇而三家姑從之也</hi>
城莒父及霄<lb/>
十有五年<lb/>
春王正月邾子來朝<lb/>
鼷鼠食郊牛牛死改卜牛<lb/>
二月辛丑楚子滅胡以胡子豹歸<lb/>
　<hi>江?從齊而楚滅之齊不能救頓胡從晉而楚滅之晉不能救小國何利于?屬哉然觀沈不會召陵而</hi>
<pb n="26a"/>
　<hi>晉滅之則頓胡?召陵而楚滅之?矣晉且不義何罪乎楚故書楚子滅頓楚子滅胡皆以罪中國也</hi>
夏五月辛亥郊<lb/>
壬申公薨于高寢<lb/>
鄭罕達帥師伐宋<hi>罕公作軒</hi>
　<hi>諸儒以鄭之伐宋為公子地故然春秋不書公子地奔鄭則伐宋未見其為公子地也</hi>
齊侯衛侯次于渠蒢<hi>渠蒢公作蘧蒢</hi>
　<hi>渠蒢之次左氏以為救宋李氏以為與五氏垂葭同為謀晉其?為是使果救宋則當書救書次以示譏</hi>
　<hi>不當但書次也如謀救宋不應鄭師在宋而猶緩為之謀也觀明年齊衛伐晉則為謀伐晉無疑?齊衛</hi>
<pb n="26b"/>
　<hi>憚于伐晉三次以謀而後乘晉亂以伐之也</hi>
邾子來奔喪<lb/>
秋七月壬申姒氏卒<lb/>
　<hi>妾之卒?不書書姒氏之卒?者魯以禮卒之?之故書以示譏也以禮卒?而不書夫人小君者哀公</hi>
　<hi>未逾年之君未及尊母為夫人故不得似他妾母之稱夫人小君非以不稱夫人小君為得禮也啖氏以</hi>
　<hi>不稱夫人為正名者非也劉氏以哀未成君不敗稱夫人亦不是陳氏汪氏得之</hi>
八月庚辰朔日有食之<lb/>
九月滕子來會?<lb/>
<pb n="27a"/>
丁巳?我君定公雨不克?戊午日下昃乃克?<hi>昃公作稷</hi>
　<hi>無?之?為是既擇丁巳?不克?而至次日戊午乃?不可不詳其日也詳其日以書之而不?之實</hi>
　<hi>著矣</hi>
辛巳?定姒<lb/>
　<hi>?先輕而後重定姒之?後于定公之?是成禮以?妾母而非禮也定姒之稱與襄公母之諡定姒同</hi>
　<hi>先儒疑有一誤或是生未及尊為夫人卒不當有諡而又不可以無稱故以定公之諡為諡如宋共公夫</hi>
　<hi>人之諡共姬耳然非適夫人而諡配先公又與祖姑無?亦不得謂之禮也日紀辛巳以八月庚辰朔數</hi>
　<hi>之九月之丁巳距庚辰三十八日辛巳則距庚辰六十二日九月不當有此日矣或以比之僖二十八年</hi>
<pb n="27b"/>
　<hi>書壬申公朝于王所上不?月謂此為十月之辛巳而上亦不繫月然此下明有冬城漆之文不當移冬</hi>
　<hi>十月之日紀于九月之後也成十七年日食十二月丁巳朔十一月不當有壬申公穀以壬申為十月嬰</hi>
　<hi>齊待君命而卒故紀于十一月而于此不言其故則前?亦不可從劉氏陸氏以壬申為史文之誤而于</hi>
　<hi>此亦無?然不合兩有朔可紀之日而皆誤文也故疑十七年是閏十一月此年閏九月辛巳當在閏月</hi>
　<hi>耳則春秋歲終置閏不可為定論矣大衍?文十七年閏六月此年閏三月大衍紀日食與春秋皆差則</hi>
　<hi>閏之不合?矣而亦可知兩年皆閏也長?于十七年閏十二月于此年不置閏恐是忽于九月之不當</hi>
　<hi>有辛巳也</hi>
冬城漆<lb/>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋宗朱辨義卷十一<lb/>
</p>
<p>
</p>
  </div>
</body>
</text>
</TEI>