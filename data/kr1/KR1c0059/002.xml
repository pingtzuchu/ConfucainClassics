<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷二</head> <lb/>
    <p>
<pb n="1a"/>
欽定四庫全書<lb/>
　讀詩質疑卷二<lb/>
　　　　　　　　　　太僕寺少卿嚴虞惇撰<lb/>
　召南<lb/>
　鵲巢夫人之德也國君積行累功以致爵位夫人起<lb/>
　家而居有之德如鳲鳩乃可以配焉<lb/>
　　朱註南國諸侯被文王之化能正心修身以齊其<lb/>
　　家其女子亦被后妃之化有專?純一之德故嫁<lb/>
<pb n="1b"/>
　　於諸侯而詩人美之不言所美之人者世遠而不<lb/>
　　可知也　虞惇按舊?以周南之關雎召南之鵲<lb/>
　　巢皆美文王妃太姒之德夫一文王也於周南為<lb/>
　　王者於召南為諸侯一太妃也於周南稱后妃於<lb/>
　　召南稱夫人無是理也或有以周南為聖人之化<lb/>
　　召南為賢人之化同是文王之化不應有賢聖之<lb/>
　　?又或以周公為聖召公為賢或以聖人之化為<lb/>
　　文王賢人之化為太王王季太王王季行召南之<lb/>
<pb n="2a"/>
　　教興王業而文王行周南之教以受命皆支離附<lb/>
　　會之?不可從也<lb/>
維鵲有巢維鳩居之之子于歸百兩御之<hi>居御平去通韻不必?</hi>
　興也　朱註鵲鳩皆鳥也之子指夫人也　毛傳百<lb/>
　兩百乘也諸侯之子嫁於諸侯送御皆百乘　孔氏<lb/>
　曰車有兩輪故稱兩　鄭箋御迎也<lb/>
　蘇氏曰鳩性拙不能自為巢而居鵲之成巢　?氏<lb/>
<pb n="2b"/>
　曰鳩居鵲巢比夫人坐享成業非有婦德者殆無以<lb/>
　堪之也　張氏曰惟其專?純一能端然享之是乃<lb/>
　夫人之德也有所作為則非婦道矣　朱註此詩之<lb/>
　意猶周南之有關雎也<lb/>
維鵲有巢維鳩方之之子于歸百兩將之<lb/>
　興也　毛氏曰方有之也將送也<lb/>
維鵲有巢維鳩盈之之子于歸百兩成之<lb/>
　興也　毛傳盈滿也　鄭箋言?媵姪娣之多是子<lb/>
<pb n="3a"/>
　有鳲鳩之德故以百兩之禮送迎成之<lb/>
　　鵲巢三章章四句<lb/>
　　　虞惇按毛傳鳩鳲鳩秸鞠也孔疏郭璞云今布<lb/>
　　　穀也埤倉云鴶鵴方言云戴勝歐陽氏云鳩拙<lb/>
　　　鳥也今人直謂之鳩者是也蘇氏亦云鳩非鳲<lb/>
　　　鳩諸家迄無定?故今從朱子但曰鳥名而已<lb/>
　　　凡鳥獸草木箋釋各殊非確然可據者皆未敢<lb/>
　　　以臆定也後放此<lb/>
<pb n="3b"/>
　采蘩夫人不失職也夫人可以奉祭祀則不失職矣<lb/>
　　嚴氏曰春秋傳苟有明信澗溪沼沚之毛蘋蘩?<lb/>
　　藻之菜筐筥錡?之器潢汙行潦之水可薦於鬼<lb/>
　　神可羞於王公所謂可者不在物而在人也<lb/>
于以采蘩于沼于沚于以用之公侯之事<hi>沚事上去通韻不必?</hi>
　賦也　毛傳于於也蘩皤蒿也沼池沚渚也　曹氏<lb/>
　曰采於沼沚者就潔之　毛傳事祭事也<lb/>
<pb n="4a"/>
　毛傳公侯夫人執蘩菜以助祭神饗德與信不求備<lb/>
　焉　鄭箋執蘩菜者以豆薦蘩葅言夫人於君祭祀<lb/>
　而薦此豆也　劉氏曰尊祭祀故直謂之事春秋有<lb/>
　事于太廟大事於太廟是也<lb/>
于以采蘩于澗之中于以用之公侯之?<lb/>
　賦也　毛傳山夾水曰澗?廟也<lb/>
被之僮僮夙夜在公被之祁祁薄言旋歸<lb/>
　賦也　毛傳被首飾也　鄭箋禮記主婦髲?　毛<lb/>
<pb n="4b"/>
　傳僮僮竦敬也夙早也　鄭箋公公事也早夜在事<lb/>
　謂視濯溉饎?之事　毛傳祁祁舒遲也去事有儀<lb/>
　也　鄭箋還歸者自廟反其燕寢<lb/>
　蘇氏曰在宗廟則竦敬還歸則舒遲各獲其宜也<lb/>
　朱註祭義曰及祭之後陶陶遂遂如將復入然不欲<lb/>
　遽去愛敬之無已也　虞惇按孔疏周禮追師掌為<lb/>
　副編次次次第?長短為之所謂髲?即次也副以<lb/>
　從王祭祀祭不當服次今言被者視濯溉乃祭前事<lb/>
<pb n="5a"/>
　非正祭之時祭畢釋祭服復被而還歸也<lb/>
　　采蘩三章章四句<lb/>
　　　虞惇按此詩集註有二?後?以此為后夫人<lb/>
　　　親蠶之禮蘩所以生蠶公侯之?即公桑蠶室<lb/>
　　　其?蓋本之魯詩世所傳申公?者是也今仍<lb/>
　　　以序為正<lb/>
　草蟲大夫妻能以禮自防也<lb/>
喓喓草蟲趯趯阜螽未見君子憂心忡忡亦既見止亦<lb/>
<pb n="5b"/>
既覯止我心則降<hi>降古?工反後並同不從?</hi>
　毛傳興也喓喓聲也草蟲常羊也趯趯躍也阜螽蠜<lb/>
　也忡忡猶衝衝也止辭也覯遇降下也<lb/>
　鄭箋草蟲鳴阜螽躍而從之　朱註大夫行役於外<lb/>
　其妻獨居感時物之變而思其君子如此<lb/>
陟彼南山言采其蕨未見君子憂心惙惙亦既見止亦<lb/>
既覯止我心則?<lb/>
　興也　毛傳蕨?也　陸氏曰周秦曰蕨齊魯曰?<lb/>
<pb n="6a"/>
　　毛傳惙惙憂也<lb/>
　朱註登山蓋託以望君子也　歐陽氏曰婦人見時<lb/>
　物之變新感其君子久出而思得見之也<lb/>
陟彼南山言采其薇未見君子我心傷悲亦既見止亦<lb/>
既覯止我心則夷<lb/>
　興也　陸氏曰薇山?也　毛傳夷平也<lb/>
　　草蟲三章章七句<lb/>
　　　虞惇按毛鄭以大夫妻為在塗之女憂心不當<lb/>
<pb n="6b"/>
　　　夫恐被出而歸宗亦非詩本義既云大夫妻其<lb/>
　　　非在塗之女可知鄭引男女覯精解覯止之覯<lb/>
　　　尤屬附?今削之喓喓草蟲是託物以起興三<lb/>
　　　章皆然集註云賦亦非是<lb/>
　采蘋大夫妻能循法度也能循法度則可以承先祖<lb/>
　共祭祀矣<lb/>
　　鄭箋女子十年不出姆教婉娩聽從執麻枲治絲<lb/>
　　繭織紝組紃學女事以共衣服觀於祭祀納酒漿<lb/>
<pb n="7a"/>
　　籩豆葅醢禮相助奠十有五而笄二十而嫁此言<lb/>
　　能循法度者今既嫁為大夫妻能循其為女之時<lb/>
　　所學所觀之事以為法度　朱註南國被文王之<lb/>
　　化大夫妻能奉祭祀其家人?其事以美之<lb/>
于以采蘋南澗之濱于以采藻于彼行潦<lb/>
　賦也　毛傳蘋大蓱也濱?也藻聚藻也行潦流潦<lb/>
　也<lb/>
于以盛之維筐及筥于以湘之維錡及?<lb/>
<pb n="7b"/>
　賦也　毛傳方曰筐圓曰筥湘烹也錡?屬有足曰<lb/>
　錡無足曰?<lb/>
于以奠之宗室牖下誰其尸之有齊季女<hi>下古音?不從?後並同</hi>
　賦也　毛傳奠置也宗室大宗之廟也大夫士祭於<lb/>
　宗廟　朱註牖下室中西南隅所謂?也　毛傳尸<lb/>
　主齊敬季少也　劉氏曰季女大夫之妻也　朱註<lb/>
　祭祀之禮主婦主薦豆實以葅醢<lb/>
<pb n="8a"/>
　毛傳蘋藻薄物也澗潦至質也筐筥錡?陋器也少<lb/>
　女微主也　王氏曰所薦有常物所采有常處所用<lb/>
　有常器所奠有常地皆循而不變所謂法度也　?<lb/>
　氏曰煩而不厭久而不懈循其序而有常積其誠而<lb/>
　益厚然後祭祀成焉季女之少若未足以勝此而實<lb/>
　尸此者以其有齋敬之心也采蘩以職言舉其綱也<lb/>
　采蘋以法度言詳其目也尊卑之辨也　蘇氏曰幼<lb/>
　而習之既嫁而奉祭杞則終身行焉所謂能循法度<lb/>
<pb n="8b"/>
　也　春秋傳濟澤之阿行潦之蘋藻寘諸宗室季蘭<lb/>
　尸之敬也<lb/>
　　采蘋三章章四句<lb/>
　　　虞惇按此詩毛鄭皆以為教成之祭而王肅則<lb/>
　　　云此大夫妻助夫氏之祭采蘋藻以為葅設之<lb/>
　　　于??即牖下也據序大夫妻能循法度既云<lb/>
　　　大夫妻則其非未嫁之女可知王?是也集註<lb/>
　　　亦本王?今從之<lb/>
<pb n="9a"/>
　甘棠美召伯也召伯之教明於南國<lb/>
　　鄭箋召伯姬姓名奭食采於召作上公為二伯後<lb/>
　　封於燕　孔氏曰武王之時召公為王官之伯<lb/>
　　史記燕世家召公之治西方甚得兆民和召公巡<lb/>
　　行鄉邑有棠樹?獄政事其下自侯伯至庶人各<lb/>
　　得其所無失職者召公卒而民人思召公之政?<lb/>
　　棠樹不敢伐歌詠之作甘棠之詩　漢書王吉傳<lb/>
　　昔召公述職當民事時舍於棠下而聽斷焉是時<lb/>
<pb n="9b"/>
　　人皆得其所後世思其仁恩至于不伐甘棠甘棠<lb/>
　　之詩是也<lb/>
蔽芾甘棠勿剪勿伐召伯所茇<lb/>
　賦也　范氏曰蔽芾盛?　毛傳甘棠杜也翦去伐<lb/>
　擊也茇草舍也<lb/>
蔽芾甘棠勿翦勿敗召伯所憩<hi>敗卦韻憩霽韻本通不必?下章同</hi>
　賦也　朱註敗折也　毛傳憩息也<lb/>
<pb n="10a"/>
蔽芾甘棠勿翦勿拜召伯所?<lb/>
　賦也　朱註拜屈也　毛傳?舍也<lb/>
　嚴氏曰愛之愈深?之愈至也　孔叢子孔子曰吾<lb/>
　於甘棠見宗廟之敬也<lb/>
　　甘棠三章章三句<lb/>
　　　虞惇按召伯所茇當是召伯巡行之時偶舍止<lb/>
　　　甘棠之下後人思而愛之而鄭箋云召伯重煩<lb/>
　　　勞百姓止舍小棠之下遂以蔽芾為小??苑<lb/>
<pb n="10b"/>
　　　亦云當桑蠶之時不欲變民事舍甘棠之下而<lb/>
　　　聽斷?殊褊狹後世大臣有以?粟布被為廉<lb/>
　　　以敝車羸馬為儉矯情干譽而實無益于民者<lb/>
　　　皆此等??之矣　又按唐太學博士施士丐<lb/>
　　　?詩云勿翦勿拜拜小低屈也上言勿翦終言<lb/>
　　　勿拜明召伯漸遠人思不忘也毛註拜猶伐失<lb/>
　　　之矣?見朱子韓昌黎集註<lb/>
　行露召伯聽訟也衰亂之俗微貞信之教興疆暴之<lb/>
<pb n="11a"/>
　男不能侵陵貞女也<lb/>
厭浥行露豈不夙夜謂行多露<hi>夜古音豫後同不從?</hi>
　虞惇曰比也　毛傳厭浥濕意也行道也<lb/>
　?氏曰杜氏左傳注云豈不欲早暮而行懼多露之<lb/>
　濡已喻違禮而行必有汙辱　李氏曰蓋女子之自<lb/>
　守如此<lb/>
誰謂雀無角何以穿我屋誰謂女無家何以速我獄雖<lb/>
速我獄室家不足<hi>此章家字不入韻不必?集註兩章<pb n="11b"/>?兩音尤非是</hi>
　興也　毛傳速召獄埆也　鄭氏曰埆者囚證於埆<lb/>
　核之處周禮謂之圜土<lb/>
　鄭箋人皆謂雀之穿屋似有角?暴之男召我而獄<lb/>
　似有室家之道於我不知雀之穿屋不以角乃以咮<lb/>
　強暴之男召我而獄不以室家之道乃以侵陵物有<lb/>
　似而非者士師所當審也室家不足謂媒妁之言不<lb/>
　和六禮之來強委之　李氏曰當時男子誣女子嘗<lb/>
<pb n="12a"/>
　有室家之約故速之於獄而其實誣之也室家不足<lb/>
　所謂使有情者得盡其辭也<lb/>
誰謂鼠無牙何以穿我墉誰謂女無家何以速我訟雖<lb/>
速我訟亦不女從<hi>牙古音吾後同家音姑牙家墉從隔句韻墉訟從同韻不必?</hi>
　興也　楊氏曰牙牡齒也　毛傳墉牆也　陸氏曰<lb/>
　雀有咮而無角鼠有齒而無牙　毛傳不從不棄禮<lb/>
　而隨此強暴之男也<lb/>
<pb n="12b"/>
　呂氏曰使貞女之志得伸者召伯聽訟之明也<lb/>
　　行露三章一章三句二章章六句<lb/>
　　　虞惇按鄭箋云道中有露謂二月中嫁娶時毛<lb/>
　　　傳云昏禮財帛不過五兩皆屬衍?首章喻女<lb/>
　　　子之守身而不正言其事於六義屬比毛云興<lb/>
　　　朱云賦俱非是列女傳云召南申人之女許嫁<lb/>
　　　於酆夫家禮不備而欲取之女不可訟之於理<lb/>
　　　女終守義作此詩據詩意乃是強暴之男侵凌<lb/>
<pb n="13a"/>
　　　貞女而女不肯從若已經許嫁但以六禮不備<lb/>
　　　而拒之亦不得為貞信之教興向之?蓋本魯<lb/>
　　　詩也　又按次章起二句用韻三句不入韻猶<lb/>
　　　今之律詩也卒章首句與三句韻次句與四句<lb/>
　　　韻謂之隔句韻或疑家字卒章入韻次章何以<lb/>
　　　不入韻不知詩人立言本無定體聲相應故生<lb/>
　　　變變成方謂之音豈若後世之詩句櫛字比乎<lb/>
　　　即如燕燕之詩次章及與泣韻首章三章不入<lb/>
<pb n="13b"/>
　　　韻凱風之詩首章南與心韻次章不入韻詩中<lb/>
　　　如此類甚多必若朱子一字兩?忽從谷忽從<lb/>
　　　公勉?牽合以為詩無句不韻而不顧韻之可<lb/>
　　　通不可通未敢信以為然也<lb/>
　羔羊鵲巢之功致也召南之國化文王之政在位皆<lb/>
　節儉正直德如羔羊也<lb/>
　　?氏曰德如羔羊如羔羊之詩也<lb/>
羔羊之皮素絲五紽退食自公委蛇委蛇<hi>皮古音婆蛇<pb n="14a"/>古音陀後並同</hi>
　賦也　毛傳小曰羔大曰羊大夫羔裘以居素白也<lb/>
　古者素絲以英裘不失其制　蘇氏曰紽縫飾也<lb/>
　范氏曰退食退朝而食於家也　鄭箋自從也　毛<lb/>
　傳公公門也委蛇行可從?也<lb/>
　朱氏曰美其衣服有常制進止有常所　張氏曰委<lb/>
　蛇者舒泰而有餘裕也獨言退食者蓋於此時而然<lb/>
　則在公之正直可知也不然有所愧於中方促迫?<lb/>
<pb n="14b"/>
　遽之不暇寧有委蛇之氣象哉<lb/>
羔羊之革素絲五緎委蛇委蛇自公退食<hi>革緎食同韻不必?</hi>
　賦也　毛傳革猶皮也　孔氏曰緎縫之界域也<lb/>
羔羊之縫素絲五總委蛇委蛇退食自公<lb/>
　賦也　毛傳縫縫殺之大小得其制也　蘇氏曰總<lb/>
　縫飾也<lb/>
　王氏曰朝夕?來出公門入私門出私門入公門而<lb/>
<pb n="15a"/>
　已無私交之行也<lb/>
　　羔羊三章章四句<lb/>
　　　虞惇按自公退食鄭箋云退食減膳也與傳註<lb/>
　　　為異餘俱同<lb/>
　殷其?勸以義也召南之大夫遠行從政不遑?處<lb/>
　其室家能閔其勤勞勸以義也<lb/>
殷其?在南山之陽何斯違斯莫敢或遑振振君子歸<lb/>
哉歸哉<hi>?灰韻與斯子哉為韻?斯陽遑隔句韻子哉<pb n="15b"/>平上通韻也</hi>
　興也　毛傳殷?聲也山南曰陽　朱註何斯斯此<lb/>
　人也違斯斯此所也　毛傳違去遑暇也振振信厚<lb/>
　也　張氏曰殷其?猶鸛鳴婦嘆之義將風雨則思<lb/>
　念行者也　朱註殷殷然之?聲則在南山之陽矣<lb/>
　何此君子獨去此而不敢少暇乎於是又美其德且<lb/>
　冀其早畢事而還歸也閔之深而無怨辭所謂勸以<lb/>
　義也<lb/>
<pb n="16a"/>
殷其?在南山之側何斯違斯莫敢遑息振振君子歸<lb/>
哉歸哉<hi>側息同韻不必?</hi>
　興也　毛傳息止也<lb/>
殷其?在南山之下何斯違斯莫敢遑處振振君子歸<lb/>
哉歸哉<hi>下音?</hi>
　興也　毛傳處居也<lb/>
　　殷其?三章章六句<lb/>
　　　虞惇按殷其?毛傳云?出地奮震驚百里山<lb/>
<pb n="16b"/>
　　　出雲雨以潤天下鄭箋云殷?喻號令南山之<lb/>
　　　陽又喻其在外皆屬衍?朱子於凡詩之興皆<lb/>
　　　用則字矣字點掇成文殊無取義此詩獨得神<lb/>
　　　理故併其舊??之今集註於舊?刪去末二<lb/>
　　　句蓋不欲與序意合也<lb/>
　摽有梅男女及時也召南之國被文王之化男女得<lb/>
　以及時也<lb/>
　　孔氏曰譙周云男自二十以及三十女自十五以<lb/>
<pb n="17a"/>
　　及二十皆得以嫁娶先是則速後是則晚孫卿曰<lb/>
　　霜降逆女冰泮殺止霜降九月也冰泮正月也周<lb/>
　　禮言仲春夏小正言二月皆為期盡蕃育之法<lb/>
　　朱氏曰述女子之情欲昏姻之及時也視桃夭則<lb/>
　　少貶矣行露死?之於漢廣亦然<lb/>
摽有梅其實七兮求我庶士迨其吉兮<lb/>
　虞惇曰興而比也　毛傳摽落也　孔氏曰梅木名<lb/>
　實在樹者七落未多也　鄭箋我我當嫁者庶?迨<lb/>
<pb n="17b"/>
　及也　朱註吉吉日也<lb/>
　歐陽氏曰喻盛時不可久當及男女方盛之年相婚<lb/>
　姻也　逸齋曰詩人喜其得及時也<lb/>
摽有梅其實三兮求我庶士迨其今兮<hi>三覃韻今侵韻本通不必?</hi>
　興而比也　鄭箋梅之落差多在者餘三耳　歐陽<lb/>
　氏曰今今時也　毛傳急辭也<lb/>
摽有梅頃筐塈之求我庶士迨其謂之<lb/>
<pb n="18a"/>
　興而比也　毛傳塈取也　孔氏曰梅盡落矣故以<lb/>
　頃筐取之　歐陽氏曰謂之遣媒妁相語以求之也<lb/>
　許氏曰時雖逾而禮不可廢庶士之求我者必其命<lb/>
　媒妁通辭意然後從之此召南之風化也　朱氏曰<lb/>
　人情喜於及時而惟恐失之故其辭汲汲如此　朱<lb/>
　註蓋懼嫁不及時而有強暴之辱　歐陽氏曰召南<lb/>
　被文王之化變前時先奔犯禮之俗男女各待嫁娶<lb/>
　之年而始求昏姻故惜其盛年難久而懼過時也<lb/>
<pb n="18b"/>
　范氏曰昔者聖人觀天地萬物之情因民之有男女<lb/>
　而制為昏禮使之夫婦有?以相生養以相代續是<lb/>
　以關雎言后妃之德而至於昏姻以時鵲巢言夫人<lb/>
　之德而至於男女及時桃夭美其盛也摽有梅欲其<lb/>
　早也東山言嫁娶之候亦曰倉庚于飛熠燿其羽聖<lb/>
　人?草木蟲鳥之變意未嘗不在民也<lb/>
　　摽有梅三章章四句<lb/>
　　　虞惇按摽有梅男女及時之詩也如毛鄭?首<lb/>
<pb n="19a"/>
　　　章喻時衰二章三章喻衰落又甚乃是男女失<lb/>
　　　時之詩矣孔氏申毛意以首章為男年二十六<lb/>
　　　七女年十六七二章謂男年二十八九女年十<lb/>
　　　八九卒章謂三十之男二十之女鄭謂其實七<lb/>
　　　兮為初夏其實三兮為夏鄉晚頃筐塈之為夏<lb/>
　　　已晚皆穿鑿固滯之解鄭又云女年二十不嫁<lb/>
　　　明年仲春禮雖不備相奔不禁雖本周禮?然<lb/>
　　　不可從也詩三章皆興中有比集註云賦也亦<lb/>
<pb n="19b"/>
　　　非是<lb/>
　小星惠及下也夫人無?忌之行惠及賤妾進御於<lb/>
　君知其命有貴賤能盡其心矣<lb/>
　　虞惇按鄭氏周禮九嬪註凡群妃御見之法月與<lb/>
　　后妃其象也卑者宜先尊者宜後女御八十一人<lb/>
　　當九夕世婦二十七人當三夕九嬪九人當一夕<lb/>
　　三夫人當一夕后當一夕十五日而?云自望後<lb/>
　　反之<lb/>
<pb n="20a"/>
嘒彼小星三五在東肅肅宵征夙夜在公寔命不同<hi>星征東公同隔句韻</hi>
　朱註興也　毛傳嘒微?小星?無名者三心五噣<lb/>
　四時更見　鄭箋心在東方三月時也噣在東方正<lb/>
　月時也　毛傳肅肅疾?宵夜征行寔是也　鄭箋<lb/>
　命禮命也<lb/>
　鄭箋?星隨心噣在天猶?妾?夫人進御於君也<lb/>
　肅肅然夜行或早或暮在於君所以次序進御者是<lb/>
<pb n="20b"/>
　禮命之數不同也凡妾御於君不當夕　蘇氏曰自<lb/>
　知卑賤不敢與夫人齒也<lb/>
嘒彼小星維參與昴肅肅宵征抱衾與裯寔命不猶<hi>昴一名留今讀作留不從?</hi>
　興也　毛傳參伐也昴留也　陸氏曰二星皆西方<lb/>
　宿也　毛傳衾被也　鄭箋裯?帳也　毛傳猶若<lb/>
　也<lb/>
　鄭箋?無名之星亦?伐留在天不猶言尊卑異也<lb/>
<pb n="21a"/>
　　程氏曰賤妾進御於君是其僭恣可行而分限得<lb/>
　踰之時也乃能謹於抱衾與裯而知命之不猶則教<lb/>
　化至矣<lb/>
　　小星二章章五句<lb/>
　　　虞惇按朱註此因詩所見以起興於義無所取<lb/>
　　　特取在東在公兩字之相應耳下章亦取與昴<lb/>
　　　與裯兩字相應此殊不然詩之興未有無所取<lb/>
　　　義者若僅以在東在公兩字相應為興則凡物<lb/>
<pb n="21b"/>
　　　皆可興何獨取於三五參昴耶朱子每有興不<lb/>
　　　取義之?愚未敢從也三五在東註云三五言<lb/>
　　　其稀是即以三五為小星不主三心五噣之?<lb/>
　　　玩下章維參與昴參昴不得為小星則三五亦<lb/>
　　　不得即指小星矣今悉從毛鄭之舊又洪氏容<lb/>
　　　齋?筆謂妾御於君不應有抱衾與裯之事此<lb/>
　　　當為使臣行役之詩不知抱衾與裯尤於使臣<lb/>
　　　不合而寔命不同語?怨望亦非二南之化也<lb/>
<pb n="22a"/>
　　　凡後儒?經撥棄箋傳好立異?皆此之類也<lb/>
　　　?舉此以例其餘<lb/>
　江有汜美媵也勤而無怨嫡能悔過也文王之時江<lb/>
　沱之間有嫡不以其媵備數媵遇勞而無怨嫡亦自<lb/>
　悔也<lb/>
　　公羊傳諸侯一取九女二國媵之以娣姪從<lb/>
江有汜之子歸不我以不我以其後也悔<hi>汜以紙韻悔賄韻本通不必?</hi>
<pb n="22b"/>
　興也　毛傳決復入為汜　嚴氏曰江之有汜猶嫡<lb/>
　之有媵也　鄭箋江水大汜水小然得並流似嫡媵<lb/>
　宜俱行之子謂嫡也婦人謂嫁曰歸以猶與也<lb/>
江有渚之子歸不我與不我與其後也處<lb/>
　興也　毛傳渚小洲也水岐成渚　朱註處安也<lb/>
江有沱之子歸不我過不我過其嘯也歌<lb/>
　興也　毛傳沱江之?者　鄭箋岷山道江東?為<lb/>
　沱　朱註過謂過我而與俱也　鄭箋嘯蹙口出聲<lb/>
<pb n="23a"/>
　也嫡既覺自悔而歌<lb/>
　?氏曰始則悔悟中則相安終則相歡言之敘也<lb/>
　李氏曰惟媵不敢怨故嫡能悔過大抵不怨者使人<lb/>
　悔過之道也　陳氏曰小星之夫人惠及媵妾而媵<lb/>
　妾盡其心江沱之嫡惠不及媵妾而媵妾不怨蓋父<lb/>
　雖不慈子不可以不孝各盡其道而己矣<lb/>
　　江有汜三章章五句<lb/>
　野有死?惡無禮也天下大亂強暴相陵遂成淫風<lb/>
<pb n="23b"/>
　被文王之化雖當亂世猶惡無禮也<lb/>
　　朱註南國被文王之化女子有貞潔自守不為強<lb/>
　　暴所?者故詩人美之<lb/>
野有死?白茅包之有女懷春吉士誘之<hi>包肴韻誘有韻包通尤有為尤之上聲平上通韻不必??春包誘亦隔句韻</hi>
　興也　毛傳郊外曰野　陸氏曰?獸名?也　毛<lb/>
　傳白茅取潔清也包裹也?思也誘道也　鄭箋貞<lb/>
<pb n="24a"/>
　女欲吉士使媒人道成之<lb/>
　蘇氏曰野有死?有欲用之猶以白茅包之而後行<lb/>
　今有女於此思以春適人亦必得吉士以禮道之而<lb/>
　後可疾時不然也<lb/>
林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>野有死鹿白茅純束有女如玉<lb/>
　興也　毛傳樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>小木也　朱註鹿獸名　沈氏曰<lb/>
　純聚也　孔氏曰束縳也　鄭箋如玉者取堅而潔<lb/>
　白<lb/>
<pb n="24b"/>
　蘇氏曰將取樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>死鹿以為用猶知以白茅純束而<lb/>
　取之?有女如玉而可不以禮成之乎　孔氏曰言<lb/>
　不可?以非禮<lb/>
舒而??兮無感我帨兮無使厖也吠<hi>?讀?</hi>
　賦也　毛傳舒徐也??舒遲也感動也帨佩巾也<lb/>
　厖狗也<lb/>
　鄭箋貞女欲吉士以禮來??然舒也又疾時無禮<lb/>
　強暴之男相?脅奔走失節動其佩巾非禮相凌則<lb/>
<pb n="25a"/>
　狗吠　張氏曰此惡無禮之辭也但言無動我帨無<lb/>
　驚我厖則其?然不可犯之意蓋可見矣<lb/>
　　野有死?三章二章章四句一章三句<lb/>
　　　虞惇按此詩毛鄭無大謬而歐陽氏駁之非也<lb/>
　　　誘道也儀禮射禮有誘射皆謂以禮道之東萊<lb/>
　　　云古人固有此訓詁者是也歐陽氏直以誘為<lb/>
　　　挑誘之誘失其旨矣其云人見男女之相誘而<lb/>
　　　淫亂者惡之末章遂道其淫奔之狀皆所謂以<lb/>
<pb n="25b"/>
　　　文害辭也毛云凶荒則殺禮鄭云貞女欲令人<lb/>
　　　以白茅裹死?為禮而來?亦太拘今不取又<lb/>
　　　魯齋王?氏有二南相配圖黜何彼襛矣為王<lb/>
　　　風野有死?為淫詩而白雲許謙氏又以此為<lb/>
　　　鄭衛之風皆非聖無法六經之蟊賊也并附論<lb/>
　　　於此云<lb/>
　何彼襛矣美王姬也雖則王姬亦下嫁於諸侯車服<lb/>
　不繫其夫下王后一等猶執婦道以成肅雝之德也<lb/>
<pb n="26a"/>
　　鄭箋下王后一等謂車乘厭翟勒面繢總服則褕<lb/>
　　翟<lb/>
何彼襛矣唐棣之華曷不肅雝王姬之車<hi>襛今本訛作穠唐石經作襛華音敷襛雝華車隔句韻</hi>
　興也　毛傳襛猶戎戎也唐棣栘也肅敬雝和也<lb/>
　朱註何彼戎戎而盛乎唐棣之華也此何不肅雝乎<lb/>
　王姬之車也王姬下嫁於諸侯車服之盛如此而不<lb/>
　敢挾貴以驕其夫家故見其車者知其能敬且和以<lb/>
<pb n="26b"/>
　執婦道也　?氏曰肅雝者王姬而曰車者不敢指<lb/>
　切之也<lb/>
何彼襛矣華如桃李平王之孫齊侯之子<hi>顧炎武曰首章襛與雝韻此章矣與李韻古人用韻變化如此</hi>
　興也　朱註李木名　毛傳平正也武王女文王孫<lb/>
　適齊侯之子<lb/>
　孔氏曰文者諡之正名也稱之則隨德不一以德能<lb/>
　平正天下故稱平王大誥註受命曰寧王承平曰平<lb/>
<pb n="27a"/>
　王周公稱文王為寧王成王亦稱武王為寧王皆主<lb/>
　受命而言天下既平則稱平王矣　嚴氏曰言文王<lb/>
　之孫者見王姬肅雝之德其源流有自來也故此詩<lb/>
　為文王之風<lb/>
其釣維河維絲伊緡齊侯之子平王之孫<hi>緡真韻孫元韻本通不必?</hi>
　興也　毛傳伊維緡綸也　朱註絲之合而為綸猶<lb/>
　男之合而為昏也<lb/>
<pb n="27b"/>
　徐氏曰前章言族類之貴先女後男尊王也此章言<lb/>
　昏姻之合先男後女從夫也　?氏曰其辭敵則不<lb/>
　驕亢可知　胡氏春秋傳曰陽倡而?和夫先而婦<lb/>
　隨天理也雖王姬之貴其當執婦道與公侯大夫士<lb/>
　庶人之女何異哉故舜為匹夫妻帝二女而其書曰<lb/>
　嬪于虞西周王姬嫁於諸侯亦執婦道成肅雝之德<lb/>
　而其詩曰曷不肅雝王姬之車自秦而後惟欲尊君<lb/>
　抑臣為治而不得其道至謂列侯尚公主使男事女<lb/>
<pb n="28a"/>
　夫屈於婦逆陰陽之位遂至人倫悖於上風俗?於<lb/>
　下又豈所以為治也<lb/>
　　何彼?矣三章章四句<lb/>
　　　虞惇按春秋有王姬歸于齊之文?者遂疑平<lb/>
　　　王即宜臼齊侯之子即襄公諸兒不知二南無<lb/>
　　　東遷以後詩也蘇氏云平王者周之先王豈文<lb/>
　　　王歟譬如商人謂湯武王蓋亦當時一號也至<lb/>
　　　於齊侯則武王之世太公望得稱齊侯矣?齊<lb/>
<pb n="28b"/>
　　　襄公無道聖人刪詩?不列之於正風朱子力<lb/>
　　　排小序而於此獨從舊?誠有以也　又按宋<lb/>
　　　彭汝礪疏云王姬下嫁諸侯猶執婦道其事在<lb/>
　　　下然本乃在乎上故詩曰平王之孫齊侯之子<lb/>
　　　惟有平德故人化之而有所不能踰惟有齊德<lb/>
　　　故人畏之而有所不敢違是更以齊侯為齊一<lb/>
　　　之侯亦與平王之義相配也先儒亦有主此?<lb/>
　　　者今以箋傳無文故不取又朱子明詩傳遺?<lb/>
<pb n="29a"/>
　　　載朱子云詩疏謂武王有五男二女五男者左<lb/>
　　　傳邗晉應韓武之穆也與成王則五矣二女者<lb/>
　　　太姬下嫁陳胡公其一也何彼?矣王姬下嫁<lb/>
　　　齊侯之子則二也此?亦可補箋傳之所未備<lb/>
　騶虞鵲巢之應也鵲巢之化行人倫既正朝廷既治<lb/>
　天下純被文王之化則庶類蕃殖蒐田以時仁如騶<lb/>
　虞則王道成也<lb/>
彼茁者葭壹發五豝于嗟乎騶虞<hi>詩末句不必用韻周<pb n="29b"/>南于嗟麟兮亦不用韻不必強?虞字?兩音尤非是</hi>
　賦也　孔氏曰茁草生茁然出也　毛傳葭蘆也<lb/>
　鄭箋記蘆始出者著春田之早晚　朱註發發矢也<lb/>
　　毛傳豕牝曰豝虞人翼五豝以待公之發騶虞義<lb/>
　獸也白虎黑文不食生物有至信之德則應之<lb/>
　孔氏曰五豝惟一發則殺一而已仁心之至不忍盡<lb/>
　殺也　朱註南國諸侯承文王之化修身齊家以治<lb/>
　其國而其仁民之餘恩又有以及於庶類故詩人述<lb/>
<pb n="30a"/>
　其事而美之且嘆之曰此其仁心自然不由勉強是<lb/>
　真所謂騶虞矣<lb/>
彼茁者蓬壹發五豵于嗟乎騶虞<lb/>
　賦也　毛傳蓬草名豕一歲曰豵<lb/>
　?氏曰彼茁者葭彼茁者蓬記蒐田之時所謂句芒<lb/>
　司節和風扇物草淺獸肥之候也一發五豝一發五<lb/>
　豵獸之多取之鮮也當時天壤之間和氣充塞庶類<lb/>
　蕃殖交於萬物有道而恩足以及禽獸皆可見矣非<lb/>
<pb n="30b"/>
　騶虞自然之仁不足以當之也　朱註文王之化始<lb/>
　於關雎而至於麟趾則化之入人者深矣形於鵲巢<lb/>
　而及於騶虞則澤之及物者廣矣蓋意誠心正之功<lb/>
　不息而久故其熏蒸透徹融液周?自有不能已者<lb/>
　非智力之私所能及也　郝氏曰周南以關雎始麟<lb/>
　趾終召南以鵲巢始騶虞終編詩者取德修瑞應之<lb/>
　義著王道之茂也<lb/>
　　騶虞二章章三句<lb/>
<pb n="31a"/>
　　　虞惇按此詩燕齊二家皆云騶虞天子掌鳥獸<lb/>
　　　官朱子詩序辨載賈誼新書曰騶者文王之囿<lb/>
　　　名虞者囿之司獸也嚴氏詩輯云月令季秋天<lb/>
　　　子乃教於田獵命僕及七騶咸駕左傳晉悼公<lb/>
　　　使程鄭為乘馬御六騶屬焉是騶為騶御也陳<lb/>
　　　氏曰射義天子以騶虞為節樂官備也則其為<lb/>
　　　虞官明矣獵以虞為主其實嘆文王之仁而不<lb/>
　　　斥言也今從毛鄭義諸?皆不取一發五豝集<lb/>
<pb n="31b"/>
　　　註云猶言中必疊雙也竊意一發無中五豝之<lb/>
　　　理詩但主仁心不主善射姑從箋　又按朱子<lb/>
　　　首章騶虞?音牙次章騶虞?五紅反竊意一<lb/>
　　　字可以兩音一篇不可兩?行露誰謂女無家<lb/>
　　　之家亦然詩之末句可不用韻周南于嗟麟兮<lb/>
　　　亦不用韻可見也顧炎武詩本音云古人之詩<lb/>
　　　言盡而意長歌止而音不?也故有句之餘有<lb/>
　　　章之餘如于嗟麟兮于嗟乎騶虞其樂只且文<lb/>
<pb n="32a"/>
　　　王烝哉之類皆所謂章之餘也記曰言之不足<lb/>
　　　故長言之長言之不足故嗟嘆之凡章之餘皆<lb/>
　　　嗟嘆之辭可不入韻然合三數章歌之則章之<lb/>
　　　末句又未嘗不自為韻也此?得之北海孝廉<lb/>
　　　劉潢語虞惇云此詩當以于嗟乎句騶虞句乎<lb/>
　　　字虞字自為韻不必?其?最有理合之秦風<lb/>
　　　于嗟乎不承權輿正相類但權輿本作二句而<lb/>
　　　此詩舊作二章章三句如此則章四句矣故未<lb/>
<pb n="32b"/>
　　　敢遽更姑識於此亦以廣異聞云<lb/>
　召南十四篇四十章百七十七句<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷二<lb/>
</p>
<p>
</p>
  </div>
</body>
</text>
</TEI>