<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷七</head> <lb/>
    <p>
<pb n="1a"/>
欽定四庫全書<lb/>
　讀詩質疑卷七<lb/>
　　　　　　　　　　太僕寺少卿嚴虞惇撰<lb/>
　鄭<lb/>
　　鄭譜曰初宣王封母弟友於宗周畿?咸林之地<lb/>
　　是為鄭桓公今京兆鄭縣是其都也又為幽王大<lb/>
　　司徒甚得周?與東土之人問於史伯曰王室多<lb/>
　　故余懼及焉其何所可以逃死史伯曰其濟洛河<lb/>
<pb n="1b"/>
　　?之間乎是其子男之國虢鄶為大虢叔恃勢鄶<lb/>
　　仲恃險皆有驕侈怠慢之心加之以貪冒君若以<lb/>
　　周難之故寄孥與賄不敢不許是驕而貪必將背<lb/>
　　君君以成周之?奉辭罰罪無不克矣若克二邑<lb/>
　　鄢蔽補丹依疇?華君之土也修典刑以守之唯<lb/>
　　是可以少固桓公從之後三年幽王為犬戎所殺<lb/>
　　桓公死之其子武公與晉文侯定平王於東都王<lb/>
　　城卒取史伯所云十邑之地右洛左濟前華後河<lb/>
<pb n="2a"/>
　　食溱洧焉今河南新鄭是也武公又作卿士國人<lb/>
　　宜之鄭之變風作　漢書地理志土?而險山居<lb/>
　　谷汲男女亟聚?故其俗淫鄭詩曰出其東門有<lb/>
　　女如雲又曰溱與洧方灌灌兮士與女方秉?兮<lb/>
　　此其風也吳札聞鄭之歌曰美哉其細已甚民弗<lb/>
　　堪也是其先亡乎　程氏曰鄭本畿?之封因周<lb/>
　　之衰兼有虢鄶自為列國變自近始故王後次之<lb/>
　　　錢氏曰王室東遷鄭為懿親又有定王之功?<lb/>
<pb n="2b"/>
　　從周而東者也故次於王<lb/>
　緇衣美武公也父子並為周司徒善於其職國人宜<lb/>
　之故美其?以明有國善善之功焉<lb/>
　　嚴氏曰子曰好賢如緇衣惡惡如巷伯詩之好賢<lb/>
　　惡惡者多矣舉二詩者以其至者言之也<lb/>
緇衣之宜兮敝予又改為兮適子之館兮還予授子之<lb/>
粲兮<lb/>
　賦也　毛傳緇黑色緇衣卿士?朝之正服也　鄭<lb/>
<pb n="3a"/>
　箋緇衣居私朝之服也天子之朝服皮弁服　朱註<lb/>
　宜稱也　毛傳改更適之館舍粲餐也<lb/>
　朱註言子之服緇衣也甚宜敝則我將為子更為之<lb/>
　且將適子之館既還而又授子以粲好之無已也<lb/>
　孔疏敝改為兮願其常居此位常服此服也　范氏<lb/>
　曰適子之館親之也　鄭箋卿士之館在天子之?<lb/>
　如今之諸廬也自館還在采地之都我則設餐以授<lb/>
　之愛之欲飲食之<lb/>
<pb n="3b"/>
緇衣之好兮敝予又改造兮適子之館兮還予授子之<lb/>
粲兮<lb/>
　賦也　毛傳好宜也　鄭箋造為也<lb/>
緇衣之蓆兮敝予又改作兮適子之館兮還予授子之<lb/>
粲兮<hi>蓆古祥龠反不從?</hi>
　賦也　毛傳蓆大也　程氏曰蓆有安舒之義服稱<lb/>
　其?則安舒也<lb/>
　孔叢子孔子曰於緇衣見好賢之至<lb/>
<pb n="4a"/>
　　緇衣三章章四句<lb/>
　　　虞惇按顧炎武氏云敝予又改為兮還予授子<lb/>
　　　之粲兮敝字還字各作一句當作三章章六句<lb/>
　　　今據孔氏正義云句必?字為言一字不制也<lb/>
　　　以詩者申志一字則言蹇而不?故詩之見句<lb/>
　　　少不減二則敝字還字宜?讀不得竟作一句<lb/>
　　　還予授粲毛傳頗紆曲今從箋<lb/>
　將仲子刺莊公也不勝其母以害其弟弟叔失道而公<lb/>
<pb n="4b"/>
　弗制祭仲諫而公弗?小不忍以致大亂焉<lb/>
　　春秋傳鄭武公娶于申曰武姜生莊公及共叔?<lb/>
　　莊公寤生驚姜氏遂惡之愛共叔?欲立之亟請<lb/>
　　於武公公弗許及莊公即位為之請制公曰制巖<lb/>
　　邑也他邑惟命請京使居之謂之京城太叔祭仲<lb/>
　　曰都城過百雉國之害也公曰姜氏欲之焉避害<lb/>
　　既而太叔命西鄙北鄙貳於已公子?請除之公<lb/>
　　曰無庸將自及太叔又收貳以為己邑至於?延<lb/>
<pb n="5a"/>
　　子封曰可矣厚將得?公曰不義不暱厚將崩太<lb/>
　　叔完聚繕甲兵將襲鄭夫人將啟之公聞其期曰<lb/>
　　可矣遂伐京?入於鄢公伐諸鄢太叔出奔共<lb/>
　　申公?鄭莊公欲陷弟?授以大邑祭仲諫陽拒<lb/>
　　之大夫原其情而刺之<lb/>
將仲子兮無踰我里無折我樹把豈敢愛之畏我父母<lb/>
仲可?也父母之言亦可畏也<hi>?畏平去通韻</hi>
　賦也　毛傳將請也仲子祭仲也踰越里居也二十<lb/>
<pb n="5b"/>
　五家為里杞木名　鄭箋?私曰?<lb/>
　嚴氏曰設為仲諫而公拒之之辭　蘇氏曰異姓而<lb/>
　干公族以謀兄弟如踰里而折杞也　?氏曰辭雖<lb/>
　拒仲而意則與之　蘇氏曰莊公非畏父母之言者<lb/>
　也欲必致叔於死耳叔之未襲鄭也有罪而未至於<lb/>
　死是以諫而不?諫而不?非愛之也未得所以殺<lb/>
　之也未得所以殺之而不禁而曰畏我父母君子知<lb/>
　其不誠也故因其言而記之夫因其言而記之者以<lb/>
<pb n="6a"/>
　示得其情也莊公豈真不忍者哉<lb/>
將仲子兮無踰我牆無折我樹桑豈敢愛之畏我諸兄<lb/>
仲可?也諸兄之言亦可畏也<lb/>
　賦也　毛傳牆垣也諸兄公族也<lb/>
將仲子兮無踰我園無折我樹檀豈敢愛之畏人之多<lb/>
言仲可?也人之多言亦可畏也<lb/>
　賦也　孔疏園者圃之藩　毛傳檀彊韌之木也<lb/>
　　將仲子三章章八句<lb/>
<pb n="6b"/>
　　　虞惇按朱子以論語有鄭聲淫之語故於鄭國<lb/>
　　　風大半以為淫詩如此詩引莆田鄭氏曰此淫<lb/>
　　　奔者之辭也今按春秋傳鄭伯為衛侯故如晉<lb/>
　　　子展賦將仲子兮鄭伯享趙孟子太叔賦野有<lb/>
　　　蔓草鄭六卿餞韓宣子子齹賦野有蔓草子太<lb/>
　　　叔賦褰裳子游賦風雨子旗賦有女同車子?<lb/>
　　　賦蘀兮此六詩朱子皆以為淫奔之詩而當時<lb/>
　　　皆見美於叔向趙孟韓宣子而伯有賦鶉之奔<lb/>
<pb n="7a"/>
　　奔則趙孟譏之以為?第之言不踰閾則知淫<lb/>
　　詩固不可賦於宴饗之時而此六詩?非淫奔<lb/>
　　之詩也然則小序之言信矣<lb/>
　叔于田刺莊公也叔處于京繕甲治兵以出于田國<lb/>
　人說而歸之<lb/>
　　嚴氏曰二叔于田皆美叔段之才武而序皆以為<lb/>
　　刺莊公?與春秋書鄭伯克段譏失教之意同知<lb/>
　　序經聖人之手矣?詩不用序則叔于田皆為美<lb/>
<pb n="7b"/>
　　叔段椒聊為美桓叔矣叔?桓叔可美也乎哉<lb/>
叔于田巷無居人豈無居人不如叔也洵美且仁<lb/>
　賦也　毛傳叔大叔?也　鄭箋于?也　毛傳田<lb/>
　取禽也巷里塗也　鄭箋洵信也<lb/>
　歐陽氏曰叔出於田則所居之巷若無人矣非實無<lb/>
　人雖有而不如叔之美且仁也　孔疏國人注心於<lb/>
　叔?之若此而公不知禁故刺之<lb/>
叔于狩巷無飲酒豈無飲酒不如叔也洵美且好<lb/>
<pb n="8a"/>
　賦也　毛傳冬獵曰狩<lb/>
叔適野巷無服馬豈無服馬不如叔也洵美且武<hi>野神與反馬莫補反</hi>
　賦也　鄭箋適之也郊外曰野服馬猶?馬也<lb/>
　?氏曰?不義而得?國人稱之以得?心為仁以<lb/>
　飲酒為好以善服馬為武　王士稹曰此詩當是叔<lb/>
　?黨羽嬖倖之屬造作以愚國人者而非國人愛之<lb/>
　稱之也漢淮南王之伍被左吳明宸濠之李士實劉<lb/>
<pb n="8b"/>
　養正甘佐畔逆互相推戴皆此類也觀其後公子封<lb/>
　伐京京人叛叔?則豈國人果?而歸之哉<lb/>
　　叔于田三章章五句<lb/>
　　　虞惇按此詩朱註從序?而末又云疑此亦民<lb/>
　　　間男女相?之辭當以前?為正<lb/>
　大叔于田刺莊公也叔多才而好勇不義而得?也<lb/>
　　蘇氏曰二詩皆曰叔于田故此加大以?之非謂<lb/>
　　?為大叔也不知者又加大於首章失之矣　范<lb/>
<pb n="9a"/>
　　氏曰莊公之於?稔其惡而欲斃之也故春秋書<lb/>
　　克段于鄢以罪鄭伯詩人言叔多才好勇而得?<lb/>
　　心以深咎莊公夫?之惡易知而莊公之罪難見<lb/>
　　故春秋書鄭伯而詩人刺其君皆?其所起以罪<lb/>
　　之所以為世戒也<lb/>
叔于田?乘馬執轡如組兩驂如舞叔在藪火烈具舉<lb/>
襢裼暴虎獻于公所將叔無狃戒其傷女<hi>藪古色主反狃字不入韻</hi>
<pb n="9b"/>
　賦也　朱註車衡外兩馬曰驂如舞者諧和中節御<lb/>
　之善也　毛傳藪澤禽之府也　陳氏曰火火田也<lb/>
　朱註烈熾盛?　毛傳具俱也襢裼肉袒也暴空手<lb/>
　摶之也　孔疏公所君所也將請也　毛傳狃習也<lb/>
　朱註國人戒之曰請叔無習此事恐其或傷汝也?<lb/>
　叔多才好勇而人愛之如此<lb/>
叔于田???兩服上襄兩驂雁行叔在藪火烈具楊<lb/>
叔善射忌又良御忌抑磬控忌抑縱送忌<hi>射古音樹後<pb n="10a"/>同</hi>
　賦也　毛傳??四馬皆?也　朱註衡下夾轅兩<lb/>
　馬曰服　鄭箋襄駕也上駕馬之最良也雁行驂與<lb/>
　中服相次序也　朱註揚起也忌抑皆語辭　毛傳<lb/>
　騁馬曰磬止馬曰控　朱註舍?曰縱覆?曰送<lb/>
叔于田??駂兩服齊首兩驂如手叔在藪火烈具阜<lb/>
叔馬慢忌叔發罕忌抑釋掤忌抑鬯弓忌<hi>駂俗本誤作鴇慢諫韻罕旱韻上去通韻弓古音肱後並同</hi>
<pb n="10b"/>
　賦也　毛傳驪白雜毛曰駂齊首馬首齊也　鄭箋<lb/>
　如手如左右手相佐助也　毛傳阜盛慢遲也　鄭<lb/>
　箋發發矢也　毛傳罕希也　朱註釋解也　孔疏<lb/>
　掤矢筩?春秋傳作?　朱註鬯弓囊也　鄭箋馬<lb/>
　行遲發矢希矣覆矢弢弓田事畢　朱註美其從容<lb/>
　整暇如此<lb/>
　鄭氏曰?以國君介弟之親京城太叔之貴而所好<lb/>
　者馳騁弋獵也所矜者襢裼暴虎也所賢者射御足<lb/>
<pb n="11a"/>
　力也出而人思之者飲酒服馬之儔也氣習至此而<lb/>
　又恃君母之愛玩於莊公之惟其所欲而莫之誰何<lb/>
　也欲不為叛得乎是則置?於必亂之地者莊公也<lb/>
　　大叔于田三章章十句<lb/>
　清人刺文公也高克好利而不顧其君文公惡而欲<lb/>
　遠之不能使高克將兵而禦狄于竟陳其師旅?翔<lb/>
　河上久而不召?散而歸高克奔陳公子素惡高克<lb/>
　進之不以禮文公退之不以道危國亡師之?故作<lb/>
<pb n="11b"/>
　是詩也<lb/>
　　春秋閔公二年鄭棄其師左氏傳鄭人為之賦清<lb/>
　　人　孔疏閔公二年狄入衛衛在河北鄭在河南<lb/>
　　恐其渡河侵鄭故使高克禦之<lb/>
清人在彭駟介旁旁二矛重英河上乎?翔<hi>彭古音旁英古音央後並同不從?</hi>
　賦也　鄭箋清者高克所帥?之邑也　毛傳彭河<lb/>
　上地鄭之郊也　鄭箋駟四馬也　毛傳介甲也<lb/>
<pb n="12a"/>
　孔疏駟介四馬被甲也旁旁馳驅不息也　鄭箋二<lb/>
　矛酋矛夷矛也　毛傳英矛飾也　孔疏二矛並建<lb/>
　其飾重累　朱註?翔遊戲之?　鄭氏曰擁大?<lb/>
　而無所事不為亂則潰散耳<lb/>
清人在消駟介麃麃二矛重喬河上乎逍?<lb/>
　賦也　毛傳消河上地麃麃武?　朱註矛之上勾<lb/>
　曰喬所以懸英也英敝而盡所存者喬而已<lb/>
清人在軸駟介陶陶左旋右抽中軍作好<hi>軸轉平聲音<pb n="12b"/>?平上入通韻</hi>
　賦也　毛傳軸河上地　董氏曰陶陶樂而自適也<lb/>
　　鄭箋左謂御者右車右也　朱註旋?旋也抽?<lb/>
　刃也　鄭箋中軍將也<lb/>
　嚴氏曰師久不歸屢遷其處故自彭而消自消而軸<lb/>
　　鄭箋高克久不得歸日使御者習旋車車右抽刃<lb/>
　自居中央為軍之容好而已兵車之法將居鼓下故<lb/>
　御者在左　?氏曰師久不歸無所聊?姑遊戲以<lb/>
<pb n="13a"/>
　自樂而已投石超距勝之兆也左旋右抽潰之兆也<lb/>
　不言已潰而言將潰其詞深其情危矣　胡氏曰人<lb/>
　君擅一國之名寵生殺予奪惟我所制耳使克不臣<lb/>
　之罪已著按而誅之可也情狀未明黜而遠之可也<lb/>
　愛惜其才以禮馭之可也烏有假以兵權委諸境上<lb/>
　坐視其失伍離次而莫之恤乎春秋書鄭棄其師責<lb/>
　之深也<lb/>
　　清人三章章四句<lb/>
<pb n="13b"/>
　羔裘刺朝也言古之君子以風其朝焉<lb/>
羔裘如濡洵直且侯彼其之子舍命不渝<hi>侯音胡集註濡侯渝俱?二音不可曉</hi>
　虞惇曰賦而興也　朱註羔裘大夫服也　毛傳濡<lb/>
　潤澤也　朱註直順也　孔疏韓詩侯美也　鄭箋<lb/>
　舍猶處也　毛傳渝變也　鄭箋不渝謂守死善道<lb/>
　見危授命也　孔疏刺今朝廷無此人<lb/>
　歐陽氏曰上兩言述羔裘之美下兩言稱其人之善<lb/>
<pb n="14a"/>
羔裘豹飾孔武有力彼其之子邦之司直<lb/>
　賦而興也　毛傳豹飾?以豹皮也　孔疏禮君用<lb/>
　純物臣下之故袖飾異皮　毛傳司主也　朱註豹<lb/>
　武而有力故服其所飾之裘者如之<lb/>
羔裘晏兮三英粲兮彼其之子邦之?兮<lb/>
　賦而興也　毛傳晏鮮盛?　朱註三英裘飾也粲<lb/>
　光明?　毛傳?士之美稱　歐陽氏曰言稱其服<lb/>
　也<lb/>
<pb n="14b"/>
　　羔裘三章章四句<lb/>
　　　虞惇按毛傳侯君也鄭箋言古朝廷之臣皆忠<lb/>
　　　直且君也稱大夫為君於理不順正義載韓詩<lb/>
　　　?云侯美也今用之三英粲兮毛傳俱以三英<lb/>
　　　為三?亦衍?三章首句於六義屬賦但詩意<lb/>
　　　似又以洵直且侯起舍命不渝孔武有力起邦<lb/>
　　　之司直亦兼取興義故今云賦而興也申公?<lb/>
　　　鄭子皮卒子?思之追頌焉亦附?之?也<lb/>
<pb n="15a"/>
　遵大路思君子也莊公失道君子去之國人思望焉<lb/>
遵大路兮摻執子之袪兮無我惡兮不寁故也<hi>平去通韻</hi>
　賦也　毛傳遵循摻?袪袂也寁速也　朱註故舊<lb/>
　也　朱氏曰君子去其國國人思而望之於其循大<lb/>
　路而去也攬持其袪以留之曰子無惡我而不留故<lb/>
　舊不可以遽?也<lb/>
遵大路兮摻執子之手兮無我?兮不寁好也<hi>平上通<pb n="15b"/>韻路字不入韻</hi>
　賦也　毛傳?醜同棄也　蘇氏曰好舊好也<lb/>
　錢氏曰不言惡君而言惡我詩人之忠厚也言故言<lb/>
　好不止為留賢亦所以諷君也　?氏曰武公之朝<lb/>
　蓋多君子矣至於莊公尚權謀?武力氣象一變左<lb/>
　右前後無非祭仲高渠彌祝?之徒也君子安得而<lb/>
　不去之乎不寁好也詩人豈徒勉君子遲遲其行也<lb/>
　感於事變而?其舊者深矣<lb/>
<pb n="16a"/>
　　遵大路二章章四句<lb/>
　　　虞惇按不寁故也箋云以莊公不速於先君之<lb/>
　　　道使我然義頗難曉集註淫婦為人所棄故於<lb/>
　　　其去而留之引宋玉賦遵大路兮攬子袪之句<lb/>
　　　為証不可從也<lb/>
　女曰?鳴刺不??也陳古義以刺今不??而好<lb/>
　色也<lb/>
女曰?鳴士曰昧旦子興視夜明星有爛將?將翔弋<lb/>
<pb n="16b"/>
?與雁<lb/>
　賦也　?氏曰昧晦旦明也昧旦天欲旦晦明未辨<lb/>
　時也　歐陽氏曰子婦人謂其夫也　蘇氏曰明星<lb/>
　啟明也　鄭箋弋繳射也　朱註?水鳥<lb/>
　毛傳夫婦相警覺以夙興言不留色也　鄭箋無事<lb/>
　則?弋射?雁以待?客為燕具　歐陽氏曰此古<lb/>
　賢夫婦相警勵以勤生之辭<lb/>
弋言加之與子宜之宜言飲酒與子偕老琴瑟在御莫<lb/>
<pb n="17a"/>
不?好<hi>宜魚何反</hi>
　賦也　蘇氏曰加中也史記以弱弓微繳加諸?雁<lb/>
　之上是也　朱註宜和其所宜也?則雁宜麥之屬<lb/>
　是也　朱註射者男子之事中饋者婦人之職也既<lb/>
　得?雁以歸則當和其滋味之宜以之飲酒相樂而<lb/>
　琴瑟之在御者亦莫不安?而和好言樂而不淫也<lb/>
　　毛傳君子無故不徹琴瑟<lb/>
知子之來之雜佩以贈之知子之順之雜佩以問之知<lb/>
<pb n="17b"/>
子之好之雜佩以報之<hi>來贈韻未詳集註俱?入聲恐非是</hi>
　賦也　朱註來之謂致其來者　毛傳雜佩珩璜琚<lb/>
　瑀衝牙之屬　鄭箋贈送也　朱註順愛也　毛傳<lb/>
　問遺也<lb/>
　蘇氏曰茍子有所招來而與之友者吾將為子解雜<lb/>
　佩以贈之　歐陽氏曰勉君子不獨厚於室家又當<lb/>
　親賢友善而因物以結其歡心所謂??而不好色<lb/>
<pb n="18a"/>
　也刺時之不然<lb/>
　　女曰?鳴三章章六句<lb/>
　　　虞惇按經文與子宜之與子偕老知子之來之<lb/>
　　　皆婦人語其夫之辭而毛鄭皆以為?客末章<lb/>
　　　云與異國?客燕時雖無此物猶言之以致其<lb/>
　　　厚意衍?也今從歐陽氏及集註<lb/>
　有女同車刺忽也鄭人刺忽之不昏於齊太子忽嘗<lb/>
　有功于齊齊侯請妻之齊女賢而不取卒以無大國<lb/>
<pb n="18b"/>
　之助至於見逐故國人刺之<lb/>
　　春秋傳鄭昭公之敗北戎也齊人將妻之昭公辭<lb/>
　　祭仲曰必娶之君多?寵子無大援將不立弗從<lb/>
　　莊公卒昭公出奔衛　孔疏齊侯前欲以文姜妻<lb/>
　　忽及其敗戎師復欲以他女妻忽再請之此言齊<lb/>
　　女賢而不取謂復請妻者非文姜也<lb/>
有女同車?如舜華將?將翔佩玉瓊琚彼美孟姜洵<lb/>
美且都<hi>華音敷翔姜琚都隔句韻</hi>
<pb n="19a"/>
　賦也　孔疏親迎之禮與婦同車　毛傳舜木槿也<lb/>
　孟姜齊女也　朱註都閑雅也<lb/>
　鄭箋國人以忽不娶齊女故稱同車之禮齊女之美<lb/>
　以刺之<lb/>
有女同行?如舜英將?將翔佩玉將將彼美孟姜?<lb/>
音不忘<lb/>
　賦也　毛傳英猶華也　孔疏將將玉佩聲也<lb/>
　?氏曰不借助於大國而自求多福忽非奮然有是<lb/>
<pb n="19b"/>
　志也使誠有是志而深求其實則質之弱固可?而<lb/>
　所以持國者固無待於外助也惟其為善有名而無<lb/>
　情故卒見逐於祭仲而為詩人所閔此功利之?所<lb/>
　以多勝而信道者所以益寡　嚴氏曰突挾宋之援<lb/>
　以逐忽故國人惜忽之無援而作此詩也<lb/>
　　有女同車二章章六句<lb/>
　　　虞惇按集註此亦淫奔之詩不可從<lb/>
　山有扶蘇刺忽也所美非美然<lb/>
<pb n="20a"/>
　　虞惇按此與狡童褰裳三篇疑皆為祭仲足而作<lb/>
　　錢澄之云據左傳祭封人仲足有寵於莊公莊公<lb/>
　　使為卿為公娶鄧曼蓋嬖倖之臣也仲雖為卿詩<lb/>
　　人本其進身之始而醜之故目以狂且狡童<lb/>
山有扶蘇隰有荷華不見子都乃見狂且<hi>華音敷</hi>
　興也　毛傳扶蘇扶胥小木也荷華扶渠也其華菡<lb/>
　萏子都世之美好者也狂狂人也且辭也<lb/>
　鄭箋喻忽不任用賢者反任用小人　?氏曰山宜<lb/>
<pb n="20b"/>
　有扶蘇者也隰宜有荷華者也朝宜有賢俊者也今<lb/>
　觀昭公之朝則所美非美可知矣<lb/>
山有橋松隰有游龍不見子充乃見狡童<lb/>
　興也　孔疏橋喬同高也　鄭箋游放縱也　毛傳<lb/>
　龍紅草也　朱註子充猶子都也　鄭箋狡童有?<lb/>
　而無實<lb/>
　　山有扶蘇二章章四句<lb/>
　　　虞惇按此詩之興毛鄭異?毛云喻高下大小<lb/>
<pb n="21a"/>
　　　得其宜然扶蘇非大木則其?謬矣鄭云喻小<lb/>
　　　人在上君子在下以下章例之則橋松非惡木<lb/>
　　　也鄭又因此轉以橋松喻大臣無恩游龍喻小<lb/>
　　　臣放恣皆曲為之?非詩本?末二句鄭氏得<lb/>
　　　之毛以狡童指昭公亦非也?見下篇狡童朱<lb/>
　　　註此淫女戲其所私之語不可從<lb/>
　蘀兮刺忽也君弱臣強不唱而和也<lb/>
蘀兮蘀兮風其吹女叔兮伯兮倡予和女<hi>吹古昌戈反</hi>
<pb n="21b"/>
　虞惇曰比而興也　毛傳蘀槁也　鄭箋槁謂木葉<lb/>
　也木葉槁待風乃落叔伯?臣相謂也?臣自以強<lb/>
　弱相服女倡矣我則將和之<lb/>
　?氏曰昭公微弱孤危其?臣相謂國勢如槁葉之<lb/>
　待衝風難將及矣叔兮伯兮蓋各自為謀耳倡我則<lb/>
　我其和汝要汝矣?君不能倡故其下自相倡和也<lb/>
　　蘇氏曰子茍倡予將和女?各有異志矣<lb/>
蘀兮蘀兮風其漂女叔兮伯兮倡予要女<lb/>
<pb n="22a"/>
　比而興也　朱註漂飄同　?氏曰要結也<lb/>
　　蘀兮二章章四句<lb/>
　　　虞惇按朱註此淫女之辭叔伯男子字也曰叔<lb/>
　　　曰伯應非一人不問叔伯而即欲相從於理不<lb/>
　　　可訓倡予和汝毛鄭小異今參蘇?二家詩以<lb/>
　　　蘀兮比國勢之危而即以為倡和之興故云比<lb/>
　　　而興也<lb/>
　狡童刺忽也不能與賢人圖事權臣擅命也<lb/>
<pb n="22b"/>
彼狡童兮不與我言兮維子之故使我不能餐兮<lb/>
　賦也　虞惇曰狡童權臣祭仲之屬也子斥昭公也<lb/>
　昭公信狡童而不與賢臣圖事故詩人憂之<lb/>
彼狡童兮不與我食兮維子之故使我不能息兮<lb/>
　賦也　蘇氏曰食?也　毛傳不與賢人共食?<lb/>
　朱註息安也<lb/>
　范氏曰昭公孤危將亡君子憂之至於不能餐息愛<lb/>
　君之至也夫不與我言不與我食則棄賢可知也然<lb/>
<pb n="23a"/>
　賢人豈以君之不知而浩然忘之哉亦盡其忠愛以<lb/>
　憂之而已<lb/>
　　狡童二章章四句<lb/>
　　　虞惇按史記箕子作麥秀之歌曰麥秀漸漸兮<lb/>
　　　禾黍油油彼狡童兮不與我好兮所謂狡童者<lb/>
　　　紂也後之?詩者援此以證鄭風之狡童為刺<lb/>
　　　昭公愚以為不然鄭風山有扶蘇狡童褰裳三<lb/>
　　　詩皆為昭公而作山有扶蘇之序曰山有扶蘇<lb/>
<pb n="23b"/>
　　　刺忽也所美非美然其詩曰不見子充乃見狡<lb/>
　　　童言昭公所美非美不見賢人而見小人也既<lb/>
　　　以小人為狡童則此篇狡童亦應指小人一也<lb/>
　　　狡童之序曰狡童刺忽也不能與賢人圖事權<lb/>
　　　臣擅命也其詩曰彼狡童兮不與我言兮維子<lb/>
　　　之故使我不能餐兮子指昭公也既以昭公為<lb/>
　　　子又以昭公為狡童屬文之體不應如是且詩<lb/>
　　　人以昭公之故至於不能餐息忠愛之意宛然<lb/>
<pb n="24a"/>
　　　豈有以狡童目其君之理二也褰裳之序曰褰<lb/>
　　　裳思見正也狂童恣行國人思大國之正己也<lb/>
　　　其詩曰狂童之狂也且夫自祭仲逐忽立突突<lb/>
　　　欲殺仲不克出奔忽歸於鄭為高渠彌所?子<lb/>
　　　亹立而被殺祭仲復立子儀其後傅瑕?子儀<lb/>
　　　而復納突二十餘年中忽突亹儀旋出旋入旋<lb/>
　　　立旋?方且惴惴奔亡救死之不暇而祭仲?<lb/>
　　　渠彌之屬專制國柄生殺在手置君如奕棋豈<lb/>
<pb n="24b"/>
　　　非所謂狂童恣行乎褰裳之狂童不指突忽則<lb/>
　　　此篇之狡童亦不應指昭公三也詩所云狡童<lb/>
　　　即昭公之所美非美者是也彼狡童兮者嘆昭<lb/>
　　　公之信彼狡童而不與賢人圖事也其詞雖若<lb/>
　　　與秀麥相類而意各有屬不得以箕子為證近<lb/>
　　　代錢澄之田間詩學?見及此朱子詩序辨極<lb/>
　　　論狡童之不可以目君而又以此為淫女見?<lb/>
　　　而戲其人之辭意主排擊小序亦未可從也<lb/>
<pb n="25a"/>
　褰裳思見正也狂童恣行國人思大國之正己也<lb/>
　　虞惇按春秋魯桓公十一年鄭祭仲逐忽而立突<lb/>
　　忽奔衛十五年突欲殺祭仲不克出奔蔡忽歸鄭<lb/>
　　十七年?渠彌?忽立公子亹十八年齊人殺子<lb/>
　　亹祭仲逆子儀於陳而立之莊公十四年傅瑕殺<lb/>
　　子儀而納突所謂狂童恣行也出其東門序云公<lb/>
　　子五?即指此也<lb/>
子惠思我褰裳涉溱子不我思豈無他人狂童之狂也<lb/>
<pb n="25b"/>
且<lb/>
　賦也　嚴氏曰子斥大國之人也　毛傳惠愛也溱<lb/>
　水名　虞惇曰狂童祭仲之屬也　朱註且語辭<lb/>
　歐陽氏曰大國有惠而思正我亂者褰裳涉溱而來<lb/>
　即至矣不難也　李氏曰亂臣賊子人人得而誅之<lb/>
　縱爾不我思豈無大國聲大義以正我者哉?激之<lb/>
　也　朱氏曰所以然者狂童之狂已甚而不可緩也<lb/>
　　?氏曰忽突微弱不能自存而祭仲諸人恣為狂<lb/>
<pb n="26a"/>
　狡之行專擅廢立弄其君於股掌之上故國人思大<lb/>
　國之正己而怨諸侯之不我救也<lb/>
子惠思我褰裳涉洧子不我思豈無他士狂童之狂也<lb/>
且<lb/>
　賦也　毛傳洧水名　鄭箋他士猶他人也<lb/>
　　褰裳二章章五句<lb/>
　　　虞惇按狂童恣行毛鄭以下皆指突忽?國其<lb/>
　　　實不然?已見上褰裳涉溱鄭云告難他國豈<lb/>
<pb n="26b"/>
　　　無他人鄭云先嚮齊晉宋衛後之?楚皆曲?<lb/>
　　　毛以士為事亦非也朱註謂淫女戲其所私之<lb/>
　　　人不可從<lb/>
　丰刺亂也昏姻之道缺陽倡而?不和男行而女不<lb/>
　隨<lb/>
　　虞惇按陽倡而?不和其?似迂?講師附益之<lb/>
　　文<lb/>
子之丰兮俟我乎巷兮悔予不送兮<hi>巷古胡貢反平去<pb n="27a"/>通韻</hi>
　賦也　鄭箋子謂親迎者　毛傳丰豐滿也巷門外<lb/>
　也鄭箋有親迎我者面貌丰丰然出門而待我於巷<lb/>
　中悔乎我不送是子而去也　孔疏男子親迎而女<lb/>
　有異志不從後乃追悔此陳其辭也<lb/>
子之昌兮俟我乎堂兮悔予不將兮<lb/>
　賦也　毛傳昌盛壯貌將行也<lb/>
　孔疏士昏禮主人揖賓入於廟主人升堂西面賓升<lb/>
<pb n="27b"/>
　堂北面奠雁再拜稽首降出婦從降自西階是則士<lb/>
　禮受女於廟堂庶人雖無廟亦當受女於寢室<lb/>
衣錦褧衣裳錦褧裳叔兮伯兮駕予與行<lb/>
　賦也　鄭箋褧襌也　毛傳叔伯迎己者<lb/>
　鄭箋中衣裳用錦而上加襌縠焉庶人之妻嫁服也<lb/>
　士妻?衣纁袡以前之悔今則叔也伯也來迎己者<lb/>
　從之志又易也　孔疏言服飾盛備若復駕車而來<lb/>
　我則與之行矣<lb/>
<pb n="28a"/>
裳錦褧裳衣錦褧衣叔兮伯兮駕予與歸<lb/>
　賦也<lb/>
　　丰四章二章章三句二章章四句<lb/>
　　　虞惇按俟我于堂鄭易堂為棖疏引王肅述毛<lb/>
　　　?今從之<lb/>
　東門之墠刺亂也男女有不待禮而相奔者也<lb/>
東門之墠茹藘在阪其室則邇其人甚遠<lb/>
　賦也　毛傳東門城東門也墠除地町町者茹藘茅<lb/>
<pb n="28b"/>
　蒐也　?氏曰爾雅陂者曰阪<lb/>
　朱註門之旁有墠墠之外有阪阪之上有草誌其所<lb/>
　欲奔之處也室邇人遠者思之切欲奔而未得間也<lb/>
東門之栗有踐家室豈不爾思子不我即<hi>即古子悉反後並同</hi>
　賦也　毛傳栗行上栗也　朱註踐行列貌　毛傳<lb/>
　即就也<lb/>
　朱註門之旁有栗栗之下有成行列之家室亦識其<lb/>
<pb n="29a"/>
　處也　嚴氏曰女欲奔而未得望男之來就已也<lb/>
　　東門之墠二章章四句<lb/>
　　　虞惇按毛以東門之墠喻男女之際近而易茹<lb/>
　　　藘在阪遠而難鄭以茹藘在阪為易越而出有<lb/>
　　　踐家室為栗在淺家室之?易竊取皆曲?今<lb/>
　　　從朱<lb/>
　風雨思君子也亂世則思君子不改其度焉<lb/>
風雨淒淒?鳴喈喈既見君子云胡不夷<lb/>
<pb n="29b"/>
　虞惇曰比也　朱註淒淒寒?之氣喈喈聲也　毛<lb/>
　傳夷?也<lb/>
　毛傳風且雨淒淒然?猶守時而鳴喈喈然　鄭箋<lb/>
　喻君子雖居亂世不變改其節度　孔疏今世無復<lb/>
　此人得見之則心?也<lb/>
風雨瀟瀟?鳴膠膠既見君子云胡不瘳<lb/>
　比也　毛傳瀟瀟暴疾也　錢氏曰膠膠聲雜也<lb/>
　毛傳瘳愈也<lb/>
<pb n="30a"/>
風雨如晦?鳴不已既見君子云胡不喜<hi>上去通韻</hi>
　比也　毛傳晦昏也　鄭箋?不為如晦而止不鳴<lb/>
　　?氏曰稱仁誦義於閒暇之時變節易慮於緩急<lb/>
　之際則不可以託六尺寄百里今曰亂世思不改其<lb/>
　度意當時之士皆隨世俛仰無?寒之操者也噫顛<lb/>
　沛而不違仁然後為仁之至舉足而不忘親然後為<lb/>
　愛親之篤此詩人所以思君子於衰亂之世歟<lb/>
　　風雨三章章四句<lb/>
<pb n="30b"/>
　　　虞惇按朱註以此為淫奔之詩詩序辨又云此<lb/>
　　　詩輕佻狎暱非思賢之意下篇子衿亦辭氣儇<lb/>
　　　薄竊意輕佻儇薄鄭聲則然而非其所以聲也<lb/>
　　　離騷之言美人言公子言蹇修亦可目之為儇<lb/>
　　　薄亦豈其男女相贈答耶?詩而以辭害志則<lb/>
　　　屈原宋玉之賦皆淫邪之作矣愚之於朱子不<lb/>
　　　敢以茍同者如此<lb/>
　子衿刺學校廢也亂世則學校不修焉<lb/>
<pb n="31a"/>
　　孔疏學校廢者謂鄭國之人廢於學問耳非廢?<lb/>
　　學?也<lb/>
青青子衿悠悠我心縱我不?子寧不嗣音<lb/>
　賦也　毛傳青衿青領也學子之所服　鄭箋禮父<lb/>
　母在衣純以青嗣續也　朱註音聲問也<lb/>
　歐陽氏曰學校廢士相與棄業朋友不復?居故不<lb/>
　相見而思之　蘇氏曰其留者念其去者而責之曰<lb/>
　我雖不?見子子曷不傳聲問於我乎　孔疏責其<lb/>
<pb n="31b"/>
　遺忘己也<lb/>
青青子佩悠悠我思縱我不?子寧不來<hi>佩隊韻思支韻來灰韻平去通韻不必?</hi>
　賦也　毛傳佩佩玉也士佩瓀?而青組綬不來者<lb/>
　不一來也　錢氏曰禮有來學而無??<lb/>
挑兮?兮在城闕兮一日不見如三月兮<lb/>
　賦也　李氏曰挑??來輕肆之貌　鄭箋人廢學<lb/>
　業但好登城闕以候望為樂<lb/>
<pb n="32a"/>
　?氏曰士之於學不可一日忘廢一日忘之則其志<lb/>
　荒放辟邪侈之心勝之矣　鄭箋君子之學以文?<lb/>
　友以友輔仁獨學而無友則孤陋而寡聞故思之甚<lb/>
　　程氏曰治世則庠序之?行有法以率之不率?<lb/>
　者移屏不齒又禮義廉讓之風所漸陶父兄朋友之<lb/>
　義所勸督故人莫不強進於學及夫亂世上不復主<lb/>
　其?則無以率之風俗雜亂浮偷父兄所?者趨利<lb/>
　朋友所習者從時故人莫不肆情廢惰為自棄之人<lb/>
<pb n="32b"/>
　雖有賢者欲?之於學亦豈能也但悲傷之而已<lb/>
　王氏曰世之亂生於上之人不學而莫知反?以救<lb/>
　之顧顛沛於末流以紓目前之患而以學為不切於<lb/>
　世務此學校所以廢也<lb/>
　　子衿三章章四句<lb/>
　　　虞惇按集註此亦淫奔之詩也今者鄭風如將<lb/>
　　　仲子之刺莊有女同車之刺忽風雨之思君子<lb/>
　　　子衿之刺學校廢朱子皆以為淫詩而他日賦<lb/>
<pb n="33a"/>
　　　白鹿洞則云廣青衿之遺問樂菁莪之長育亦<lb/>
　　　自與其言相枘鑿矣毛傳以嗣音為嗣習誦歌<lb/>
　　　絃舞亦不若鄭氏?為長<lb/>
　揚之水閔無臣也君子閔忽之無忠臣良士終以死<lb/>
　亡而作是詩也<lb/>
揚之水不流束楚終鮮兄弟維予與女無信人之言人<lb/>
實迋女<lb/>
　興也　鄭箋鮮寡也　毛傳迋誑也<lb/>
<pb n="33b"/>
　嚴氏曰悠揚之水不能流轉束楚猶忽之微弱不能<lb/>
　號令臣下也　孔疏兄弟?國親戚相疑唯我與女<lb/>
　二人而已既無賢臣多被欺誑故又誡之　許氏曰<lb/>
　他人離間之言乃無實而誑女決不可信也　鄭箋<lb/>
　作此詩者同姓之臣也　錢氏曰按左傳原繁謂厲<lb/>
　公曰莊公之子猶有八人則昭公兄弟不得為鮮言<lb/>
　鮮者無與同心者也<lb/>
揚之水不流束薪終鮮兄弟維予二人無信人之言人<lb/>
<pb n="34a"/>
實不信<hi>平去通韻</hi>
　興也　鄭箋二人我與女也<lb/>
　朱氏曰兄弟既不相容所與親者二人而已然亦不<lb/>
　能自保於讒間此其所以亡也　?氏曰忽既微弱<lb/>
　?公子復多其臣大抵?二心而外市僅有一二人<lb/>
　實心向之者乃暗於情偽不知所倚故提耳而告之<lb/>
　　揚之水二章章六句<lb/>
　　　虞惇按揚之水與王風正同皆喻微弱之意毛<lb/>
<pb n="34b"/>
　　　固失之鄭亦未盡得也朱註云此淫者要結之<lb/>
　　　辭兄弟婚姻之稱因曲引?子以附?兄弟之<lb/>
　　　解不可從也<lb/>
　出其東門閔亂也公子五爭兵革不息男女相棄民<lb/>
　人思保其室家焉<lb/>
　　虞惇按鄭風刺亂之詩丰東門之墠出其東門溱<lb/>
　　洧凡四篇此篇序云閔亂也餘三篇皆曰刺亂也<lb/>
　　所謂亂者乃淫亂之亂非喪亂也故班固地理志<lb/>
<pb n="35a"/>
　　引此詩出其東門有女如雲以為男女聚?之証<lb/>
　　後世講師不達此?誤以為閔喪亂遂附益兵革<lb/>
　　不息民人相棄思保其室家等語於是全詩之義<lb/>
　　俱失凡此類皆當以序之首句為定餘俱削之可<lb/>
　　也　逸齋曰先儒以東門蔓草繫之昭公殆非也<lb/>
　　東門序言公子五爭蔓草序言民?於兵革且五<lb/>
　　爭自魯桓公十一年至莊公十四年首尾共二十<lb/>
　　年可謂窮於兵革矣而桓公十七年昭公已卒二<lb/>
<pb n="35b"/>
　　詩乃五爭既畢之後豈得繫之昭公蓋厲公時詩<lb/>
　　也　申公?鄭之貞士宜其室家不染淫俗而作<lb/>
　　此詩<lb/>
出其東門有女如雲雖則如雲匪我思存縞衣綦巾聊<lb/>
樂我員<lb/>
　賦也　朱註如雲美且?也　毛傳縞白色綦蒼艾<lb/>
　色　朱註縞衣綦巾女服之貧陋者員云同語辭也<lb/>
　　虞惇曰東門男女?聚之處也有女如雲女之遊<lb/>
<pb n="36a"/>
　蕩而淫佚者此如雲之女非我思所存也我自有綦<lb/>
　縞之妻雖貧且陋聊可娛樂如是足矣何必以美色<lb/>
　為悅哉蓋睹時俗之淫亂而有羞惡懲艾之心此序<lb/>
　所為閔亂也<lb/>
出其闉闍有女如荼雖則如荼匪我思且縞衣茹藘聊<lb/>
可與娛<lb/>
　賦也　毛傳闉曲城也闍城臺也　鄭箋荼茅秀也<lb/>
　　毛傳茹藘茅蒐之染女服也娛樂也<lb/>
<pb n="36b"/>
　　出其東門二章章六句<lb/>
　　　虞惇按此詩毛鄭泥序男女相棄民人思保室<lb/>
　　　家之語其訓釋多失本義如鄭以有女如雲為<lb/>
　　　從風無定毛以匪我思存為不存救急又以如<lb/>
　　　荼為喪服以聊樂我員為時人見其相棄願其<lb/>
　　　還自配合鄭以己妻時亦?去願得少留以暫<lb/>
　　　相樂皆求詩之過也朱集註頗為得之其云人<lb/>
　　　見淫奔之女而作此詩亦未然有女如雲大概<lb/>
<pb n="37a"/>
　　　是女之遊蕩者非必定指淫奔也<lb/>
　野有蔓草思遇時也君之澤不下流民窮於兵革男<lb/>
　女失時思不期而?焉<lb/>
　　?氏曰君澤不下流?講師見零露之語從而附<lb/>
　　益之　虞惇按男女失時思不期而?猶未至於<lb/>
　　淫奔也故序不曰刺亂<lb/>
野有蔓草零露溥兮有美一人清揚婉兮邂逅相遇適<lb/>
我願兮<hi>平上去通韻</hi>
<pb n="37b"/>
　朱註賦而興也　毛傳蔓延也　鄭箋零落也　毛<lb/>
　傳漙漙然盛多也清揚眉目之間婉然美也邂逅不<lb/>
　期而?也<lb/>
　鄭箋蔓草有露謂仲春之時周禮仲春之月令?男<lb/>
　女之無夫家者　歐陽氏曰男女昏娶失時思邂逅<lb/>
　於草野之間而賦之<lb/>
野有蔓草零露瀼瀼有美一人婉如清揚邂逅相遇與<lb/>
子偕臧<lb/>
<pb n="38a"/>
　賦而興也　毛傳瀼瀼盛貌　朱註偕臧各得其所<lb/>
　欲也<lb/>
　　野有蔓草二章章六句<lb/>
　　　虞惇按蘇氏詩解據左傳子太叔賦野有蔓草<lb/>
　　　遂專以此為澤不下流之詩不知古人賦詩斷<lb/>
　　　章未可據以為定也?苑孔子之郯遭程子於<lb/>
　　　塗顧子路取束帛以?賦此詩恐亦斷章之意<lb/>
　　　今從毛鄭舊?<lb/>
<pb n="38b"/>
　溱洧刺亂也兵革不息男女相棄淫風大行莫之能<lb/>
　救焉<lb/>
　　詩序辨鄭俗淫亂乃其風聲氣習流傳已久不為<lb/>
　　兵革不息男女相棄而後然　孔疏詩止乎禮義<lb/>
　　而變風所陳多姦淫之狀何也男淫女奔傷化敗<lb/>
　　俗詩人所陳者亂狀淫形時政之疾病也所言者<lb/>
　　忠規切諫救世之藥石也尚書之三風十愆疾病<lb/>
　　也詩人之四始六義救藥也若夫疾病尚輕有可<lb/>
<pb n="39a"/>
　　生之道則醫之治也用心?扁鵲之療太子是也<lb/>
　　疾病已重有將死之勢則醫之治也用心緩秦和<lb/>
　　之視平公是也詩人救世亦猶是矣典刑未亡覬<lb/>
　　可追改則箴規之意切鶴鳴沔水殷勤而責王也<lb/>
　　淫風大行莫之能救則匡諫之志微溱洧桑中咨<lb/>
　　嗟嘆息而已不敢望其存也<lb/>
溱與洧方渙渙兮士與女方秉蕑兮女曰觀乎士曰既<lb/>
且且?觀乎洧之外洵訏且樂維士與女伊其相謔?<lb/>
<pb n="39b"/>
之以勺藥<hi>渙蕑平去通韻</hi>
　朱註賦而興也　毛傳渙渙春水盛也蕑蘭也訏大<lb/>
　也　鄭箋伊因也　毛傳勺藥香草也<lb/>
　鄭箋仲春之時?已釋水則渙渙然男女感春氣並<lb/>
　出託采芬香之草為淫佚之行女問於士曰盍?觀<lb/>
　乎士曰已觀矣未從之也女復要之曰且更?觀乎<lb/>
　洧之外信?大而可樂也於是男則?也士女往觀<lb/>
　因相戲謔其?則送女以勺藥結恩情也　?氏曰<lb/>
<pb n="40a"/>
　韓詩注鄭國之俗三月上巳之溱洧兩水之上招魂<lb/>
　續魄秉蘭草以祓除不祥勺藥離草也言相離?贈<lb/>
　此草也<lb/>
溱與洧瀏其清矣士與女殷其盈矣女曰觀乎士曰既<lb/>
且且?觀乎洧之外洵訏且樂維士與女伊其將謔贈<lb/>
之以勺藥<lb/>
　賦而興也　毛傳瀏深貌殷?也　鄭箋將大也<lb/>
　　溱洧二章章十二句<lb/>
<pb n="40b"/>
　　　虞惇按朱註此淫奔者自敘之辭今詩女曰觀<lb/>
　　　乎士曰既且維士與女伊其相謔明是詩人作<lb/>
　　　此以刺之非士與女自敘也詳見鄘風桑中篇<lb/>
　　　又朱註鄭詩二十有一而淫奔之詩不翅七之<lb/>
　　　五今按將仲子遵大路有女同車山有扶蘇蘀<lb/>
　　　兮狡童褰裳風雨出其東門子衿揚之水皆各<lb/>
　　　指一事而註皆以為淫奔之詩東門之墠溱洧<lb/>
　　　皆刺淫之詩而註皆以為淫奔者所自作?其<lb/>
<pb n="41a"/>
　　　意泥於鄭聲淫之一言遂若鄭國之俗無一人<lb/>
　　　之不淫而鄭國之詩無一篇不為淫奔而作者<lb/>
　　　恐亦不免於固哉?子之為詩也今既著其意<lb/>
　　　於每篇之下而復具論之如此　更按魯齋王<lb/>
　　　?氏祖述朱子之?既以鄭衛風為淫奔之詩<lb/>
　　　而又以聖人明言放鄭聲決無存淫奔之詩之<lb/>
　　　理於是謂秦人焚書之後詩決不能獨全夫子<lb/>
　　　刪去之詩容有存於閭巷浮薄之口者漢儒病<lb/>
<pb n="41b"/>
　　　其亡逸妄取而攛雜之以足三百之數莫若盡<lb/>
　　　舉而削去之召南之野有死?邶之?女鄘之<lb/>
　　　桑中衛之氓有狐王之丘中有麻大車鄭之將<lb/>
　　　仲子遵大路有女同車山有扶蘇蘀兮狡童褰<lb/>
　　　裳東門之墠丰風雨子衿野有蔓草溱洧秦之<lb/>
　　　晨風齊之東方之日唐之綢繆葛生陳之東門<lb/>
　　　之池東門之枌東門之揚防有鵲巢月出株林<lb/>
　　　澤陂共三十有二篇皆王氏之所削也竊意六<lb/>
<pb n="42a"/>
　　　經經聖人手定學者即有所疑亦當謹而存之<lb/>
　　　以附於不知而闕之義何乃公肆狂悖奮筆?<lb/>
　　　削自用自專非聖無法斯之謂矣<lb/>
　鄭國二十有一篇五十三章二百八十三句<lb/>
　<lb/>
　<lb/>
　<lb/>
　<lb/>
<pb n="42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷七<lb/>
</p>
<p>
</p>
  </div>
</body>
</text>
</TEI>