<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀詩質疑卷十二</head> <lb/>
    <p>
<pb n="1a"/>
欽定四庫全書<lb/>
　讀詩質疑卷十二<lb/>
　　　　　　　　　　太僕寺少卿嚴虞惇撰<lb/>
　陳<lb/>
　　鄭譜曰陳者大?虙戲氏之墟帝舜之胄有虞閼<lb/>
　　父者為周武王陶正武王賴其利器用與其神明<lb/>
　　之後封其子媯滿於陳都宛丘之側是曰陳胡公<lb/>
　　以備三恪妻以元女大姬其封域在禹貢豫州之<lb/>
<pb n="1b"/>
　　東其地廣平無名山大澤西望外方東不及明豬<lb/>
　　大姬無子好巫覡禱祈鬼神歌舞之樂民俗化之<lb/>
　　五世至幽公當厲王時政衰大夫淫荒所為無度<lb/>
　　國人傷而刺之陳之變風作矣　漢書地理志大<lb/>
　　姬婦人尊貴好祭祀用史巫故其俗巫鬼陳詩曰<lb/>
　　亡冬亡夏值其鷺羽又曰子仲之子婆娑其下此<lb/>
　　其風也?札聞陳之歌曰國亡主其能久乎　漢<lb/>
　　書匡衡曰竊考國風之詩周南召南被賢聖之化<lb/>
<pb n="2a"/>
　　深故篤於行而廉於色鄭伯好勇而國人暴虎秦<lb/>
　　穆貴信而士多從死陳夫人好巫而民淫祀晉侯<lb/>
　　好儉而民畜聚大王躬仁邠國貴恕由此觀之治<lb/>
　　天下者審所上而已　朱氏曰或問陳也杞也宋<lb/>
　　也皆先代子孫也何以陳有風而杞宋無風曰宋<lb/>
　　之詩則有商頌矣杞當春秋時用夷禮春秋貶之<lb/>
　　夫子亦曰杞不足?也故無風　嚴氏曰陳詩十<lb/>
　　而六為淫靈公之時世變已極詩訖於此下於秦<lb/>
<pb n="2b"/>
　　夷之也　虞惇按春秋周定王之九年楚莊入陳<lb/>
　　?自是而中國無霸矣故變風終陳靈<lb/>
　宛丘刺幽公也淫荒昏亂遊蕩無度焉<lb/>
子之湯兮宛丘之上兮洵有情兮而無望兮<lb/>
　賦也　鄭箋子斥幽公也　毛傳湯蕩也四方?中<lb/>
　央下曰宛丘　鄭箋無望無威儀無可望也<lb/>
坎其擊鼓宛丘之下無冬無夏值其鷺羽<hi>夏古音?後同不從?</hi>
<pb n="3a"/>
　賦也　毛傳坎擊鼓聲值持也鷺鳥之羽可以為翳<lb/>
　　鄭箋翳舞者所持以指麾<lb/>
坎其擊缶宛丘之道無冬無夏值其鷺翿<hi>上去通韻</hi>
　賦也　孔疏缶瓦器可以節樂　毛傳翿翳<lb/>
　　宛丘三章章四句<lb/>
　　　虞惇按漢書地理志引宛丘東門之枌二詩以<lb/>
　　　為陳俗巫鬼之証則此二詩當為?祀鼓舞之<lb/>
　　　詩而序不言他亦無可考故今但以序為正子<lb/>
<pb n="3b"/>
　　　之湯兮毛傳子大夫也鄭箋子斥幽公也序明<lb/>
　　　言刺幽公當從鄭詩序辨陳國小無事實幽公<lb/>
　　　但以惡諡故得遊蕩無度之詩朱子耑攻小序<lb/>
　　　於凡序之刺某人論某事者皆詆而斥之故其<lb/>
　　　?云爾詳見弼風柏舟篇之下<lb/>
　東門之枌疾亂也幽公淫荒風化之所行男女棄其<lb/>
　舊業亟?於道路歌舞於市井爾<lb/>
東門之枌宛丘之栩子仲之子婆娑其下<lb/>
<pb n="4a"/>
　賦也　毛傳枌白榆也栩杼也東門宛丘國之交?<lb/>
　男女之所聚也子仲陳大夫氏　鄭箋之子男子也<lb/>
　　毛傳婆娑舞貌<lb/>
榖旦于差南方之原不績其麻市也婆娑<hi>差古音磋差麻娑韻原字不入韻</hi>
　賦也　毛傳榖善也　鄭箋差擇也　毛傳原大夫<lb/>
　氏也<lb/>
　孔疏陳國男女棄其事業候良辰美景而歌舞淫佚<lb/>
<pb n="4b"/>
　見朝日善明則曰可以相擇而行樂矣南方之原氏<lb/>
　有美女可從之也彼原氏之女亦即不復績麻與男<lb/>
　子聚?婆娑於市焉　范氏曰先王惡夫飽食而逸<lb/>
　居是故君子勤禮小人盡力所以愛日也今也民於<lb/>
　善日乃相就而荒樂焉　蘇氏曰原與子仲陳大夫<lb/>
　之著也今而猶然則民可知矣<lb/>
榖旦于逝越以鬷邁視爾如荍貽我握椒<lb/>
　賦也　毛傳逝往也　鄭箋越於鬷總也　毛傳邁<lb/>
<pb n="5a"/>
　行也荍芘芣也椒芬芳之物也<lb/>
　鄭箋朝日善明曰往矣於是男女總集合行交?而<lb/>
　相?曰我視女之?色美如荍之華然女乃遺我一<lb/>
　握之椒交情好也<lb/>
　　東門之枌三章章四句<lb/>
　　　虞惇按此詩毛鄭之?俱得歐陽氏駁毛鄭以<lb/>
　　　子仲之子莫可知其為男女南方之原為國南<lb/>
　　　原野非陳大夫原氏朱子因之故集註云子仲<lb/>
<pb n="5b"/>
　　　之子子仲氏之女也?其意不欲以南方之原<lb/>
　　　從毛鄭作原氏之女而次章不績其麻上文?<lb/>
　　　無所承故不得不以子仲之子為女但兩章皆<lb/>
　　　言女而末章視爾如荍貽我握椒又為男女相<lb/>
　　　?則於上下文之脈絡亦未見其為妥帖也又<lb/>
　　　首章婆娑其下次章市也婆娑兩言婆娑語亦<lb/>
　　　煩贅又首章言東門之枌次章言南方之原既<lb/>
　　　往東門復往南方之原於理不順又上言南方<lb/>
<pb n="6a"/>
　　　之原下復言市也婆娑原是郊原市乃市井一<lb/>
　　　在國門之外一在國門之?既期?於南方之<lb/>
　　　原又婆娑於國中之市揆之情事俱未為合按<lb/>
　　　春秋莊公二十七年季友如陳葬原仲是陳有<lb/>
　　　大夫原氏非臆?也子仲既為氏安知原之不<lb/>
　　　為氏首章之婆娑子仲之男也次章之婆娑原<lb/>
　　　氏之女也末章越以鬷邁乃道其男女之相?<lb/>
　　　贈物以結好則三章之文意俱明曉通?而無<lb/>
<pb n="6b"/>
　　　錯亂複疊之病矣集註又云此男女?聚而賦<lb/>
　　　其事以相樂亦未然玩子仲之子明是他人之<lb/>
　　　言不績其麻直是刺其廢業未有男女賦詩相<lb/>
　　　樂而自言不績其麻者毛傳鄭箋之湮沒久矣<lb/>
　　　?為疏通證明以竊附於擇善而從之之意非<lb/>
　　　敢故為異同也<lb/>
　衡門誘僖公也愿而無立志故作是詩以誘掖其君<lb/>
　也<lb/>
<pb n="7a"/>
衡門之下可以棲遲泌之洋洋可以樂飢<lb/>
　虞惇曰比也　毛傳衡門?木為門言淺陋也棲遲<lb/>
　遊息也泌泉水也樂飢樂道而忘飢也<lb/>
　歐陽氏曰喻陳國雖小苟有志於立事則亦可以為<lb/>
　政<lb/>
豈其食魚必河之魴豈其取妻必齊之姜<lb/>
　比也　鄭箋姜齊姓<lb/>
　歐陽氏曰上言小國皆可為此又言何必大國然後<lb/>
<pb n="7b"/>
　可為皆所以誘之也<lb/>
豈其食魚必河之鯉豈其取妻必宋之子<lb/>
　比也　鄭箋子宋姓<lb/>
　蘇氏曰食魚必魴鯉取妻必姜子則終身有不獲者<lb/>
　矣故從其所有而為之及其至也雖天下之美無加<lb/>
　焉不然雖有天下之至美而常挾不足之心以待之<lb/>
　則終亦不為而已矣<lb/>
　　衡門三章章四句<lb/>
<pb n="8a"/>
　　　虞惇按此詩之解惟歐陽本義與序誘掖之?<lb/>
　　　相合意理殊妙鄭箋王任用賢臣失之偏矣朱<lb/>
　　　註此?居自樂而無求者之辭其辭則然而非<lb/>
　　　辭之所以然也可以樂飢鄭箋作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>飢?文云<lb/>
　　　<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>治也唐石經亦依鄭作<graphic n="KR1276" url="https://raw.githubusercontent.com/kanripo/KR-Gaiji/master/images/KR1276.png" mimeType="image/png"/>
　東門之池刺時也疾其君之淫昏而思賢女以配君<lb/>
　子也<lb/>
東門之池可以漚麻彼美淑姬可與晤歌<hi>池古音沱後<pb n="8b"/>並同</hi>
　興也　毛傳池城池也漚柔也　鄭箋晤猶對也君<lb/>
　子宜與對歌相切化也<lb/>
　鄭箋於池中漚麻使可緝績作衣服喻賢女能柔順<lb/>
　君子成其??　蘇氏曰陳公荒淫無度不可告語<lb/>
　故詩人思得淑女以化之於??婦人之於君子日<lb/>
　夜處而無間庶可以漸革其暴如池之漚麻漸漬而<lb/>
　不自知也<lb/>
<pb n="9a"/>
東門之池可以漚紵彼美淑姬可與晤語<lb/>
　興也　朱註紵麻屬　毛傳論難曰語直言曰言<lb/>
東門之池可以漚菅彼美淑姬可以晤言<lb/>
　興也　孔疏茅已漚者為菅<lb/>
　　東門之池三章章四句<lb/>
　　　虞惇按集註此男女?遇之詩詩中可與晤歌<lb/>
　　　可與晤言?無淫邪謔浪之意不得目為淫詩<lb/>
　　　朱子?未敢從也<lb/>
<pb n="9b"/>
　東門之楊刺時也昏姻失時男女多違親迎女猶有<lb/>
　不至者也<lb/>
　　虞惇按坊記子云昏禮?親迎見於舅姑舅姑承<lb/>
　　子以授?恐事之違也以此坊民婦猶有不至者<lb/>
東門之楊其葉牂牂昏以為期明星煌煌<lb/>
　興也　朱註楊柳之揚起者也　毛傳牂牂盛?<lb/>
　鄭箋楊葉牂牂三月中喻時晚也　朱註明星?明<lb/>
　也煌煌大明?<lb/>
<pb n="10a"/>
　鄭箋親迎之禮以昏時女留他色不肯時行乃至大<lb/>
　星煌煌然　孔疏刺當時之淫亂也<lb/>
東門之楊其葉肺肺昏以為期明星晢晢<hi>晢?折?日音制</hi>
　興也　毛傳肺肺猶牂牂也晢晢猶煌煌也<lb/>
　　東門之楊二章章四句<lb/>
　　　虞惇按昏姻失時毛以為失秋冬之時鄭以為<lb/>
　　　失仲春之時今據周禮媒氏仲春?男女則從<lb/>
<pb n="10b"/>
　　　鄭為是但此詩之?與鄭之丰同皆刺親迎而<lb/>
　　　女不至以見當時之淫亂不重昏姻失時也故<lb/>
　　　?之詳見弼風匏有苦葉章之下<lb/>
　墓門刺陳佗也陳佗無良師傅以至於不義惡加於<lb/>
　萬民焉<lb/>
　　虞惇按陳佗文公子桓公鮑之弟桓公疾病佗殺<lb/>
　　其太子免而代之明年蔡人殺陳佗詩蓋刺佗之<lb/>
　　不良而咎桓公之不能去佗也序云無良師傅者<lb/>
<pb n="11a"/>
　　失之　逸齋曰佗已自立為君矣序詩者直言陳<lb/>
　　佗不稱君?得春秋書蔡人殺陳佗之?<lb/>
墓門有棘斧以斯之夫也不良國人知之知而不已誰<lb/>
昔然矣<lb/>
　興也　毛傳墓門墓道之門斯析也　蘇氏曰夫陳<lb/>
　佗也　鄭箋已猶去也誰昔昔也<lb/>
　毛傳墓門幽閒希行生此棘薪惟斧可以開析之<lb/>
　虞惇曰喻佗之不良而公當早去之也　蘇氏曰國<lb/>
<pb n="11b"/>
　人皆知佗之不良矣知而不之去昔者誰為此乎?<lb/>
　歸咎桓公也<lb/>
墓門有梅有鴞萃止夫也不良歌以訊之訊予不顧顛<lb/>
倒思予<hi>釋文訊又作誶徐邈息悴反楚辭章句引詩誶予不顧?古人二字通用也顧予平去通韻</hi>
　興也　毛傳鴞惡聲鳥也萃集訊告也<lb/>
　蘇氏曰墓門有梅而鴞則集之梅雖善?得全乎桓<lb/>
　公之沒也雖有太子免以為後而佗在焉求太子之<lb/>
<pb n="12a"/>
　無危不可得矣　朱氏曰告之而不予顧至顛沛而<lb/>
　後思予則豈有所及哉亦追咎之詞也<lb/>
　　墓門二章章六句<lb/>
　　　虞惇按毛鄭泥序無良師傅之語遂以夫也不<lb/>
　　　良為師傅之不良全?俱失今從蘇氏詩序辨<lb/>
　　　云陳佗亂賊被討故序以無良之詩與之序之<lb/>
　　　作大率類此此?非是詳見弼風?舟篇之下<lb/>
　防有鵲巢憂讒賊也宣公多信讒君子憂懼焉<lb/>
<pb n="12b"/>
防有鵲巢?有?苕誰侜予美心焉忉忉<lb/>
　興也　毛傳防邑也?止也　鄭箋?美也　陸氏<lb/>
　曰苕苕饒也　毛傳侜張誑也　程氏曰予美心所<lb/>
　賢者也　陸氏曰忉忉憂也<lb/>
　歐陽氏曰讒言惑人非一言一日之致必由積累而<lb/>
　成如鵲巢之漸積搆成又如苕華之蔓引牽連將及<lb/>
　我也　程氏曰侜譸張迂?也誣罔人者必迂曲以<lb/>
　致其惡<lb/>
<pb n="13a"/>
中唐有甓?有?鷊誰侜予美心焉惕惕<lb/>
　興也　毛傳中中庭也唐堂塗也甓瓴甋也鷊綬草<lb/>
　也　程氏曰惕懼也<lb/>
　歐陽氏曰中堂有甓非一甓也亦以積累而成綬草<lb/>
　雜?色成文猶多言交織而成惑也<lb/>
　　防有鵲巢二章章四句<lb/>
　　　虞惇按集註此男女有私而憂或間之之辭?<lb/>
　　　朱子於懼讒之詩則皆以為淫風矣子貢傳申<lb/>
<pb n="13b"/>
　　　公?洩冶被讒?子憂之而作亦未有明據鵲<lb/>
　　　巢?苕毛鄭取興之義殊未安今從歐陽氏予<lb/>
　　　美不指宣公而云心所賢者程氏之?也<lb/>
　月出刺好色也在位不好?而?美色焉<lb/>
月出皎兮佼人僚兮舒窈紏兮勞心悄兮<lb/>
　興也　毛傳皎月光也　朱註佼人美人也　毛傳<lb/>
　僚好?　朱註窈幽?也紏愁結也　孔疏悄?憂<lb/>
　也　虞惇曰皎月光潔也皓月光白也神女賦其少<lb/>
<pb n="14a"/>
　進也皎若明月舒其光　朱註安得見之以舒窈紏<lb/>
　之情乎是以為之勞心而悄然也<lb/>
月出皓兮佼人懰兮舒懮受兮勞心慅兮<lb/>
　興也　孔疏懰好?　朱註懮受憂思也　王氏曰<lb/>
　慅不安而騷動也<lb/>
月出照兮佼人燎兮舒夭紹兮勞心慘兮<hi>慘五經文字作懆上去通韻</hi>
　興也　蘇氏曰燎明也　朱註夭紹紏緊之意　王<lb/>
<pb n="14b"/>
　氏曰慘不舒而幽愁也<lb/>
　　月出三章章四句<lb/>
　　　虞惇按毛傳舒遲也窈紏舒之姿也今從朱<lb/>
　株林刺靈公也淫乎夏姬驅馳而往朝夕不休息焉<lb/>
　　虞惇按春秋傳夏姬鄭穆公之女嫁於陳大夫夏<lb/>
　　御叔靈公與其大夫孔?儀行父通焉洩冶?不<lb/>
　　?而殺之後卒為其子?舒所?明年楚莊王入<lb/>
　　陳殺?舒<lb/>
<pb n="15a"/>
胡為乎株林從夏南匪適株林從夏南<lb/>
　賦也　毛傳株林夏氏邑也夏南夏?舒也　鄭箋<lb/>
　?舒字子南<lb/>
　朱註淫乎夏姬不可言也以從其子言之詩人之忠<lb/>
　厚也<lb/>
駕我?馬?于株野?我?駒朝食于株<lb/>
　賦也　朱註??也　鄭箋或??焉或朝食焉責<lb/>
　之也<lb/>
<pb n="15b"/>
　?氏曰國人問靈公胡為乎株林而從夏南乎詩人<lb/>
　則為之?曰公非適株林從夏南乃他有所適耳然<lb/>
　而駕我?馬則?於株矣?我?駒則食於株矣雖<lb/>
　欲為之?不可得也　朱氏曰衛之亂至牆有茨而<lb/>
　極於是有狄入?之禍陳之亂至株林而極於是有<lb/>
　楚入陳之禍此之謂女戎<lb/>
　　株林二章章四句<lb/>
　澤陂刺時也言靈公君臣淫於其國男女相?憂思<lb/>
<pb n="16a"/>
　感傷焉<lb/>
　　王氏曰東門之枌宛丘之應也澤陂株林之應也<lb/>
　　　許氏曰月出男子思婦人也澤陂婦人思男子<lb/>
　　也<lb/>
彼澤之陂有蒲與荷有美一人傷如之何寤寐無為涕<lb/>
泗滂沱<hi>陂古音波</hi>
　興也　毛傳陂澤障也蒲水草荷芙蕖也自目曰涕<lb/>
　自鼻曰泗<lb/>
<pb n="16b"/>
　?氏曰思而不得見故憂傷涕泗也　嚴氏曰寤而<lb/>
　覺寐而寢更無他事但憂傷涕泣而已鄙之也<lb/>
彼澤之陂有蒲與蕑有美一人碩大且卷寤寐無為中<lb/>
心悁悁<lb/>
　興也　毛傳蕑蘭也　朱註卷鬢髮之美也　毛傳<lb/>
　悁悁猶悒悒也<lb/>
彼澤之陂有蒲菡萏有美一人碩大且儼寤寐無為輾<lb/>
轉伏枕<lb/>
<pb n="17a"/>
　興也　毛傳菡萏荷華也儼矜莊?　朱註輾轉伏<lb/>
　枕臥而不寐思之深且久也<lb/>
　?氏曰變風始於?鳴終於澤陂凡一百二十八篇<lb/>
　而男女夫婦之詩四十有九抑何多耶曰有天地然<lb/>
　後有萬物有萬物然後有男女有男女然後有夫婦<lb/>
　有夫婦然後有父子有父子然後有君臣有君臣然<lb/>
　後有上下有上下然後禮義有所錯男女者三綱之<lb/>
　本萬事之先也正風之所以為正者舉其正者以勸<lb/>
<pb n="17b"/>
　之也變風之所以為變者舉其不正者以戒之也道<lb/>
　之升降時之治亂俗之汙隆民之死生胥於是乎在<lb/>
　?之煩悉篇之重複亦何疑哉　蘇氏曰詩止於陳<lb/>
　靈何也古之?者曰王澤竭而詩不作是不然予以<lb/>
　為陳靈之後天下未嘗無詩而仲尼有所不取也盍<lb/>
　亦嘗原詩之所為作者乎詩者發於思慮之不能自<lb/>
　已而無與乎王澤之存亡也世之盛也其人親被王<lb/>
　澤之純其心和樂而不流於是焉發而為詩則其詩<lb/>
<pb n="18a"/>
　無有不善今之正詩是也及其衰也有所憂愁憤怒<lb/>
　不得其平淫佚放蕩不合於禮者矣而猶知復反於<lb/>
　正故其為詩也亂而不蕩則今之變詩是也及其大<lb/>
　亡也怨君而思叛越禮而忘反則其詩?義而無所<lb/>
　歸嚮由是觀之天下未嘗一日無詩而仲尼有所不<lb/>
　取也故曰變風發乎情止乎禮義發乎情民之性也<lb/>
　止乎禮義先王之澤也先王之澤尚存而民之邪心<lb/>
　未勝則猶有取焉以為變詩及其邪心大行禮義消<lb/>
<pb n="18b"/>
　亡其詩淫而無度不復可取故詩止於陳靈而非天<lb/>
　下之無詩也有詩而不可以訓焉耳<lb/>
　　澤陂三章章六句<lb/>
　　　虞惇按鄭箋蒲以喻男之情性荷以喻女之容<lb/>
　　　體又改蕑為蓮蓮以喻女之言信又云以陂中<lb/>
　　　二物興者喻淫風由同姓生皆曲?也毛以傷<lb/>
　　　如之何為傷無禮亦非是<lb/>
　陳國十篇二十六章百二十四句<lb/>
<pb n="19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　讀詩質疑卷十二<lb/>
</p>
<p>
</p>
  </div>
</body>
</text>
</TEI>