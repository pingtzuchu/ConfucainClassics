<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏?卷二十五</head> <lb/>
    <p>
<pb n="1a"/>
欽定四庫全書<lb/>
　春秋毛氏?卷二十五<lb/>
　　　　　　　　　　翰林院檢討毛奇齡撰<lb/>
九年<lb/>
春宋災<hi>公作火</hi>
　?宋災樂喜為司城以為政<hi>作救火之政</hi>使伯氏司里<hi>里宰</hi>
　火所未至徹小屋塗大屋<hi>以泥水塗之</hi>陳畚挶<hi>土轝</hi>具綆缶<lb/>
　<hi>汲器</hi>蓄水潦積土塗巡丈城繕守備<hi>恐因災/有變</hi>表火道<hi>火起</hi>
<pb n="1b"/>
　<hi>則從其所向以表之</hi>使樂遄庀刑器<hi>防有干犯舊註誤</hi>使皇鄖命校正<lb/>
　出馬工正出車備甲兵庀武守<hi>防奸宄不測</hi>使西鉏吾庀<lb/>
　府守<hi>守府庫</hi>令司?巷伯儆?<hi>守?禁</hi>祝宗用馬于四墉<lb/>
　祀盤庚于西門之外<hi>用馬祭四城以禳火盤庚宋?祖以配火神</hi>
夏季孫宿如晉<lb/>
　八年晉士?以公朝報聘此又謝之<lb/>
五月辛酉夫人姜氏薨<hi>四月而?速</hi>
　此成之嫡母襄之祖母也成十六年姜通于僑如欲<lb/>
<pb n="2a"/>
　廢成公因遷姜于東?至是薨焉<lb/>
秋八月癸未?我小君穆姜<lb/>
冬公會晉侯宋公衛侯曹伯莒子邾子滕子薛伯杞伯<lb/>
小邾子齊世子光伐鄭十有二月己亥同盟于戲<hi>杜氏曰十二月無己亥日正義曰此十一月之誤</hi>
　諸侯伐鄭季武子與齊師宋師從晉中軍門于鄟門<lb/>
　衛師曹人邾人從晉上軍門于師之梁<hi>亦鄭城門</hi>滕人薛<lb/>
　人從晉下軍門于北門杞人郳人從晉新軍斬行栗<lb/>
<pb n="2b"/>
　<hi>表道之樹</hi>且令諸侯修器備盛餱糧歸老幼使病者歸養<lb/>
　虎牢以示必下鄭人恐乃行成中行獻子<hi>荀偃</hi>曰姑圍<lb/>
　之以待楚人之救也而與之戰不然無成<hi>必如此方有辭于鄭</hi>
　<hi>不然兩大無雄雌而徒?鄭服則楚來救鄭而鄭復屬之矣故無成</hi>知武子曰許之盟<lb/>
　而還師以敝楚人吾三分四軍與諸侯之?以逆來<lb/>
　者猶愈于戰夫暴骨以逞不可也君子勞心小人勞<lb/>
　力先王之制也乃許鄭成十一月同盟于戲鄭服也<lb/>
　至將盟鄭六卿公子騑<hi>子駟</hi>公子?<hi>子/國</hi>公子嘉<hi>子孔</hi>公孫<lb/>
<pb n="3a"/>
　?<hi>子耳</hi>公孫蠆<hi>子/蟜</hi>公孫舍之<hi>子展</hi>及其大夫門子皆從鄭<lb/>
　伯晉士莊子為載書曰自今日?盟之後鄭國而不<lb/>
　唯晉命是聽而有異志者有如此盟公子騑趨進曰<lb/>
　天禍鄭國使介居二大國之間大國不加?音而亂<lb/>
　以要之<hi>謂以兵力?要鄭伏</hi>使其鬼神不獲歆其禋祀其民人<lb/>
　不獲享其土利夫婦愁苦墊隘無所底告自今日?<lb/>
　盟之後鄭國而不唯有禮與?可以庇民者是從而<lb/>
　敢有異志者亦如之<hi>徐仲山春秋日記曰晉悼爭鄭不惟無禮亦并不?不可以庇</hi>
<pb n="3b"/>
　<hi>民故子駟載書之言痛心傷骨呼號搶擗之中復寓諷言晉聞之而無?色無悔心不當前謝罪引師而</hi>
　<hi>退直蟲豖之不若者左氏能記此詞而復揚晉?稱為三駕之師嗟乎?哉</hi>荀偃曰改載<lb/>
　書公孫舍之曰昭大神而要言焉書可改也大國亦<lb/>
　可叛也乃盟而還晉人不得志于鄭以諸侯復伐之<lb/>
　十二月癸亥門其三門<hi>即前所門三門</hi>閏月<hi>是年無閏月閏為門五之誤月</hi>
　<hi>為日之誤謂一門各攻五日欲以苦鄭即前知武子所云三分四軍法也</hi>戊寅<hi>計癸亥至此剛三五</hi>
　<hi>十五日</hi>濟于?阪侵鄭<hi>?邑</hi>次于?口而還子孔曰晉師<lb/>
　可擊也師老而勞且有歸志必大克之子展曰不可<lb/>
<pb n="4a"/>
　是役有鄭成而經不書不與成也有晉復伐鄭而經<lb/>
　又不書不與其復伐鄭也夫鄭亦何罪欲伏之而不<lb/>
　能庇欲與人爭?而不能與戰徒役諸國之師以久<lb/>
　勞于外而胡氏尚曰善為國者不師善師者不陣善<lb/>
　陣者不戰知武子真明于戰陣之法夫晉固不師然<lb/>
　列國之為師久矣晉固不陣不戰然鄭之受人陣受<lb/>
　人戰亦已多矣然且不敢與?大戰而其門三門分<lb/>
　四軍積一十五日而且陣且戰何其勤也夫暴骨以<lb/>
<pb n="4b"/>
　逞在己不可而在鄭則可是尚為能明戰陣之法也<lb/>
　乎夫子傷之故不書鄭成不書晉再伐而特于楚之<lb/>
　伐鄭則鄭重書之以致意焉若如杜氏言經書同盟<lb/>
　而鄭之受成在其中則成十七年柯陵之盟晉侯會<lb/>
　諸侯伐鄭而自為盟斯時鄭未嘗受成也然而書同<lb/>
　盟其謂之何<lb/>
　時襄公年十二禮諸侯十二當冠晉侯問季武子且<lb/>
　請冠具武子曰君冠必以裸享之禮行之以金石之<lb/>
<pb n="5a"/>
　樂節之以先君之祧處之<hi>始祖廟為祧</hi>今寡君在行未可<lb/>
　具也請及兄弟之國而假備焉乃還及衛冠于衛成<lb/>
　公之廟假鐘磬焉夫以伯主之威使宗國國君不冠<lb/>
　于國而冠于道路其?極矣春秋重禮例而此獨不<lb/>
　書諱國辱也<lb/>
楚子伐鄭<lb/>
　楚子伐鄭子駟子展曰吾盟固云惟?是從今楚師<lb/>
　至而晉不我救則楚?矣遂及楚平會楚莊夫人卒<lb/>
<pb n="5b"/>
　楚未能定鄭遽歸乃左?襲晉?書文妄稱晉侯息<lb/>
　民國乃有節故三駕而楚不能與爭夫三駕者三興<lb/>
　師也一駕在十年師于牛首經書公會晉侯<hi>及宋公等十三</hi>
　<hi>國</hi>伐鄭是也爾時鄭有盜禍不得已服晉而楚救一<lb/>
　至晉師欲逃即欒黶勉?爭進夾水駐師而究不敢<lb/>
　犯楚師而逡巡引還是一駕而不敢與楚爭也二駕<lb/>
　在十一年師于向經又書公會晉侯<hi>及宋公等十三國</hi>伐鄭<lb/>
　是也爾時鄭甫服晉而楚子囊與秦師俱至鄭復迎<lb/>
<pb n="6a"/>
　楚與秦楚二師同出伐宋而晉不敢救是二駕而不<lb/>
　敢與楚爭也三駕在其秋觀兵鄭東門經又書公會<lb/>
　晉侯<hi>及宋公等十三國</hi>伐鄭會于蕭魚是也爾時鄭不得已<lb/>
　又服晉而楚約秦師救鄭惟恐晉不出直入晉地渡<lb/>
　河與戰而晉師敗績其明年楚公子貞復伐宋戰于<lb/>
　楊梁報伐鄭之役而晉又不敢敵是三駕而皆不敢<lb/>
　與楚爭也夫以三駕並不敢爭楚之霸主而反曰三<lb/>
　駕而楚不能與之爭此固晉國春秋誣妄鋪揚之詞<lb/>
<pb n="6b"/>
　左氏無識而採入之與吾夫子之春秋全然相反而<lb/>
　胡氏又曰三駕不能爭雖城濮之戰亦何以過又曰<lb/>
　自此鄭不復背晉者二十四年夫鄭以厭亂之故自<lb/>
　畫?以謝楚師而一意歸晉楚亦以厭兵之故又值<lb/>
　吳患遂舍鄭不爭而聽其自便此真貪天之功以為<lb/>
　己力者欲知春秋何不于夫子經文一再讀之<lb/>
十年<lb/>
春公會晉侯宋公衛侯曹伯莒子邾子滕子薛伯杞伯<lb/>
<pb n="7a"/>
小邾子齊世子光會吳于柤<lb/>
　柤楚地會吳者謀病楚也吳子壽夢即後稱吳子乘<lb/>
　者其不稱子外之也與成十五年會吳于鍾離十四<lb/>
　年會吳于向並同<lb/>
夏五月甲午遂滅偪陽<hi>偪穀作傅</hi>
　偪陽妘姓楚附庸國晉侯藉諸侯之師兼恃吳勢滅<lb/>
　之所以病楚故舊史祗書滅偪陽而夫子特加遂字<lb/>
　以誅其意以為會柤者固滅偪陽所自來也是以?<lb/>
<pb n="7b"/>
　滅之而必以其地予宋謂宋與楚鄭惡予宋所以辱<lb/>
　楚鄭也宋甫受偪陽而楚子囊即與鄭子耳同出伐<lb/>
　宋謂宋受晉地伐宋所以報晉也此夫子春秋也<lb/>
　初晉荀偃與士?請滅偪陽而封宋向戌為附庸荀<lb/>
　罃曰城小而固勝之不武弗勝為笑及圍之弗勝會<lb/>
　魯孟氏之臣秦菫父以步輦輓輜重如師偪陽人啟<lb/>
　門諸侯之士有攻門入者偪陽設版作懸門從門上<lb/>
　?下以截攻門入?之人鄹人紇<hi>即叔梁紇夫子父也叔梁字</hi>抉<lb/>
<pb n="8a"/>
　之以出門者<hi>抉舉其懸門以出入?之人</hi>又有狄虒彌挾大車輪<lb/>
　作櫓楯以右手拔?當一隊之人<hi>百人</hi>?而城上懸布<lb/>
　秦菫父登之及堞?其布菫父墜則又懸之再?再<lb/>
　墜至墜死而蘇復上如故偪陽人謝之乃取其斷布<lb/>
　徇師三日以示勇然而城固終不克荀偃與士?請<lb/>
　還師荀罃不許乃限七日克遂滅之以其地封宋向<lb/>
　戌戌辭乃與宋公宋公享晉侯于楚丘奏桑林之樂<lb/>
　<hi>商先王樂</hi>乃以偪陽子歸獻俘于武??又以偪陽妘姓<lb/>
<pb n="8b"/>
　不滅其祀使周?史選其族嗣令守祀于晉之霍邑<lb/>
　其曰使周?史者假天子之命一若天子復其祀周<lb/>
　禮?史職所云?史掌爵祿廢置是也?又曰師歸<lb/>
　孟獻子以秦菫父為右菫父生秦丕?事仲尼<lb/>
公至自?<lb/>
楚公子貞鄭公孫?帥師伐宋<lb/>
　楚子囊鄭子耳伐宋圍宋門于桐門衛師救宋鄭子<lb/>
　展曰必伐衛不然是不與楚也?得罪于晉又得罪<lb/>
<pb n="9a"/>
　于楚不可子駟曰國病矣子展曰得罪二大國必亡<lb/>
　病不猶愈于亡乎遂遣皇耳帥師侵衛衛人追之乃<lb/>
　獲皇耳于犬丘?而楚子囊鄭子耳侵我西鄙復圍<lb/>
　蕭<hi>宋邑</hi>克之夫春秋魯史也楚鄭伐宋尚書之豈有伐<lb/>
　本國而反不書者此意服?能道之服?云其不書<lb/>
　者以公親從晉伐鄭不能服鄭旋復為楚鄭所伐恥<lb/>
　之故諱之也<lb/>
晉師伐秦<lb/>
<pb n="9b"/>
秋莒人伐我東鄙<lb/>
　?曰莒人聞諸侯之有事也故伐我東鄙<lb/>
公會晉侯宋公衛侯曹伯莒子邾子齊世子光滕子薛<lb/>
伯杞伯小邾子伐鄭<lb/>
　周禮典命諸侯之適子命于天子攝其君則下其君<lb/>
　之禮一等未命則以皮帛繼子男今齊世子光未命<lb/>
　天子<hi>見十九年?</hi>則當繼子男之後觀前柤之會列小邾<lb/>
　子下可驗也今忽跨滕薛而上之?稱齊崔杼使太<lb/>
<pb n="10a"/>
　子光先至師遂長于滕此似可據但後此亳城蕭魚<lb/>
　二會未聞其先莒邾至師乃公然兩列其名在莒邾<lb/>
　滕薛之上則似夫子之書法全不在此或亦告文本<lb/>
　參錯而簡書依之故爾耶<lb/>
冬盜殺鄭公子騑公子?公孫?<hi>騑公穀作斐</hi>
　據?鄭子駟當國與尉氏司氏堵氏侯氏子師氏五<lb/>
　族有隙五族聚不逞之人因八年所殺公子嬰之徒<lb/>
　以作亂時子國為司馬子耳為司空子孔為司徒盜<lb/>
<pb n="10b"/>
　將盡殺之攻于西?之朝殺子駟子國子耳惟子孔<lb/>
　先知之得免盜乃?鄭伯以如北?子駟之子子西<lb/>
　<hi>公孫夏</hi>不能追盜子?<hi>公孫僑</hi>者子國子也先戒?官設<lb/>
　守備謹府庫?藏而後成列而出以車十七?攻盜<lb/>
　于北?盡殺之僅有奔者特鄭當積創之餘復遭盜<lb/>
　禍自此厭亂不能與諸侯爭矣此亦晉楚爭鄭一大<lb/>
　節目故夫子備書焉其不稱大夫以非國討不當書<lb/>
　爵也舊說非是<lb/>
<pb n="11a"/>
戍鄭虎牢楚公子貞帥師救鄭<hi>左公穀楚公子下?作一節</hi>
　諸侯之師受晉命以城虎牢於以逼晉而夫子特書<lb/>
　曰戍鄭虎牢不書諸侯者責在魯也夫魯宗國也其<lb/>
　可受?大之命以偪同姓諸侯國乎<hi>經凡不書列國者皆屬魯事</hi>
　特書鄭虎牢者責不當戍也夫此誰之地而可以戍<lb/>
　之也乎<hi>杜預謂晉欲還鄭地故書鄭以見晉志夫戍虎牢時何?欲還鄭乎且夫子特書魯戍而</hi>
　<hi>並不及晉是魯志也不通甚矣</hi>然且承上冬文不另書月日以示乘<lb/>
　盜禍之後急以偪之故楚之救鄭一若幸其急至者<lb/>
<pb n="11b"/>
　?一書而數義備焉<lb/>
　據?不止戍虎牢晉使諸侯戍虎牢而已復城鄭之<lb/>
　梧制諸邑以迫脅之使士魴魏絳守梧制而經不書<lb/>
　者惡其事也惟時鄭不得已又與晉平而楚子囊忽<lb/>
　救至荀罃欲退師曰今我逃楚楚必驕驕則可與戰<lb/>
　矣欒黶曰逃楚晉之恥也合諸侯以益恥<hi>謂諸侯同逃則?恥</hi>
　不如死我將獨進師遂進與楚師夾潁而軍鄭子蟜<lb/>
　曰諸侯有去志必不戰矣我服晉晉必去不服晉晉<lb/>
<pb n="12a"/>
　亦必去晉去楚必圍我總之晉在必去何如服楚亦<lb/>
　可以使楚去于是夜涉潁水與楚人盟欒黶欲伐鄭<lb/>
　荀罃不可曰我實不能禦楚又不能庇鄭鄭有何罪<lb/>
　不如留鄭一怨隙之地使楚去後我可來伐若今即<lb/>
　伐之則楚必救之戰而不勝為諸侯笑矣夫勝可必<lb/>
　乎不如還也于是諸侯之師還楚人亦還<hi>三駕之一如此</hi>
公至自伐鄭<lb/>
十有一年<lb/>
<pb n="12b"/>
春王正月作三軍<lb/>
　周禮大司馬職王六軍大國三軍次國二軍小國一<lb/>
　軍?所云成國不過半天子之軍言成為大國祗得<lb/>
　半天子而為三軍是也魯本大國則自宜有三軍而<lb/>
　至是而始作者以大國稱為元侯可作師以承天子<lb/>
　而次國小國則祗帥貢賦以從元侯之征行此舊制<lb/>
　也至文宣之際王室衰微政在伯主伯主自立一貢<lb/>
　賦之法量諸國大小以責車役致大國三軍皆自貶<lb/>
<pb n="13a"/>
　損其軍以冀免貢賦故魯在文宣間不知何時減去<lb/>
　一軍而至是季武子連歲從征懾晉楚之?思以自<lb/>
　振又其時車戰稍壞值?車為行之候將征人以充<lb/>
　步士于是取舊制三軍後祗存上下二軍者?一中<lb/>
　軍于其間又將舊制征軍之法天子六鄉征六軍諸<lb/>
　侯三鄉征三軍周禮萬二千五百家為鄉即萬二千<lb/>
　五百人為軍?一家征一人故一?為一軍凡三軍<lb/>
　共三萬七千五百家皆公家自征之臨師則但以三<lb/>
<pb n="13b"/>
　卿帥其軍而征人與征?皆不與焉至是季氏作三<lb/>
　軍使三家分征之?所謂三分公室而各有其一是<lb/>
　也然且?軍士之數或加什伯以益一軍或加仟伯<lb/>
　以益一軍漸將變車乘而為行列因各自?其私家<lb/>
　之乘盡以益之使私家之乘之人令其餘徒役如羡<lb/>
　卒餘子之類皆入之為軍而并邑?亦盡征入已而<lb/>
　不貢之公惟叔孫則臣其徒役子弟使皆為軍而邑<lb/>
　?仍還公家孟氏則并徒役子弟亦但臣其半入軍<lb/>
<pb n="14a"/>
　而半還之公?所謂三子各?其乘季氏即以其乘<lb/>
　之人與其役邑俱入之已否則徒役邑?俱倍征之<lb/>
　叔孫使其徒役子弟盡為之臣而邑?不征孟氏即<lb/>
　徒役子弟亦半使為臣是也當是時惟恐伯主責大<lb/>
　國貢賦故叔孫穆子不肯作恐不能久行也季氏使<lb/>
　詛盟以示必行而後昭五年則仍舍中軍而不能竟<lb/>
　行<lb/>
　天子六軍以六卿將之大國三軍以三卿將之且?<lb/>
<pb n="14b"/>
　軍各有副貳則雖三軍亦用六卿如晉行三軍?出<lb/>
　六卿以將之至作五軍則以十卿領之是也公羊謂<lb/>
　三軍者三卿也古者上卿下卿上士下士其?難解<lb/>
　如謂古三卿為司徒司馬司空至行軍時則祗用司<lb/>
　徒司空而不用司馬如?詩乃召司徒乃召司空而<lb/>
　不召司馬故但有上下二卿而無中卿今?一司馬<lb/>
　官謂之?中軍則牧誓司徒司馬司空主伯亞旅立<lb/>
　政司徒司馬司空亞旅阪尹未嘗以行軍而缺其官<lb/>
<pb n="15a"/>
　?行軍最重司馬司馬者主兵政之官也故?凡敘<lb/>
　戰亦皆以司馬為政?詩所云召司徒召司空者此<lb/>
　太王遷都作室之官非行軍官也如謂司徒司空皆<lb/>
　卿一人大夫二人惟司馬卿一人大夫亦一人今?<lb/>
　此大夫一人謂之?中軍則周禮冢宰司徒宗伯司<lb/>
　馬司?皆卿一人中大夫二人未嘗于司馬有所缺<lb/>
　也凡此皆?之周章無理者至穀梁謂天子六卿諸<lb/>
　侯一軍則誤認晉曲沃武公以一軍興而不知其初<lb/>
<pb n="15b"/>
　之以都邑而篡侯服本屬創事非嘗制也不然晉清<lb/>
　原之蒐共作五軍?之戰始作六軍豈大國有五軍<lb/>
　有六軍耶唐啖氏謂天子六軍大國三之一小國半<lb/>
　大國則直杜撰立?無憑無據之語以此解經何愁<lb/>
　聖經不晦蔑也<lb/>
夏四月四卜郊不從乃不郊<lb/>
　?見僖三十一年?<lb/>
鄭公孫舍之帥師侵宋<lb/>
<pb n="16a"/>
　鄭人厭亂極矣乃合諸大夫謀曰晉楚雖並?而晉<lb/>
　合十三國諸侯之師則楚弱于晉矣特恨楚來晉不<lb/>
　急救我耳晉能急救則楚當避晉何道而可使晉師<lb/>
　為我致死使楚不復來而後可終事晉也子展曰吾<lb/>
　苟侵宋則諸侯必至吾從之盟楚師至吾又從楚盟<lb/>
　則晉怒甚矣晉近能驟來而楚?不能吾重賂晉師<lb/>
　而然後謝楚則或可免斯難乎于是先使疆場之吏<lb/>
　惡于宋致宋來侵鄭然後子展出侵宋<lb/>
<pb n="16b"/>
公會晉侯宋公衛侯曹伯齊世子光莒子邾子滕子薛<lb/>
伯杞伯小邾子伐鄭<lb/>
　晉合十三國之師伐鄭宋門東門晉營西郊衛侵北<lb/>
　鄙諸侯師于向圍其城而觀兵南門<lb/>
秋七月己未同盟于亳城北<hi>亳公穀作京</hi>
　鄭人乃乞盟同盟者鄭與盟也亳城鄭地<lb/>
　其盟詞有曰若間?命司慎司盟名山名川?神?<lb/>
　祀先王先公七姓十二國之祖明神殛之俾失其民<lb/>
<pb n="17a"/>
　隊命亡氏踣其國家其詞如此而?而鄭即從楚不<lb/>
　顧渝盟者?欲因之以謝楚而非背晉也以為其謀<lb/>
　固然也<lb/>
公至自伐鄭<lb/>
楚子鄭伯伐宋<lb/>
　楚子囊以救鄭來而諸國之師已解去遂伐宋但是<lb/>
　時楚邀秦師並來救而鄭即從之經不書秦人而反<lb/>
　書鄭伯者深予鄭之善自謀也當是時楚已在鄭意<lb/>
<pb n="17b"/>
　量中矣<lb/>
公會晉侯宋公衛侯曹伯齊世子光莒子邾子滕子薛<lb/>
伯杞伯小邾子伐鄭會于蕭魚<lb/>
　諸侯悉師至觀兵于鄭東門鄭人行成晉趙武入盟<lb/>
　鄭伯鄭子展出盟晉侯乃會于蕭魚三日乃赦鄭囚<lb/>
　?斥堠禁侵掠晉侯使叔肸告于諸侯鄭人乃賂晉<lb/>
　侯以師悝師觸師蠲<hi>三樂師名</hi>廣車軘車<hi>皆兵車</hi>淳十五乘<lb/>
　<hi>淳耦也謂兩十五也</hi>甲兵備凡兵車百乘<hi>合廣/軘車</hi>歌鐘二肆<hi>懸鐘十六</hi>
<pb n="18a"/>
　<hi>為一肆</hi>及其鎛磬<hi>鎛鐘鎛磬皆倚歌者</hi>女樂二八晉侯以樂之半<lb/>
　賜魏絳嘉其和戎狄而正諸華為有功也夫晉楚爭<lb/>
　鄭在絳亦偶一與師至三駕之出絳並不與乃金石<lb/>
　之樂祗以予絳而罃偃魴?諸君徒事勞苦而並不<lb/>
　一及且十二國君奔命暴露連年累歲而歌鐘鎛磬<lb/>
　曾不得比于郜鼎之取與濟田之歸同澤安在?師<lb/>
　中之賞最貴明信鄭之賂晉本屬鄭謀而為之史者<lb/>
　實以此張晉之功已為可笑且此與和戎從無干涉<lb/>
<pb n="18b"/>
　雖三駕七合<hi>國語七合諸侯</hi>總不如和戎之善然而鄭賂全<lb/>
　不由此吾故曰左氏鋪揚悉本之?晉?書之謬文<lb/>
　不足道也蕭魚鄭也<lb/>
公至自會<lb/>
　舊例書至必以後事初公以伐鄭往而?盟于亳城<lb/>
　則宜書公至自會乃書公至自伐鄭者不與其盟也<lb/>
　以鄭將變盟也此以代鄭往而?盟蕭魚則直書公<lb/>
　至自會與其盟也以鄭有此盟而其後可不用兵也<lb/>
<pb n="19a"/>
　雖是時秦復救鄭次年楚復報晉取鄭仍為鄭用兵<lb/>
　而經書並不及鄭一似與鄭?無與者?喜鄭謀之<lb/>
　從此定也雖然公以年少初立十年之間凡書公至<lb/>
　者不一矣三年兩書如晉兩書至四年書如晉至五<lb/>
　年始歸而始書至五年又書會晉又書至七年又書<lb/>
　會晉乃不書至以是年陳侯逃歸鄭伯死于會惡其<lb/>
　會遂不書至以示變也八年春即書如晉至夏而始<lb/>
　書至九年又書會晉至十年始歸而始書至是年夏<lb/>
<pb n="19b"/>
　始歸而秋又書會晉至冬盡而始書至至此年春書<lb/>
　會晉秋書至秋即書會晉秋又書至則其奔命道路<lb/>
　無頃刻之安為何如者然且在途加冠在晉朝正者<lb/>
　非一年誰為為之以至于此夫子書至此亦傷之矣<lb/>
楚人執鄭行人良霄<hi>穀作良宵</hi>
　鄭人使良霄大宰石?如楚告將服于晉曰孤以社<lb/>
　稷之故不能懷君<hi>言將他事也</hi>君若能以玉帛綏晉不然<lb/>
　則武震以攝威之<hi>言非講好則大為震攝</hi>孤之願也楚人執之<lb/>
<pb n="20a"/>
　<hi>其後用公子囊言仍使歸鄭</hi>然自是楚無意爭鄭矣<lb/>
冬秦人伐晉<lb/>
　據?秦庶長鮑庶長武帥師伐晉以救鄭直入晉地<lb/>
　與晉士魴戰于櫟晉師敗績經不書救鄭者非鄭志<lb/>
　也且以?夫後此之爭鄭者也<lb/>
十有二年<lb/>
春王二月莒人伐我東鄙圍台<hi>台穀作邰</hi>
　莒?滅鄫魯侵其西界故前此曾伐我東鄙以疆鄫<lb/>
<pb n="20b"/>
　田至前十年秋乘諸侯多事復伐我東鄙則?抗甚<lb/>
　矣今不惟伐鄙又且圍邑其能已乎<lb/>
季孫宿帥師救台遂入鄆<hi>鄆公作運</hi>
　季武子乃救台遂乘勝入鄆以報見伐且取其鐘以<lb/>
　為公盤經書遂者與之也與其能繼事也古者命將<lb/>
　得專制閫外之事凡可以安國家利社稷者則專之<lb/>
　可也公穀以大夫無遂事為言此是妄語而胡氏又<lb/>
　從之則必如後世之承廟算以取進止致?敵在前<lb/>
<pb n="21a"/>
　而不敢問可乎?以小抗大又實無道且十年之間<lb/>
　九作同盟而三見侵我非大創何待矣若漢五行志<lb/>
　引劉向?謂季武子作三軍有侵陵用武之意故?<lb/>
　國不和伐我三鄙<hi>秋邾人伐南鄙十六年齊侯伐北鄙連此東鄙為三鄙</hi>則莒<lb/>
　人伐我早見之八年之間此時三軍尚未作也事外<lb/>
　閒論全不考本末而信口妄誕皆害經之學觀者察<lb/>
　之台魯地鄆莒地<lb/>
夏晉侯使士魴來聘<hi>魴公作彭</hi>
<pb n="21b"/>
秋九月吳子乘卒<lb/>
　?曰吳子壽夢卒臨于周廟<hi>魯立文王廟以為周公宗子所自出名出王廟</hi>
　禮也凡諸侯之喪異姓臨于外<hi>城外</hi>同姓于宗廟<hi>即出王廟</hi>
　<hi>其名宗者以宗子所出也</hi>同宗於祖廟<hi>始封之君/即周公也</hi>同族于禰廟<hi>同族</hi>
　<hi>自?祖以下小宗也禰父廟</hi>是故魯為諸姬臨于周廟為邢凡蔣<lb/>
　茅胙祭<hi>皆周公支子?封為國</hi>臨于周公之廟<lb/>
冬楚公子貞帥師侵宋<lb/>
　楚子囊秦庶長無地伐宋師于楊梁以報晉之取鄭<lb/>
<pb n="22a"/>
　也經不書報晉取鄭者以為鄭從此可不爭也<lb/>
公如晉<lb/>
　公如晉朝且報士魴聘也<lb/>
　<lb/>
　<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋毛氏?卷二十五<lb/>
</p>
<p>
</p>
  </div>
</body>
</text>
</TEI>