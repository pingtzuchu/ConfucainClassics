<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋毛氏?卷三十一</head> <lb/>
    <p>
<pb n="1a"/>
欽定四庫全書<lb/>
　春秋毛氏?卷三十一<lb/>
　　　　　　　　　　翰林院檢討毛奇齡撰<lb/>
十有八年<lb/>
春王正月曹伯須卒<lb/>
夏五月壬午宋衛陳鄭災<lb/>
　四國同日災記異也<lb/>
六月邾人入鄅<lb/>
<pb n="1b"/>
　鄅小國名妘姓據傳鄅人藉稻以周六月為夏四月<lb/>
　正種稻之時鄅君履行觀種稻而邾人襲之入其國<lb/>
　盡俘以去鄅子無所歸隨其家之被俘者于邾邾君<lb/>
　乃反鄅夫人而留其女焉<lb/>
秋?曹平公<lb/>
冬許遷于白羽<lb/>
　許畏鄭屢遷前既遷葉又遷夷矣楚靈又還遷于葉<lb/>
　今楚平用左尹子勝之言謂葉為方城外蔽恐晉鄭<lb/>
<pb n="2a"/>
　侵許將為楚患故又遷白羽經不書楚遷許而書許<lb/>
　遷者以許自願遷也此與齊師遷邢而經書邢遷于<lb/>
　夷儀例同<lb/>
十有九年<lb/>
春宋公伐邾<lb/>
　前年邾入鄅盡俘鄅人鄅夫人者宋向戌女也向?<lb/>
　<hi>戍子</hi>請師于宋公宋公乃伐邾圍蟲<hi>邾邑</hi>取之而盡歸鄅<lb/>
　俘邾乃乞郳人徐人?宋公盟于蟲而遷<lb/>
<pb n="2b"/>
夏五月戊辰許世子止?其君買<lb/>
　據?書許悼公瘧許世子自為治瘧之藥以進而殺<lb/>
　之故曰飲太子止之藥卒杜氏曰不由醫者則直是<lb/>
　造藥以治疾而由誤致死縱或無意然罪大矣故曰<lb/>
　?所云?者直由此殺之也後儒不善讀書誤解穀<lb/>
　梁許世子不知嘗藥累及許君一語遂謂許世子以<lb/>
　不嘗藥書?而胡氏又遵之夫公穀二家俱以世子<lb/>
　為進藥不是嘗藥故公羊直云止進藥而藥殺雖穀<lb/>
<pb n="3a"/>
　梁謂不知嘗藥累及許君然曰累及則直以藥累矣<lb/>
　若但不嘗何足為累?其所云不知嘗藥者非不嘗<lb/>
　也謂其不知嘗藥之義而自用以致累也曲禮有云<lb/>
　君有疾飲藥臣先嘗之父有疾飲藥子先嘗之醫不<lb/>
　三世不服其藥夫所以必如是其慎者以為君子謹<lb/>
　疾?于君父故藥物不識雖出自醫者猶必口自嘗<lb/>
　試以防有誤豈可漫不由醫而直自用其藥物故穀<lb/>
　梁但以不知慎重為戒而夫子則直討其自用藥物<lb/>
<pb n="3b"/>
　以明??不當藥罪小用藥物罪大嘗藥?察其有<lb/>
　毒與否所防極淺而一經自用則藥與疾忤雖百嘗<lb/>
　亦何所挽觀傳稱君子多託夫子以為言而此述君<lb/>
　子有曰盡心力以事君舍藥物可也謂事君父何所<lb/>
　不可用心力而必用藥物此萬當舍去者也戒之也<lb/>
己卯地震<lb/>
秋齊?發帥師伐莒<lb/>
　莒恃晉而不事齊故齊伐之時莒嫠有夫為莒所殺<lb/>
<pb n="4a"/>
　者嫠託身紀鄣紡纑為布而留其繩量城板高下而<lb/>
　續以藏之至是莒子奔紀婺乃投繩于城外齊師登<lb/>
　遂入紀城<lb/>
冬?許悼公<lb/>
二十年<lb/>
春王正月<lb/>
夏曹公孫?自鄸出奔宋<hi>鄸穀作夢?書未詳</hi>
　鄸曹邑此事?書失載不當妄解胡氏引劉敞言謂<lb/>
<pb n="4b"/>
　自者待放也古大夫有罪待放于其境三年君賜之<lb/>
　環則還賜之玦則去此必賜之玦而後去者予按春<lb/>
　秋止有放例如宣元年晉放其大夫胥甲父于衛哀<lb/>
　三年蔡人放其大夫公孫獵于吳類並無待放例以<lb/>
　待放則必書在初放時或前後兩書不當于三年後<lb/>
　臨去始書簡也且曹方易君前十八年曹平公卒而<lb/>
　悼公立距此二十年裁兩年耳待放須三年則此時<lb/>
　己非三年前所放之君誰則賜玦而使之奔宋?經<lb/>
<pb n="5a"/>
　有書例此書例與二十二年華亥向?華定自宋南<lb/>
　里出奔楚正同故賈逵謂此必前此以鄸叛一如華<lb/>
　亥之先據南里以叛而此時出奔故曰自此亦就經<lb/>
　文書例而?推之豈有趙宋儒者可公然自造為事<lb/>
　以註夫子之書如劉胡者嗟乎亦無忌憚矣<lb/>
秋?殺衛侯之兄縶<hi>公穀作?</hi>
　縶者衛侯同母兄也縶有足疾而?侯以卜吉得立<lb/>
　是為靈公<hi>見七年</hi>縶奪齊豹<hi>齊惡之子</hi>司?與食邑而欲去<lb/>
<pb n="5b"/>
　北?喜與褚師圃故三人皆欲殺縶會宋公子朝仕<lb/>
　?與衛侯嫡母宣姜通不安因藉之同作亂藏甲于<lb/>
　齊氏殺縶于?獲門外衛侯奔死鳥<hi>衛地</hi>既而北官喜<lb/>
　反正伐齊氏滅之衛侯與喜盟彭水之上并盟國人<lb/>
　而後入公子朝褚師圃奔晉其書?者以賊殺公子<lb/>
　不問其為何如人或士或大夫而概以?名此與襄<lb/>
　十年?殺鄭公子騑公子?例同釋例謂士殺大夫<lb/>
　始稱?原屬不通胡氏謂?指宗魯不指齊豹褚師<lb/>
<pb n="6a"/>
　圃等按傳齊豹?薦宗魯于縶為驂?及將殺縶時<lb/>
　豹先使魯避去而魯不?曰聞難而逃是子薦我之<lb/>
　言不信也子?行事而吾從公死遂併殺之琴張<hi>孔子</hi>
　<hi>弟子</hi>聞魯死將弔之孔子曰齊豹之?<hi>使豹行事是?黨</hi>孟縶<lb/>
　之賊<hi>知難不告是縶賊</hi>何弔焉據此則是宗魯與此事始末<lb/>
　全不干繫不過一死事之傍及者凡事有主從舍主<lb/>
　而責從此猶欒盈入晉舍欒盈而責胥午鄭伯奔蔡<lb/>
　舍雍糾而責雍糾之妻非春秋也<lb/>
<pb n="6b"/>
冬十月宋華亥向?華定出奔陳<hi>寧公作甯</hi>
　宋元公惡華向二族華亥華定與向寧謀先發為亂<lb/>
　亥以詐疾誘殺?公子并?公取公之子太子欒公<lb/>
　子辰公子地三人為質<hi>杜氏謂公子辰地皆平公子元公弟按定十年經書宋公</hi>
　<hi>之弟辰在景公時則元公子景公弟也?稱母弟辰謂太子母弟杜誤</hi>公亦取華亥華<lb/>
　定向寧子為質而盟于華氏當是時公子城<hi>元公弟</hi>與<lb/>
　華氏戰于鬼閻敗而奔晉有華費遂者華族也為大<lb/>
　司馬公信之與謀去華氏乃殺華向之質子而攻之<lb/>
<pb n="7a"/>
　華向奔陳華亥之兄華牼歸公所質三公子而費遂<lb/>
　之子華登獨黨助華向奔吳<lb/>
十有一月辛卯蔡侯廬卒<hi>廬左作盧</hi>
二十有一年<lb/>
春王三月?蔡平公<lb/>
夏晉侯使士鞅來聘<hi>晉頃公即位通嗣君也</hi>
宋華亥向寧華定自陳入于宋南里以叛<hi>公作畔</hi>
　司馬華費遂生三子華貙華多僚華登也登于前年<lb/>
<pb n="7b"/>
　奔吳矣貙為少司馬多僚為御士而譖貙于公曰貙<lb/>
　將納亡人公疑之曰司馬以吾故亡其子<hi>謂登</hi>豈可以<lb/>
　再亡之及又言公召司馬之侍人使告司馬司馬嘆<lb/>
　曰必多僚也吾有讒子而弗能殺吾又不死抑君有<lb/>
　命如何乃與公謀逐華貙將使田孟諸而遣之公與<lb/>
　司馬皆厚賜貙貙之臣張?知其情請殺多僚貙曰<lb/>
　司馬老矣登之為甚吾又重之不如亡也于是貙將<lb/>
　見司馬而行遇多僚御司馬張?怒殺多僚遂?司<lb/>
<pb n="8a"/>
　馬而召諸亡人華向入居廬門以南里叛宋乃城舊<lb/>
　鄘及桑林之門而守之<hi>張南士曰宋元公不能獨斷與庸耄謀而司馬優柔不?</hi>
　<hi>大?國事大學所謂不能齊家而欲治國難矣此春秋所誅也</hi>
秋七月壬午朔日有食之<lb/>
六月乙亥叔?卒<hi>?公作痤叔弓子</hi>
冬蔡侯朱出奔楚<hi>朱穀作東誤</hi>
　蔡侯朱者蔡平侯廬之子也楚費無極取貨于蔡東<lb/>
　國<hi>廬之弟朱之叔父</hi>假楚子之意使蔡人去朱而立之朱愬<lb/>
<pb n="8b"/>
　于楚楚子將討蔡人費無極曰平侯與楚有盟<hi>前盟于鄧</hi>
　故封今其子有二心故廢之且靈王殺?太子與君<lb/>
　同惡此猶是?太子之子也且廢置在君蔡何有焉<lb/>
　據傳則蔡之易君全由費無極一人而董仲舒于七<lb/>
　月日食謂是蔡侯朱驕君臣不?之象故蔡侯出奔<lb/>
　則寔是蔡人出君非費無極也漢初論春秋不同如<lb/>
　此<lb/>
公如晉至河乃復<lb/>
<pb n="9a"/>
　晉頃公立公以朝新君如晉而晉又辭之<lb/>
二十有二年<lb/>
春齊侯伐莒<lb/>
　齊初使北郭啟帥師伐莒莒子將戰而莒大夫沮之<lb/>
　謂大國不可怒也弗?敗齊師于?餘<hi>莒地</hi>至是齊侯<lb/>
　親伐莒莒子行成司馬?如莒?盟莒子如齊?盟<lb/>
　于是莒人惡其君<lb/>
宋華亥向寧華定自宋南里出奔楚<lb/>
<pb n="9b"/>
　華登以吳師救華氏?齊烏枝鳴<hi>齊大夫名</hi>戌宋宋?人<lb/>
　濮<hi>?邑大夫名濮</hi>請伐之大敗吳師于鴻口獲吳二帥<hi>一公于若</hi>
　<hi>雂一偃州員皆吳大夫</hi>華登帥其餘以迫宋師?人濮曰揚徽<lb/>
　者公徒也<hi>徽識也謂以旗書官閥名氏而被于背以為識</hi>皆揚徽齊烏枝鳴<lb/>
　曰用少莫如齊致死<hi>謂迸力</hi>請皆用劍從之皆用劍華<lb/>
　氏敗既而公子城以晉師至<hi>前年奔晉</hi>曹翰胡<hi>曹大夫</hi>?晉<lb/>
　荀吳齊苑何忌衛公子朝<hi>即宋公子朝前年奔晉今又還衛</hi>救宋與<lb/>
　華氏戰于赭丘公子城射張?死大敗華氏圍諸南<lb/>
<pb n="10a"/>
　里華亥搏膺見華貙曰吾為欒氏矣于是華登如楚<lb/>
　乞師楚使薳越告宋曰聞君有不令之臣為君憂無<lb/>
　寧以為宗羞寡君請受而戮之宋初不許諸侯之戍<lb/>
　謀曰彼亦何能為不如出之以為楚功救宋而除其<lb/>
　害又何求乃出之時華貙華登等皆同叛同奔而經<lb/>
　不書重始事也胡氏謂不書諸國救宋者所以罪諸<lb/>
　國書自宋者所以罪宋書奔楚所以罪楚則此時諸<lb/>
　國無罪?賊在??援在外固請予楚未為失算若<lb/>
<pb n="10b"/>
　宋楚得罪則在事理或有之而在書法並無有初書<lb/>
　華向奔陳繼書華向自陳入于宋書奔書自何止宋<lb/>
　楚以此為罪則陳罪魁矣且天下未有書亦罪不書<lb/>
　亦罪而可以云書法者此謬也<lb/>
大蒐于昌間<hi>公作姦</hi>
夏四月乙丑天王崩<lb/>
六月叔鞅如京師<hi>叔鞅叔弓子</hi>
?景王王室亂<lb/>
<pb n="11a"/>
　三月而?以亂故也春秋記事未有無事而空書其<lb/>
　義者王室亂者義也非事也以為告耶則定無有以<lb/>
　亂之一字告者以為叔鞅之言耶<hi>傳謂叔鞅言王室之亂經所以書</hi>
　則傳聞之言無書?之例?春秋魯史而略于周事<lb/>
　雖若置而不問者然共戴之主安則已矣即僅守府<lb/>
　亦但?之而至于亂則不止卑弱而?于喪亡故一<lb/>
　聞其事即特變史例空書三字以示儆切正義所謂<lb/>
　以宗國而憂王室義當如此<lb/>
<pb n="11b"/>
劉子單子以王猛居于皇<lb/>
　此王室亂之事也王猛者景王子也前十五年傳稱<lb/>
　景王之太子?卒立王子猛為後矣既而王子朝有<lb/>
　寵復欲立之劉獻公之子?<hi>文公</hi>新繼獻公為卿士與<lb/>
　單穆公旗同輔子猛乘景王崩時見猛于喪次攻殺<lb/>
　子朝之傅?起而與?王子盟于單氏及?景王子<lb/>
　朝因舊官合靈景之族作亂帥郊要餞之甲<hi>三周邑出甲</hi>
　以逐劉子并敗鞏簡公甘平公之師其黨?王子欲<lb/>
<pb n="12a"/>
　取猛而殺單子單子乃逆悼王<hi>即猛</hi>于莊?殺?公子<lb/>
　之追已者以王如平畤又如圃車次于皇將以告晉<lb/>
　其稱王者天子諸侯既?皆稱君景王既?則自宜<lb/>
　稱王然不稱天王且猶稱名則以天子七月??雖<lb/>
　既?而未及七月且以亂故未能行即位之禮故稱<lb/>
　名比之鄭忽鄭突子野子般之例以未成君之禮行<lb/>
　之其後仍稱王子不書崩而書卒皆以是也居者亦<lb/>
　天子出奔之名與襄王出居鄭敬王居于狄泉例同<lb/>
<pb n="12b"/>
　若昭公居鄆居乾侯則又因遜而轉稱之不在此例<lb/>
秋劉子單子以王猛入于王城<lb/>
　劉子如劉單子先使王子處<hi>猛黨</hi>守王城盟百官于平<lb/>
　?<hi>平王廟</hi>鄩肸伐皇大敗獲鄩肸焚于王城之市既而<lb/>
　司徒醜以王師敗績百工皆叛單子伐平之晉乃以<lb/>
　籍談荀躒帥九州之戎<hi>即陸渾戎服晉者</hi>及焦瑕?原之師<lb/>
　<hi>晉四邑周舊賜晉者</hi>以納王于王城是王之出入屢有勝敗其<lb/>
　得直入王城者多藉晉功而經不書者不予晉也晉<lb/>
<pb n="13a"/>
　為長伯當此王室不靖自宜釋其位以勤王事帥先<lb/>
　?職母長亂災即不然而摟伐習成亦當借共主之<lb/>
　名大?列侯親?諸師以從事其間?已經告急王<lb/>
　人乞兵而祗以無名大夫徵周郊戎卒以應掌故此<lb/>
　則無君之甚者然猶不?其善而于後圍郊時仍書<lb/>
　晉人以表其事誰謂春秋斷爛也<lb/>
　按王城即郟鄏武王遷九鼎于此周公營以為都者<lb/>
　其地在河南經又書天王入于成周即下都周公營<lb/>
<pb n="13b"/>
　以遷殷頑民者其地在洛陽自平王東遷?十二王<lb/>
　而至景王皆居王城未嘗居成周也惟敬王以子朝<lb/>
　之亂其徒黨多踞王城因徙居成周經二十六年入<lb/>
　成周是也其時以王城在成周之西而敬王子朝並<lb/>
　立稱王故萇?以地震之故告劉文公謂西王受震<lb/>
　東王必克?亦就二王言之並無有以王城為西周<lb/>
　成周為東周者至顯王二年韓趙分周為二國名東<lb/>
　西周于是始有東西二周之名故曰春秋以前稱西<lb/>
<pb n="14a"/>
　周者豐鎬也稱東周者郟鄏也戰國以後稱西周者<lb/>
　王城也稱東周者成周也今公羊忽曰王城者西周<lb/>
　也其言入何?也詳其意謂成周本京師地周東遷<lb/>
　舊居也王猛欲以王城?京師故經不書西周而書<lb/>
　王城恐二京師也是既以平王東遷世居成周反以<lb/>
　王城為?居已屬夢夢且此時從未有東西周之名<lb/>
　即周桓居王城皆稱河南桓公並無稱西周公者其<lb/>
　稱西周自韓趙分國始而公羊及之則意公羊本戰<lb/>
<pb n="14b"/>
　國後人習見赧王以前世居成周妄疑春秋諸王皆<lb/>
　以成周為王居并不知東西二名實起于戰國之末<lb/>
　遂名王城曰西周<hi>成周曰東周見後公羊傳</hi>且以王城為?居之<lb/>
　地此皆秦漢人所言得毋公羊穀梁正秦漢間人乎<lb/>
　如是而欲與春秋?書爭是非得乎<lb/>
冬十月王子猛卒<hi>乙酉在十一月經書十月誤</hi>
　猛卒即以猛母弟子?立是為敬王其稱名稱卒以<lb/>
　不行即位禮未成君也?見前<hi>傳稱悼王然不入廟與太子洩父同</hi>
<pb n="15a"/>
十有二月癸酉朔日有食之<hi>長?此月為癸?朔癸酉誤</hi>
二十有三年<lb/>
春王正月叔孫舍如晉<hi>晉召也</hi>
癸丑叔鞅卒<hi>叔弓子</hi>
晉人執我行人叔孫舍<lb/>
　初邾人城翼<hi>邾邑</hi>道經武城<hi>魯邑</hi>武城人以不假道故伐<lb/>
　而取之獲邾大夫三人邾子愬于晉晉人來討故叔<lb/>
　孫昭子如晉至是晉人執之且使與邾大夫坐訟曲<lb/>
<pb n="15b"/>
　直叔孫曰列國之卿當小國之君周制也有寡君之<lb/>
　命介子服回在<hi>使其介子服昭伯坐訟</hi>乃不果坐韓宣子使邾<lb/>
　人聚其?將以叔孫與之叔孫聞之乃去?與兵而<lb/>
　立于朝示以必死宣子始勿與且令叔孫與子服各<lb/>
　居一館使士伯聽其詞並執叔孫子服以謝邾士伯<lb/>
　乃御叔孫從者四人過邾館以如吏先使邾子歸令<lb/>
　叔孫立以待命然後館諸箕舍子服昭伯于他邑羇<lb/>
　之一年晉之惡魯之辱至是已極向非叔孫之剛果<lb/>
<pb n="16a"/>
　則其渫溽有不可道者時范鞅求貨于叔孫假請冠<lb/>
　焉叔孫佯不解其意以兩冠與之曰盡矣申豐以貨<lb/>
　如晉祈免叔孫叔孫誘其貨匿之不使出吏人與叔<lb/>
　孫居于箕者請其吠狗弗與及將歸殺而與食之叔<lb/>
　孫之以禮自持而不詘于彊禦如此<lb/>
晉人圍郊<lb/>
　討子朝也晉大夫無名故稱人郊者子朝之邑<lb/>
夏六月蔡侯東國卒于楚<lb/>
<pb n="16b"/>
　楚費無極去蔡侯朱而立東國<hi>在二十一年</hi>今至楚而卒<lb/>
秋七月莒子庚輿來奔<lb/>
　庚輿以十四年立虐而好殺人國人逐之齊人納郊<lb/>
　公<hi>郊公十四年奔齊</hi>庚輿來奔<lb/>
戊辰吳敗頓胡沈蔡陳許之師於?父胡子?沈子逞<lb/>
滅獲陳夏齧<hi>父穀作甫逞公作楹穀作盈</hi>
　吳伐州來楚薳越帥師及諸侯之師救之吳人禦諸<lb/>
　鍾離會楚令尹子瑕卒楚師先熸<hi>如火之熄</hi>吳公子光乃<lb/>
<pb n="17a"/>
　以詐敗誘之殺三國之君與大夫而諸師俱奔其不<lb/>
　書楚者以楚師未陳也國君死曰滅大夫生死皆曰<lb/>
　獲如宣二年鄭人獲華元為生獲哀十一年獲齊國<lb/>
　書為死獲類?父楚地<lb/>
天王居于狄泉尹氏立王子朝<lb/>
　天王景王子即王猛母弟敬王也居狄泉避子朝也<lb/>
　時子朝入于尹尹圉<hi>文公</hi>誘殺劉佗<hi>?族</hi>敗劉單之師即<lb/>
　召伯奐南?極皆以成周人戍尹遂立子朝于王城<lb/>
<pb n="17b"/>
　納諸莊?經祗書尹氏以其專也且不使子朝有同<lb/>
　立名也尹氏舊稱如詩太師尹氏類胡氏謂世卿擅<lb/>
　權獨稱氏為後世戒則王國卿士劉單甘召誰非世<lb/>
　卿祗取公羊誤解尹氏卒一語以為金科烏知尹氏<lb/>
　卒非尹氏也公羊譏世卿春秋不譏世卿也世?者<lb/>
　世卿之謂也<hi>尚書世?之家即世爵之家言世有采邑也宋人謂世?不世官大誤考封建</hi>
　<hi>之世從無世?不世官之例見經問</hi>
八月乙未地震<lb/>
<pb n="18a"/>
冬公如晉至河有疾乃復<hi>公穀至河下有公字</hi>
　公以叔孫見執故如晉乃又不得入其書有疾者諱<lb/>
　辱也然亦幸不及辱也自昭公立後公凡七如晉一<lb/>
　見止五見拒公之臣亦六如晉而兩見執我辱固有<lb/>
　之然晉惡亦甚焉雖然王室搆難天王?塵夫子特<lb/>
　書亂以志憂患而以釋位勤事之宗國尚奔走?大<lb/>
　而較榮辱焉是亦不可己乎<lb/>
二十有四年<lb/>
<pb n="18b"/>
春王二月丙戌仲孫貜卒<hi>孟僖子也</hi>
叔孫舍至自晉<lb/>
　晉士彌牟逆叔孫于箕叔孫使梁其?待于門?曰<lb/>
　余左顧而欬則殺之<hi>恐其來殺己也</hi>右顧而笑乃止及見士<lb/>
　伯辭有禮遂受禮而歸按叔孫舍三傳俱作婼獨經<lb/>
　俱作舍皆叔孫昭子名也胡氏謂執而致則名此獨<lb/>
　書姓氏豈誤以舍為婼之字乎叔孫固賢然並未嘗<lb/>
　以姓氏褒之十四年晉人執季孫意如而歸祗稱意<lb/>
<pb n="19a"/>
　如而無季孫非貶意如成十六年晉人執季孫行父<lb/>
　盟于扈而歸稱季孫行父不必褒行父?大夫執致<lb/>
　則名並無此例文十四年齊人執單伯單伯者王國<lb/>
　大夫也有姓有爵而偏無名于美刺何居<lb/>
夏五月乙未朔日有食之<lb/>
秋八月大雩<lb/>
丁酉杞伯郁釐卒<hi>郁公作鬱</hi>
冬吳滅巢<hi>楚邑</hi>
<pb n="19b"/>
　楚子為舟師以略吳疆吳踵其蹤跡而窺其無備遂<lb/>
　滅巢及鍾離而還沈尹戍曰前滅州來今又滅巢滅<lb/>
　鍾離亡郢之始矣<lb/>
?杞平公<lb/>
　<lb/>
　<lb/>
　<lb/>
　春秋毛氏傳?三十一<lb/>
</p>
<p>
</p>
  </div>
</body>
</text>
</TEI>