<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>葉八白易傳卷六</head>
    <p>
<pb n="1a"/>
欽定四庫全書<lb/>
　葉八白易傳卷六　　　　　明　葉山　撰<lb/>
?<lb/>
噬嗑亨利用獄何也葉子曰兩情之不通者一孽之為<lb/>
　間也萬理之未融者一疑之為窒也然則惑既辨而<lb/>
　?諸心隙既塗而協其志不亦天下之定理乎故淮<lb/>
　南子曰水之性淖以清窮谷之汙生以青苔不治其<lb/>
　性也掘其所流而深之茨其所決而?之使得循勢<lb/>
<pb n="1b"/>
　而行?衰而流雖有腐髊流漸弗能汙也其性非異<lb/>
　也通之與不通也管氏之書曰水未始弗勝火也鬵<lb/>
　?鬲之則火烈熾然熬而不已水涸竭枯乾而失其<lb/>
　性矣鬵?之鬲其患乃如此然則君臣父子朋友之<lb/>
　間而一有讒邪間于其中其害可勝言哉成王周公<lb/>
　之管蔡楚平子建之無極?國與諸大夫之陳乞一<lb/>
　日不去則君臣父子朋友一日不得而合矣是故梗<lb/>
　者決而後心始?間者融而後情可通自一身而推<lb/>
<pb n="2a"/>
　之天下無不皆然者非特父子君臣朋友而已也夫<lb/>
　間而必使通隔而必使融此疏淤理滯之道通塞決<lb/>
　壅之機也是故以是道而聽訟情則無壅以是道而<lb/>
　斷辭民則無咨舜禹之興而為天下之所趨者此其<lb/>
　道乎?陶之明刑子路之折獄亦率是軌也已易曰<lb/>
　噬嗑亨利用獄<lb/>
初九屨校滅趾?咎何也葉子曰豪傑之士不待文王<lb/>
　而後興陳良是也英斷之人不必懲戒而自改周處<lb/>
<pb n="2b"/>
　是也若夫小人豈易易哉不威則不懲不懲則不戒<lb/>
　故曰君子以情用小人以形用榮辱者賞罰之精華<lb/>
　也故禮教榮辱以加君子化其情也桎梏鞭扑以加<lb/>
　小人治其形也又曰教化之廢引君子而墜于小人<lb/>
　之域罰懲之飾引小人而納于君子之塗然則庶頑<lb/>
　以撻而格王駘以兀而賢朝為小人暮為君子聖人<lb/>
　之刑?期于無刑信矣誠齋之言乎昔者楚之為楚<lb/>
　聖人立必後至天子弱必先叛周王不君而?行江<lb/>
<pb n="3a"/>
　表?交魯近伐鄭駸駸乎守?問鼎之勢矣齊桓一<lb/>
　舉召陵之師則退休江漢不敢犯王室者?二十年<lb/>
　晉文一勝城濮之戰則?避?郢不敢亂中國者五<lb/>
　六十載小懲而大誡如此不然周室為其所并矣此<lb/>
　一匡天下民到於今受其賜微管仲吾其被髮左?<lb/>
　者夫子所以大其始懲之功也易曰屨校滅趾?咎<lb/>
六二噬膚滅鼻?咎何也葉子曰匪佞折獄惟良折獄<lb/>
　故天下之最可以服人者惟賢惟?也而?義奸宄<lb/>
<pb n="3b"/>
　奪攘矯?亦有卒不可以賢?服者巨憸猾豪也雖<lb/>
　然賢?在我君子亦修其歉焉求良而已矣憸猾之<lb/>
　懲而弗吾服吾何容心哉古之人所以不罪人而罪<lb/>
　我有由然矣是故舜有好生之?而苗民逆命禹有<lb/>
　訟獄之歸而防風不?非舜禹之歉也所?非其人<lb/>
　也然則大順大化之中固有負固梗逆之醜耶故子<lb/>
　路之片言折獄而終不能墮成子?之舉國順命而<lb/>
　不能克子南子?之訟勢所不行有自?矣吾于聖<lb/>
<pb n="4a"/>
　賢乎何尤雖然吾有服人之?而人有不服之心吾<lb/>
　何愧矣若武后有憾于郝象賢使奴誣告象賢族誅<lb/>
　之象賢臨刑極口罵太后?揚?中?慝自後法官<lb/>
　刑人先以木丸塞其口則不務?而務禁人抑末矣<lb/>
　彼雖不得言而吾服彼服彼云乎哉易曰噬膚滅鼻<lb/>
　?咎<lb/>
六三噬腊肉遇毒小吝?咎何也葉子曰弱于齒而噬<lb/>
　大堅齒必不全短于才而治巨黠黠則反詰然則欲<lb/>
<pb n="4b"/>
　治人之不道而才不稱信取辱焉而已矣魯桓以?<lb/>
　君之賊無恥之人而?平宋鄭故宋鄭為之辭平欲<lb/>
　平莒及郯而莒人不肯故雖侵宋伐莒而必不能使<lb/>
　心服矣朱全忠襲李克用克用前後八表稱全忠?猾禍<lb/>
　賊異日必為國患惟乞下詔削其官爵臣自率本道<lb/>
　兵討之僖宗無?威以為畏無?明以為明祗優詔<lb/>
　和解之故朱全忠益無所憚而克用終?鬱心不能<lb/>
　平卒之不服而為唐之梗矣故曰百揆非舜則去四<lb/>
<pb n="5a"/>
　凶以安民祗以危民司?非仲尼則誅正卯以治魯<lb/>
　祗以禍魯雖然邪以間正則治邪者為輔正奸以梗<lb/>
　賢則治奸者為?賢才雖不逮而推其心可以保國<lb/>
　力雖不堪而扶其義足以定邦故大者翟義舉兵西<lb/>
　誅不當攝者李敬業以匡復廬陵王為辭次者陳蕃<lb/>
　竇武之去漢賊李訓鄭注之去唐兇事雖不濟君子<lb/>
　?有通論矣是故吾寧為魏戊不為叔魚伯州?易<lb/>
　曰噬腊肉遇毒小吝?咎<lb/>
<pb n="5b"/>
九四噬乾胏得金矢利艱貞吉何也葉子曰天下之流<lb/>
　奔壑赴而不可禁止者莫急于有抑而欲伸天下之<lb/>
　疾趨亟往而莫能遏禦者最先于有辭而欲白惟官<lb/>
　惟反惟?惟貨惟?而奔者注赴者止?威不畏?<lb/>
　明不明而趨者反往者復矣剛柔分動而明雷電合<lb/>
　而章惟齊非齊有倫有要而天下之?梗服無情者<lb/>
　不得盡其辭則天下之有所抑而欲言有其辭而欲<lb/>
　達者不之我而曷之哉文王之虞芮質成包拯之裹<lb/>
<pb n="6a"/>
　糧聽斷是也不然將為愚谷之老人寧喪馬而不?<lb/>
　矣昔者桓公獵于山谷之中見一老公而問之曰是<lb/>
　名何谷對曰以臣名為愚公之谷公問其故對曰臣<lb/>
　故畜牸牛生子大而賣之而買駒少年曰牛不能生<lb/>
　馬遂持駒去傍鄰聞之以臣為愚故名此谷為愚公<lb/>
　之谷桓公歸以語管仲仲曰此臣之愚也使堯在上<lb/>
　?陶為理安有取人之駒者乎若有見暴如是叟者<lb/>
　必不與也知公訟獄之不正故去之而不訟耳然則<lb/>
<pb n="6b"/>
　訟者之?不有以知致之乎雖然緹縈有言獄者天<lb/>
　下之大命死者不可復生刑者不可復續其可茍焉<lb/>
　而已哉不曰其難其慎則以民命為?不由正常平<lb/>
　直則為獄吏所舞其不流為秦刑隋法者幾希矣可<lb/>
　不慎乎故曰天地之大?曰生萬物之大極曰死死<lb/>
　者不可以生刑者不可以復先王之刑也官師以成<lb/>
　之棘槐以斷之情訊以?之朝市以共之哀矜以恤<lb/>
　之刑斯斷樂不舉情之至也刑哉刑哉其慎矣夫易<lb/>
<pb n="7a"/>
　曰噬乾胏得金矣利艱貞吉<lb/>
六五噬乾肉得?金貞厲?咎何也葉子曰小人之惡<lb/>
　止之于初矣順者變而為君子逆者積而為獨夫獨<lb/>
　夫天所棄而人所疾塊然死物而已食其肉而寢處<lb/>
　其皮也夫何難哉此天下之大順?近之大化舜去<lb/>
　四凶而訟獄之咸歸禹格苗民而萬國之畢?者也<lb/>
　雖然元惡大憝固當誅而欽哉之恤不可以不慎一<lb/>
　怒安民固所望而好生之?不可以不全故曰獄者<lb/>
<pb n="7b"/>
　天下之大命又曰刑者成也一成而不可反是故州<lb/>
　郡之不當刺史得而平反之刺史之不當廷尉得而<lb/>
　轉移之廷尉之不當天子得而更張之天子之不當<lb/>
　天下鮮有所措其手足矣故唐?祖之言曰雖太子<lb/>
　有罪亦不可赦近于公矣而失父子之恩使太子不<lb/>
　免于絀死?宗以重刑加于后黨之輕罪近于斷矣<lb/>
　而傷夫婦之義使皇后不免于廢殺故曰?者動之<lb/>
　微不可以不慎也又曰八議設而後輕重得其宜君<lb/>
<pb n="8a"/>
　子戒之焉易曰噬乾肉得?金貞厲?咎<lb/>
上九何校滅耳凶何也葉子曰稔惡之極天網之所不<lb/>
　漏也獲罪于天人刑之所必及也鄭莊公曰不義不<lb/>
　暱厚將崩齊仲孫湫曰難不已將自斃州吁?完而<lb/>
　虐用其民?仲知其必不克商人?舍而多行無禮<lb/>
　季文子知其弗能立楚頵僣王馮陵中夏戰勝諸侯<lb/>
　毒流天下復以不仁處其身而以不孝處其子卒之<lb/>
　禍?蕭牆而莫之覺楚?殺麇自立而求諸侯于晉<lb/>
<pb n="8b"/>
　晉人許之中國從之執徐子圍朱方遷?于鄢城竟<lb/>
　莫校畏其彊盛則曰晉楚惟天所授不可與?滅陳<lb/>
　而不能救則曰陳亡而楚有之天道也滅蔡而又不<lb/>
　能救則曰天將棄蔡以壅楚盈而降之罰也至使窮<lb/>
　凶極惡師潰于梁身竄于棘里而縊于申亥人不致<lb/>
　討而天自討之下至李斯趙?滅于秦董卓梁冀滅<lb/>
　于漢韓全誨崔允滅于唐蔡京童貫王黼梁師成秦<lb/>
　檜賈似道韓侂胄之徒滅于宋所謂小人以小惡為<lb/>
<pb n="9a"/>
　無傷而弗去而不知格人元龜罔敢知吉重辟所?<lb/>
　至矣夫孰有能遁其天刑者哉雖然自取之也使耳<lb/>
　而聰聰而明則聞言而聽知過可改何至為天下之<lb/>
　大僇乎陳轅頗出奔鄭初頗為司徒賦封田以嫁公<lb/>
　女有餘以為已大器國人逐之故出道?其族袁咺<lb/>
　進稻醲粱糗?脯喜曰何其給也對曰器成而具曰<lb/>
　何不吾諫對曰懼先行郭君出郭謂其御者曰吾渴<lb/>
　欲飲御者進清酒曰吾飢欲食御者進乾脯粱糗曰<lb/>
<pb n="9b"/>
　何備也曰臣儲之曰奚儲之曰為君之出亡而道飢<lb/>
　渴也曰子知吾且亡何不諫曰君喜道?而惡至言<lb/>
　臣欲諫而恐先郭亡是以不諫閻樂將兵入望夷?<lb/>
　射二世二世怒召左右皆惶擾不?傍有宦者一人<lb/>
　侍不敢去二世曰公何不早告我宦者曰臣不敢言<lb/>
　故得全使臣早言皆已誅安得至此故曰赴谷必墜<lb/>
　失水必溺人見之也赴阱必陷失道必沈人不見之<lb/>
　也不察之故君子慎乎所不察自古昏亂之禍皆如<lb/>
<pb n="10a"/>
　此豈特一商鞅不聽趙良之言蕭至忠不受宋璟之<lb/>
　諫乎易曰何校滅耳凶<lb/>
?<lb/>
賁亨小利有攸往何也葉子曰盛矣哉文之始乎洋洋<lb/>
　乎郁郁乎用之邦國焉用之鄉黨焉薦之于鬼神焉<lb/>
　羞之于王公焉何其通達而敷暢乎故曰無本不立<lb/>
　無文不行父子主恩必有嚴順之體君臣主敬必有<lb/>
　承接之儀禮讓存乎?待威儀而後行尊卑有其序<lb/>
<pb n="10b"/>
　非物則無?文之與實相須而不可缺也傷矣哉文<lb/>
　之盛乎用之?則彌甚行之?則滅質始于?唐而<lb/>
　極于有周繁華盛而朴素亡物采彰而真實泯其何<lb/>
　以行之哉昔者孔子筮得易賁卦愀然而不樂彰文<lb/>
　之弊也其曰周監於二代郁郁乎文哉吾從周正以<lb/>
　苦于文而厄于時不得已焉耳不然何以曰如用之<lb/>
　則吾從先進先進也者羲?之真三皇五帝之精也<lb/>
　嗚呼文乎達于始而弊于盛乎非有道者孰能識之<lb/>
<pb n="11a"/>
　易曰賁亨小利有攸往<lb/>
初九賁其趾舍車而徒何也葉子曰君子一身斯文之<lb/>
　?也故曰文王既沒文不在?乎是故達而在上也<lb/>
　弁冕朱纓以文首錦衣繡裳以文身虎變彪炳以文<lb/>
　乎天下不幸而窮在下也夫何飾哉華其足不妄行<lb/>
　以垢辱文其拇琱a兀以防走豹變絢蔚以文乎其<lb/>
　身而已矣煙霞之處其雲漢之章乎奚事分外之榮<lb/>
　焉伯夷棄列土之封而采薇首陽之巔嚴光舍諫議<lb/>
<pb n="11b"/>
　大夫而釣于富春之水於陵仲子辭三公而為人灌<lb/>
　園谷口鄭子真不屈其志而耕乎巖石之下彼豈以<lb/>
　一物之微而動其心者哉易曰賁其趾舍車而徒<lb/>
六二賁其須何也葉子曰君子處天下之事也有道焉<lb/>
　可以速則速其速也不為躁可以緩則緩其緩也不<lb/>
　為遲是故備武事則?處之不遑故曰玁狁孔熾我<lb/>
　是用急又曰元戎十?以先?行修文教則優?而<lb/>
　不?故曰禮樂積?百年而後興又曰孔明而不死<lb/>
<pb n="12a"/>
　禮樂其庶?矣進退遲速皆道也然則文章禮樂而<lb/>
　可驟然為之乎可以非其人率意而為之乎是故乃<lb/>
　翁有馬上之習而?以詩書謙讓有未遑之心而導<lb/>
　以禮樂不俟人也君子以為陋而?得古磬三十六<lb/>
　而請興禮樂于外戚用事之朝見博士不講習而請<lb/>
　修學校于閹宦弄權之日不俟時也君子以為迂而<lb/>
　妄善乎致堂之言曰曹褒深見叔孫通之儀未當故<lb/>
　憤然欲正之而章帝亦排班固廣集諸儒共議得失<lb/>
<pb n="12b"/>
　之儀任其獨斷矣豈知博?名儒遲以年?猶庶?<lb/>
　乎不大違戾而乃身當重任決以獨見遽成百五十<lb/>
　篇且又雜以?記之文?不待見其書而可以逆知<lb/>
　其舛繆矣嗚呼曾謂禮樂文章而可以茍然乎哉易<lb/>
　曰賁其須<lb/>
九三賁如濡如永貞吉何也葉子曰鴻荒之世其民涸<lb/>
　以焦羲農之世其民?而燥其惟堯舜成周之盛乎<lb/>
　禮樂興制作備文物具典章成由其世者足以華身<lb/>
<pb n="13a"/>
　而澤體潤耳而濕目生民之大幸君子之盛際也故<lb/>
　曰巍巍乎其有成功也煥乎其有文章又曰周監于<lb/>
　二代郁郁乎文哉然則君子際此奈之何固其質不<lb/>
　使以文滅篤其初不使以末?執其貞不使以華凌<lb/>
　敦其朴不使以儀牿孔子之從先進孟子之守古制<lb/>
　率是道也林放問禮之本抑亦其善反者乎不然水<lb/>
　積而生相食之魚土積而生自穴之獸禮義飾而生<lb/>
　偽匿之本其弊不可勝言矣易曰賁如濡如永貞吉<lb/>
<pb n="13b"/>
六四賁如皤如白馬翰如匪寇婚媾何也葉子曰生文<lb/>
　明之世者文盛則樂主文明之運者文盛則憂居近<lb/>
　君之位近臣之親不主其柄而挽其趨反其本而黜<lb/>
　其靡可乎故身處其白示天下以則馬?而疾亟反<lb/>
　之以質此豈與天下為?逆其好而拂之欲哉防其<lb/>
　流而節其潰所以存其性而教之中父母之心愷悌<lb/>
　之念也伊周之訓誥用是道乎中古以後斯道替矣<lb/>
　知此者霍光知時務之要楊綰敦清簡儉素之節司<lb/>
<pb n="14a"/>
　馬光守純樸貞白之風易曰賁如皤如白馬翰如匪<lb/>
　寇婚媾<lb/>
六五賁于丘園束帛戔戔吝終吉何也葉子曰楚之興<lb/>
　也篳路藍縷而其衰也翠被豹飾吳之興也食不重<lb/>
　席而其衰也次有臺榭陂池宿有妃嬙嬪御故國之<lb/>
　興衰成敗視其君之奢儉而已矣何也漢時長安語<lb/>
　曰城中好?髻四方?一尺城中好廣眉四方且半<lb/>
　額城中好大袖四方全疋帛上之所好下必甚焉管<lb/>
<pb n="14b"/>
　子曰工以巧矣而民不足于備用者其?在玩好農<lb/>
　以勞矣而天下饑者其?在珍怪方丈陳于前女以<lb/>
　巧矣而天下寒者其?在文繡是故博帶?大袂列<lb/>
　文繡染刻鏤削雕琢采明君子務也君淫而民侈國<lb/>
　濫而俗流雖有天下其能一朝居乎是故卑?室惡<lb/>
　衣服菲飲食不為廟堂朝著之飾而為丘陵田園之<lb/>
　務大布之冠大練之衣大澣之服不為綺羅錦繡之<lb/>
　文而執簡素淺小之物則人將曰田舍翁得此亦足<lb/>
<pb n="15a"/>
　矣曰上之人無聞知富有天下之氣象尊為天子之<lb/>
　規模固不如是也然為天下敦大本主忠信幹風俗<lb/>
　豈曰小補之哉成康尚矣?祖聽戍卒不?居遷萬<lb/>
　?不俟終日孝文不愛千里馬慎夫人衣不曳地光<lb/>
　武手不持珠玉真知是道矣乎梁武雖不足道其亦<lb/>
　異乎陳叔?隋楊廣焉易曰賁于丘園束帛戔戔吝<lb/>
　終吉<lb/>
上九白賁?咎何也葉子曰志有之夏尚忠君子忠矣<lb/>
<pb n="15b"/>
　小人失之野救野莫如敬故殷人尚之以質君子質<lb/>
　矣小人失之鬼救鬼莫如文故周人尚之以文君子<lb/>
　文矣小人失之鄙救鄙莫如忠是故白黑青?旋相<lb/>
　為尚者色之濟也英華果實旋相為變者物之成也<lb/>
　居賁飾之極當文窮之時可無拯救之權乎以忠信<lb/>
　誠?之心為嘉?合禮之飾率真純朴素之務為俯<lb/>
　仰進退之容則是挽太始于波靡之日回淳初于亨<lb/>
　盡之時當國者之盛事也曷使天下之靡靡乎是之<lb/>
<pb n="16a"/>
　謂以質為文以素為絢淮南子曰舉大木者前呼邪<lb/>
　許後亦應之此舉重勸力之歌也豈無鄭衛激楚之<lb/>
　音哉然而不用者不若此其宜也治國有禮不在文<lb/>
　辨嗚呼此伊周之訓誥蕭曹之清?平勃之寧壹所<lb/>
　以為天下萬世大臣之準歟雖然馬廖有言改政移<lb/>
　風必有其本唐代宗以楊綰為中書侍郎制下之日<lb/>
　朝野相賀郭子儀方宴客聞之減坐中聲樂五分之<lb/>
　四京兆尹黎幹騶從甚盛即日省之止存十騎中丞<lb/>
<pb n="16b"/>
　崔?第舍宏偉亟?之此可以回天下矣不然是為<lb/>
　公孫之布被而窮奢自在徒為惡?之嗤揚雄之瓦<lb/>
　器而淫濫不救終為千古之姍矣則亦何益之有乎<lb/>
　易曰白賁?咎<lb/>
?<lb/>
?不利有攸往何也葉子曰長木之斃無不摽也國狗<lb/>
　之瘈無不噬也?自下起則駸駸之勢其漸不可遏<lb/>
　彼落我矣陽自上觀則??之微其盡不可保我將<lb/>
<pb n="17a"/>
　落矣小人盛而君子衰君子將何之哉漢?魏桓桓<lb/>
　不行其鄉人勸之桓曰夫干?求進所以行其志也<lb/>
　今後?數千其可損乎?馬萬匹其可減乎左右權<lb/>
　豪其可去乎皆對曰不可桓曰使桓生行死歸于諸<lb/>
　君何有哉裴頠薦韋忠于張華華辟之忠辭疾不起<lb/>
　人問其故忠曰張茂先華而不實裴逸民欲而無厭<lb/>
　棄典禮而附賊后此豈大丈夫之所為乎逸民每有<lb/>
　心托我我常恐其溺于深淵而餘波及我?可搴裳<lb/>
<pb n="17b"/>
　而就之哉楊駿辟王章為司馬章逃不受其友怪問<lb/>
　之章曰自古一姓二后鮮有不敗?楊太傅昵近小<lb/>
　人??君子專權自恣乎吾踰海塞以避之猶恐及<lb/>
　禍奈何應其辟乎亞聖之後有孟文龍者廢于賈似<lb/>
　道後史弼等列薦起之文龍答書曰文龍未死慚負<lb/>
　明神?公相國以忠孝文龍為?公起將何以令今<lb/>
　之事君者敢以死辭噫若數子者知天行矣不然若<lb/>
　前漢王式與諸博士共薦詔除為博士既至為江公<lb/>
<pb n="18a"/>
　所辱式恥之謂諸生曰我本不欲?諸生勸我竟為<lb/>
　孺子所辱遂謝病歸若此者雖往何益可謂不諗消<lb/>
　息盈?之故不察進退行藏之宜矣易曰?不利有<lb/>
　攸往<lb/>
初六??以足蔑貞凶何也葉子曰毒甚者機不?之<lb/>
　驟奸深者禍必探其端小人之欲凶于而國也夫豈<lb/>
　遽及其國害于而身也夫豈遽及其身哉滅乎下使上<lb/>
　承者無其具懸其上使下倚者無其資夫然後一推<lb/>
<pb n="18b"/>
　而可蹶一撼而即仆天下之事不中其奸不墮其計<lb/>
　者鮮矣李斯趙?佐始皇坑殺學士盡用法律之徒<lb/>
　俾?義儒者野蹲而草伏而天下?岌岌焉李林甫<lb/>
　為相欲蔽塞人主視聽自專大權明召諫官謂曰今<lb/>
　明主在上?臣將順之不暇烏用多言諸君不見立<lb/>
　仗馬乎食三品料一鳴?斥去悔之何及補闕杜璡<lb/>
　嘗上書言事明日出為下邽令自是諫諍路?人主<lb/>
　孤立漁陽一嘯而唐室亡矣嗚呼?君子者人主之<lb/>
<pb n="19a"/>
　股肱天下豈有手足折而身獨立者乎易曰??以<lb/>
　足蔑貞凶<lb/>
六二??以辨蔑貞凶何也葉子曰小人之禍猶之蛇<lb/>
　虺然中乎一肢未有不?于四體者也及于四體未<lb/>
　有不攻其心腹者也誅小臣而小臣盡矣進而及大<lb/>
　臣也?是而有忌乎滅?臣而?臣盡矣進而及邇<lb/>
　臣也曾是而復顧乎趙?勸始皇殺學士立法吏矣<lb/>
　已而勸二世族大臣而?骨肉盡除去先帝之舊臣<lb/>
<pb n="19b"/>
　更置陛下所親信于是殺大臣蒙毅等公子十二人<lb/>
　僇死咸陽市人人自危欲叛者?而楚戍陳勝等作<lb/>
　亂豪傑並起而亡秦矣九齡罷林甫相一日殺三子<lb/>
　而天下之事尚可為乎易曰??以辨蔑貞凶<lb/>
六三?之?咎何也葉子曰兩虎相嚙則人可逸兩?<lb/>
　相?則馬可走邪?正將盡竟與類為釁?消陽已<lb/>
　極竟與黨相軋其趙?誅李斯國忠激?山之時乎<lb/>
　君子于此可以獲弛擔之利矣故齊楚為釁?祖可<lb/>
<pb n="20a"/>
　以息肩汜?相治承奉得以少紆王?相傾子瞻得<lb/>
　以緩死易曰?之?咎<lb/>
六四??以膚凶何也葉子曰水自地出而及于簀火<lb/>
　自燎突而入于寢必然之勢也不決諸地不滅諸突<lb/>
　而曰水火不為吾害有是理乎撼其?而不使之安<lb/>
　則?必墜敲其寢而不使之息則寢必驚斯為禍矣<lb/>
　傳曰所謂禍在此矣及身之謂也股肱折手足腹心<lb/>
　裂患豈在外乎趙?前數言?東?無能為及項羽<lb/>
<pb n="20b"/>
　虜秦將王離等鉅鹿下而章邯等數?燕趙齊楚韓<lb/>
　魏皆為立王自?以東大扺盡叛秦諸侯咸率其?<lb/>
　西鄉沛公已屠武??恐二世怒誅及其身乃使其<lb/>
　?閻樂等將兵入望夷?劫二世令自殺召子嬰立<lb/>
　之嬰立三月而秦亡矣漁陽之兵一起而明皇竄蜀<lb/>
　切近之災夫安得而逃之乎易曰??以膚凶<lb/>
六五貫魚以?人寵?不利何也葉子曰魚潛在藻或<lb/>
　躍于淵孰能貫之聖人之權貫之奚為承寵于陽曷<lb/>
<pb n="21a"/>
　其承之以植天綱嗚呼斯文王率商之叛國以事紂<lb/>
　者乎彼以慕仁而歸周吾則倡義以事紂彼以怨紂<lb/>
　而?歸吾以事紂而復往翊恭王室而大義因之自<lb/>
　明焉稽首商庭而大分為之自定焉則欲逃之父母<lb/>
　之國者至是而無所逃于天地之間無所逃于天地<lb/>
　之間者至是而無解于惻?之心矣民雖畔商而不<lb/>
　亡商民雖歸周而不臣周文王此意?深?哉噫非<lb/>
　?文明而外柔順之聖人其孰能與于此故曰周之<lb/>
<pb n="21b"/>
　?其可謂至?也已矣易曰貫魚以?人寵?不利<lb/>
上九碩果不食君子得輿小人?廬何也葉子曰孤陽<lb/>
　在上引而未?大命近止間不容?有文王則天下紂<lb/>
　之天下也文王且服事之而?其他乎無文王則為<lb/>
　曹操之漢獻司馬昭之?貴鄉公劉裕之晉恭帝本<lb/>
　實蹶焉而枝葉之害一果之實誠不足數也雖然華<lb/>
　督欲?君而憚孔父劉安欲叛漢而憚汲長孺曹操<lb/>
　欲?漢而憚孔融世變之極茍有一士大夫直躬履<lb/>
<pb n="22a"/>
　方義形于色者居于其間力雖不足其威望猶足以<lb/>
　折奸人之心?身為文王而當紂世者乎下至唐宦<lb/>
　者張承業從晉唐亡十六年而忠心耿耿不忘舊君<lb/>
　能使李存?終身以復仇為事承業卒六月而亞子<lb/>
　稱帝所謂天地間不可一日無君子信矣嗚呼均一<lb/>
　命?之夫也遇君子則存遇小人則亡其在幸與不<lb/>
　幸之間乎易曰碩果不食君子得輿小人?廬<lb/>
?<lb/>
<pb n="22b"/>
復亨出入?疾朋??咎反復其道七日?復利有攸<lb/>
　往何也葉子曰君子不患吾道之不行而惟患陽?<lb/>
　之不長不患陽?之不長而惟患天運人事之不周<lb/>
　天運回人事善陽道盛而萬事舉矣宋之神宗誤用<lb/>
　安石而天下無復生意陽?或?乎?矣哲宗以幼<lb/>
　?踐祚宣仁同政初年召用司馬光?公著諸賢罷<lb/>
　青苗復常平登俊良開言路天下人心翕然向化為<lb/>
　元祐之政庶?仁宗天下正氣?屈而不伸者至是<lb/>
<pb n="23a"/>
　能無一達矣乎故蔡確免安石卒惠卿竄而馬?之<lb/>
　動作無抑塞蘇軾言變法宜漸范純仁言差役緩行<lb/>
　程?舉坐講禮而諸賢之進退無?阻太平之風可<lb/>
　指日而致雍?之治可刻期而得矣尚何功之懼不<lb/>
　成而業之慮不就耶故曰陽春布?而天下無滯物<lb/>
　元精?氣而四體無僝形易曰復亨出入?疾朋?<lb/>
　?咎反復其道七日?復利有攸往<lb/>
初九不?復?祗悔元吉何也葉子曰今之君子過則<lb/>
<pb n="23b"/>
　順之豈徒順之又從為之辭小人之長惡非乎而曹<lb/>
　操之下令是已始焉誦茅鴟而不覺既而歌相鼠而<lb/>
　不知下愚之?頑非乎而慶封之為使是已若此者<lb/>
　望其知過且不能而?于改乎是故楚靈之不能自<lb/>
　克以及于乾谿之難商鞅之不知變而蒙車裂之禍<lb/>
　古今?不少也故曰已矣乎吾未見能見其過而?<lb/>
　自訟者也此周處為百世之俊傑而下至唐坰之類<lb/>
　亦君子之所與矣雖然困于心衡于慮而後作?于<lb/>
<pb n="24a"/>
　色?于聲而後喻其為不自得也亦大而其為力也<lb/>
　亦勞矣若夫不思而未得不勉而未中或者有心過<lb/>
　焉然生于其心而即明于其心不復萌于心從容未<lb/>
　中道從心或踰矩或者有身過焉然形于其身而即<lb/>
　察于其身不復履于身是終其身不特無口過而亦<lb/>
　無身過不特無身過而亦無心過天命流行至誠在<lb/>
　我下聖人一等信非?子不足以與此矣易曰不?<lb/>
　復?祗悔元吉<lb/>
<pb n="24b"/>
六二休復吉何也葉子曰獨?于實者良能或困于愚<lb/>
　蒙比之匪人者天性或戕于險惡固雖苦心而極力<lb/>
　人一而已百將何以為明善而復初乎嗚呼此魯之<lb/>
　多賢子賤易以成?事其大夫之賢友其士之仁子<lb/>
　貢所以為仁也與易曰休復吉<lb/>
六三頻復厲?咎何也葉子曰夫人不能無過而難于<lb/>
　知過夫人不患于有過而貴于改過方其過也如日<lb/>
　月之食焉虧大明而塞昏暗天道?乎息矣棄天?<lb/>
<pb n="25a"/>
　天將于是在危孰甚焉及其更也人皆仰之其何傷<lb/>
　于日月乎嗚呼斯欲寡未能伯玉雖行年五十而猶<lb/>
　有四十九年之非不為過也孔子曰回也其心三月<lb/>
　不違仁其餘則日月至焉而已矣方其違之而去之<lb/>
　也若是乎道心微而人心危也及其不違而至之也<lb/>
　仁在其中矣吾何尤焉雖然由日月而三月則賢矣<lb/>
　由三月而不息則聖矣方三月而必違之至三月而<lb/>
　必去之天命不?于泯乎此君子所以貴于知之未<lb/>
<pb n="25b"/>
　嘗復行也與易曰頻復厲?咎<lb/>
六四中行獨復何也葉子曰同流而合汙者庸人之不<lb/>
　克自樹也希聖而親賢者英豪之所以自拔也孟子<lb/>
　曰待文王而興者凡民也若夫豪傑之士雖無文王<lb/>
　猶興不其然乎然則自振于流俗之中而親賢以成<lb/>
　其?挺拔乎汙濁之世而私淑以善其身無謂世無<lb/>
　其人也南容生孟氏之門司馬牛在桓魋子頎子車<lb/>
　之列而獨從孔子陳良生于楚?周公仲尼之道北<lb/>
<pb n="26a"/>
　學於中國三子者其古之豪傑非乎有道而不知從<lb/>
　見聖而不克由斯陳瓘所以有責沈之文而成王所<lb/>
　以為君陳之戒也吾于孟僖子有餘美焉何也蘇子<lb/>
　之言曰夫人之聖其少也賤天下莫知其為聖人魯<lb/>
　人曰此吾東家丘也又曰此鄹人之子也楚子西齊<lb/>
　晏嬰所謂賢人君子也其言曰孔子之道迂?而不<lb/>
　可用?夫三桓之間而孰知有夫孔子哉僖子之病<lb/>
　也告其子曰聖人有明?者若不當世其後必有達<lb/>
<pb n="26b"/>
　人今其將在孔子乎我若獲?必屬?與何忌于夫<lb/>
　子使事之而學禮焉以定其位嗚呼孔子用于魯三<lb/>
　月而齊人懼其霸以僖子之賢而知其為聖也使其<lb/>
　未亡則必授之政而魯其為東周矣雖然夫子之道<lb/>
　充于天下自僖子始懿子學乎仲尼請于魯君而與<lb/>
　之車使適周觀禮焉而聖人之業然後大備僖子之<lb/>
　功雖不能用之于未亡之前而猶能救之于已沒之<lb/>
　後宜夫子稱之為補過君子也易曰中行獨復<lb/>
<pb n="27a"/>
六五敦復?悔何也葉子曰帝王之所以成其?者三<lb/>
　一曰生質之美二曰學問之功三曰輔導之力堯舜<lb/>
　之允執其中無假于學問輔導者也成王之敬迓天<lb/>
　威嗣守文武大訓無敢昏逾則自治之勤矣康王之<lb/>
　自亂于威儀無以其冒貢于非?豈非賢?是?乎<lb/>
　質為上學次之教又次之然則深潛純粹天理之所<lb/>
　以常存忠信誠篤外誘之所以不入無資于物無賴<lb/>
　于勤豈非美?之自成人主之?致乎漢之文宋之<lb/>
<pb n="27b"/>
　仁其殆庶?矣一則二十三年之間專務以?化民<lb/>
　一則四十餘年如一日誠為切近矣然而不免?老<lb/>
　之雜用君子小人之叢進則不能不下成康一等也<lb/>
　噫易曰敦復?悔<lb/>
上六迷復凶有災眚用行師終有大敗以其國君凶至<lb/>
　于十年不克征何也葉子曰禍莫大于重回首愚莫<lb/>
　甚于履畏途昔者仲虺于成湯不稱其無過而稱其<lb/>
　改過仲山甫于宣王不望其無闕而望其補闕古人<lb/>
<pb n="28a"/>
　不徒然也復見天地之心而?于人乎楚靈王方?<lb/>
　諸侯于申誅齊慶封作章華臺求周九鼎志小天下<lb/>
　亦已侈矣及右尹子革誦祈招之詩以止王心乃揖<lb/>
　而入饋不食寢不寐數日不能自克以及于難仲尼<lb/>
　曰古也有志克已復禮仁也信善哉楚靈王若能如<lb/>
　是豈其辱于乾谿然則古今小人以亢滿之資履崇<lb/>
　?之位至于遂其奸而不改迷于邪而不復鮮有不<lb/>
　禍于而身天災人眚之畢集害于而國喪師戚君而<lb/>
<pb n="28b"/>
　不振者勢所不免也莫敖狃于勝而自用而曰諫者<lb/>
　有刑子玉逞其剛而無禮而曰願以間執讒慝之口<lb/>
　是以一則有伐羅之敗北一則有城濮之喪師噫荒<lb/>
　谷之縊連穀之死將能逃乎卒使楚失其威而喪其<lb/>
　霸沒世不可用也悲哉袁紹趙染劉琨亦然官渡之<lb/>
　戰田豐切諫紹不聽卒至大敗紹恚曰諸人皆閔孤<lb/>
　獨田?駕以為快幸其言之中也遂殺豐劉曜趙染<lb/>
　?長安索綝出拒之染有輕綝之色長史魯徽曰晉<lb/>
<pb n="29a"/>
　之君臣自知?弱不敵將致死于我不可輕也染曰<lb/>
　以司馬模之?吾取之如拉朽索綝小豎豈能汙吾<lb/>
　馬蹄刃刃乎晨率輕騎數百逆之曰要當獲綝而後<lb/>
　食琳與戰于城西兵敗而歸悔曰吾不用徽言至此<lb/>
　何面目見之先命斬徽徽曰將軍愚愎以取敗乃復<lb/>
　忌前害勝猶有天地其得死于枕席乎染攻北地中<lb/>
　弩而死劉琨奢豪喜聲色徐潤以音律得幸驕恣干<lb/>
　與政事?軍令狐盛數以為言琨怒殺之琨母曰女<lb/>
<pb n="29b"/>
　不能駕馭豪傑以恢?略而專除勝已禍必及我盛<lb/>
　子泥奔漢具言?實劉聰?虛入晉陽琨救不及率<lb/>
　數十騎奔常山泥殺琨父母此其剛愎之取禍理有<lb/>
　所不免矣易曰迷復凶有災眚用行師終有大敗以<lb/>
　其國君凶至于十年不克征<lb/>
　<lb/>
　<lb/>
　葉八白易傳卷六<lb/>
</p>
<p>
</p>
  </div>
</body>
</text>
</TEI>