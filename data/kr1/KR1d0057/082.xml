<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>禮記集說卷八十二</head>
    <p>
<pb n="1a"/>
欽定四庫全書<lb/>
　禮記集說卷八十二　　　　宋　衛湜　撰<lb/>
?子不祭殤與無後者殤與無後者從祖祔食<lb/>
　鄭氏曰不祭殤者父之庶也不祭無後者祖之庶也<lb/>
　此二者當從祖祔食而已不祭祖無所食之也共其<lb/>
　牲物而宗子主其禮焉祖庶之殤則自祭之凡所祭<lb/>
　殤者唯適子耳無後者謂昆弟諸父也宗子之諸父<lb/>
　無後者為墠祭之<lb/>
<pb n="1b"/>
　孔氏曰庶子謂父庶及祖庶也殤者未成人而死者<lb/>
　也無後謂成人未?或已娶無子而死者庶子不得<lb/>
　祭父祖此殤與無後者之親共其牲物各從其祖祔<lb/>
　食祖廟在宗子之家已不得自祭之也鄭註不祭殤<lb/>
　者父之庶者謂己是父之庶子及餘兄弟亦是父之<lb/>
　庶子所生之適子為殤而死者不得自祭之以己是<lb/>
　父庶不合立父廟故也殤尚不祭成人無後不祭可<lb/>
　知云不祭無後者祖之庶者已是祖庶不合立祖廟<lb/>
<pb n="2a"/>
　故兄弟無後者不得祭之己若是曾祖之庶亦不得<lb/>
　祭諸父無後者諸父無後當於?祖之廟而祭此不<lb/>
　云?祖言祖兼之也云無所食之者以庶子不合祭<lb/>
　祖無處食之故宗子主其禮也云祖?之殤則自祭<lb/>
　之者已於祖為庶故謂己子為祖庶之殤已是父適<lb/>
　得立父廟故自祭子殤在於父廟也為墠祭之者謂<lb/>
　宗子是士唯有祖禰二廟無曾祖廟故諸父無後者<lb/>
　為墠祭之若宗子為大夫得立曾祖廟則祭於曾祖<lb/>
<pb n="2b"/>
　廟不於墠也<lb/>
　?渠張氏曰無後者必祭借如有伯祖至孫而?則<lb/>
　伯祖不得言無後蓋有子也夫祭者必是正統相承<lb/>
　然後祭禮正有所統屬今既宗法不立而無?得祭<lb/>
　祀正故且須參酌古今順人情而為之如士當一廟<lb/>
　而設三世則是祖廟而設祖位與曾祖位也有人又<lb/>
　有伯祖與伯祖之子者當並為祭伯祖則自當與<lb/>
　祖為列從父則自當與父為列茍不如此使死者有<lb/>
<pb n="3a"/>
　知以人情言之必不安使死者無知已妄有去取則<lb/>
　已不是不如求中於義理為善然禮於親??近則<lb/>
　自有煩簡或月祭之或享嘗乃止故拜朔之禮施於<lb/>
　三世伯祖之祭止可施於享嘗平日藏去位板於櫝<lb/>
　中至時祭則取而祫之其位則自如尊卑且無逆祀<lb/>
　之禮若又設於他所則似不得祫祭皆人情所不安<lb/>
　近世亦有祭禮於祖考禮物皆同而於其配皆有降<lb/>
　殺凡器皿?豆筵席純緣之類莫不異也此意亦僅<lb/>
<pb n="3b"/>
　得之其從食者必又有降雖古亦然以明尊卑親?<lb/>
　至如設祔位雖以其班亦當少退其禮物亦須少損<lb/>
　其主祭者於祔食者若其尊也則亦有親執其禮必<lb/>
　使有司或子弟為之且主祭者不可?親煩辱必須<lb/>
　簡逸庶子不祭殤與無後者註不祭殤者父之庶蓋<lb/>
　以殤未足以語世數特以己不祭禰故不祭之不祭<lb/>
　無後者祖之庶雖無後以其成人備世數當祔祖以<lb/>
　祭之也不祭祖故不得而祭之也祖庶之殤則自祭<lb/>
<pb n="4a"/>
　之言庶孫則得祭其子之殤者以已為其祖矣無所<lb/>
　祔之也凡所祭殤者唯適子此據禮天子下祭殤五<lb/>
　皆適子適孫之類故知凡殤非適皆不當特祭惟當<lb/>
　從祖祔食<lb/>
　山陰陸氏曰其謂之庶子凡小宗子皆庶子也知然<lb/>
　者以宗子無無後者又得自祭其殤知之也<lb/>
　金華應氏曰殤與無後皆庶子之子也殤者幼而未<lb/>
　成人無後者長而未有子鄭氏以殤為己之子而繫<lb/>
<pb n="4b"/>
　於父之庶以無後為兄弟而繫於祖之庶蓋以殤惟<lb/>
　適可祭今適子之下又有無後者不應更祭故指此<lb/>
　為兄弟而言之夫所謂殤與無後包羅其義云爾非<lb/>
　謂庶子之子其適與庶皆死也適子或殤而死或無<lb/>
　後而死皆從祖而祭於宗子之家謂之祔食特祔焉<lb/>
　而又食之非必同祭於祖故曾子問又謂之殤不祔<lb/>
　祭若果如此則兄弟之無後者亦不患於無所祔食<lb/>
　矣<lb/>
<pb n="5a"/>
　廬陵胡氏曰此與曾子問中義同語異也<lb/>
庶子不祭禰者明其宗也<lb/>
　鄭氏曰謂宗子庶子俱為下士得立禰廟也雖庶人<lb/>
　亦然<lb/>
　孔氏曰禰適故得立禰廟故祭禰禰庶不得立禰廟<lb/>
　故不得祭禰明其有所宗既無禰廟故不得祭子殤<lb/>
　也前文云不祭祖以有祖廟故註云宗子庶子俱為<lb/>
　適士此文云不祭禰惟有禰廟故註云宗子庶子俱<lb/>
<pb n="5b"/>
　為下士若庶子是下士宗子是庶人此下士立廟於<lb/>
　宗子之家庶子共其牲物宗子主其禮雖庶人是有<lb/>
　祭義若宗子為下士是宗子自祭之庶子不得祭也<lb/>
　金華應氏曰前文以長子斬衰之事重故先言不祭<lb/>
　祖又言不繼祖禰以明之以統傳於祖而源流?也<lb/>
　幼殤祔食之事輕故專言不祭禰以明之以子出於<lb/>
　禰而源流近也註所言適士下士之?雖於禮法曲<lb/>
　盡其詳然立言初意恐不在是<lb/>
<pb n="6a"/>
親親尊尊長長男女之有?人道之大者也<lb/>
　鄭氏曰言服之所以隆殺<lb/>
　孔氏曰此一經論服隆殺之義親親謂父母也尊尊<lb/>
　謂祖及曾祖?祖也長長謂兄及旁親也舉尊長則<lb/>
　卑幼可知男女有?若為父斬為母齊姑姊妹在室<lb/>
　期出嫁大功為夫斬為妻期之屬此皆人道最大者<lb/>
　也<lb/>
從服者所從亡則已屬從者所從雖?也服妾從女君<lb/>
<pb n="6b"/>
而出則不為女君之子服<lb/>
　鄭氏曰所從亡則已謂若為君母之父母昆弟從母<lb/>
　也所從雖?也服謂若自為己之母黨也妾為女君<lb/>
　之黨服得與女君同而今俱出女君猶為子期妾於<lb/>
　義?無施服<lb/>
　孔氏曰此一節論從服之事從服者案服術有六其<lb/>
　一是徒從者徒空也於彼非親屬空從此而服彼徒<lb/>
　中有四一是妾為女君之黨二是子從母服於母之<lb/>
<pb n="7a"/>
　君母三是妾子為君母之黨四是臣從君而服君之<lb/>
　黨就此四徒之中而一徒所從雖亡則猶服如女君<lb/>
　雖?妾猶服女君之黨其餘三徒則所從亡則己謂<lb/>
　君母死則妾子不復服君母之黨及母亡則子不復<lb/>
　服母之君母又君亡則臣不復服君黨親也其中又<lb/>
　有妾攝女君為女君黨各有義故也今云所從亡則<lb/>
　己已止也止謂徒從亡則止而不服者鄭註略舉一<lb/>
　隅爾屬者骨血連續以為親也亦三一是子從母服<lb/>
<pb n="7b"/>
　母之黨二是妻從夫服夫之黨三是夫從妻服妻之<lb/>
　黨此三從雖?猶從之服其親也鄭註亦舉一隅也<lb/>
　妾從而出謂姪娣從女君而入若女君犯七出則姪<lb/>
　娣亦從而出也<lb/>
　嚴陵方氏曰從服即大傳所謂徒從也屬從即大傳<lb/>
　所謂屬從者也然徒從不若屬從之為重也故於徒<lb/>
　從則所從亡則已於屬從則所從雖?而猶服焉妾<lb/>
　從女君而出則不為女君之子服者以其義?故也<lb/>
<pb n="8a"/>
禮不王不禘<lb/>
　鄭氏曰禘謂祭天<lb/>
　孔氏曰此論王者郊天之事也王謂天子也禘謂郊<lb/>
　天也禮惟天子得郊天此經上下論服制記者亂?<lb/>
　不禘之事?在其間<lb/>
　山陰陸氏曰此文宜在王者禘其祖之所自出以其<lb/>
　祖配之之上<lb/>
世子不降妻之父母其為妻也與大夫之適子同<lb/>
<pb n="8b"/>
　鄭氏曰世子天子諸侯之適子也不降妻之父母為<lb/>
　妻故親之也為妻齊衰不杖者君為之主子不得伸<lb/>
　也主言與大夫之適子同據服之成文也<lb/>
　孔氏曰世子既不降妻之父母其為妻也亦不降與<lb/>
　大夫之適子為妻同也不杖者父為主其子不得伸<lb/>
　喪服惟言大夫適子者若舉世子為妻嫌大夫以下<lb/>
　有降喪服若舉士子為妻其士既職卑本無降理大<lb/>
　夫是尊降之首恐其為適婦而降故特顯之<lb/>
<pb n="9a"/>
　山陰陸氏曰諸侯世子世國故其妻死齊衰不杖不<lb/>
　杖不敢病也然則大夫之適子為妻何以不杖仕至<lb/>
　大夫賢著而?成以賢望其適也據大夫之適子服<lb/>
　大夫之服然則大夫非世爵?亦非不世爵?孟子<lb/>
　曰如不得已將使卑踰尊?踰戚矧吾大夫之子能<lb/>
　似其先人胡為而不世其所謂春秋譏世卿謂非其<lb/>
　似者也<lb/>
　金華應氏曰天子諸侯降其妻之父母而世子上不<lb/>
<pb n="9b"/>
　敢擬於尊者儲副韜?而未有君道也大夫之子為<lb/>
　其妻齊衰不杖?而世子下不敢異於卑者家國雖<lb/>
　異而敬父則均也故服不降者非厚於外黨也自處<lb/>
　於卑而致其謙焉耳服不杖者非薄於伉儷也壓於<lb/>
　所尊而避其私焉爾凡以君父在焉而不敢失臣子<lb/>
　之禮也<lb/>
父為士子為天子諸侯則祭以天子諸侯其尸服以士<lb/>
服父為天子諸侯子為士祭以士其尸服以士服<lb/>
<pb n="10a"/>
　鄭氏曰祭以天子諸侯養以子道也尸服士服父本<lb/>
　無爵子不敢以己爵加之嫌於卑之也祭以士其尸<lb/>
　服以士服者謂父以罪誅尸服士服不成為君也天<lb/>
　子之子當封為王者後以祀其受命之祖云為士則<lb/>
　擇其宗之賢者若?子者不必封其子為王者後及<lb/>
　所立為諸侯者祀其先君以禮卒者尸服天子諸侯<lb/>
　之服如遂無所封立則尸也祭也皆如士不敢僭用<lb/>
　尊者衣服<lb/>
<pb n="10b"/>
　孔氏曰尸服士服謂?端若君之先祖為士大夫則<lb/>
　服助祭之服故?子問云尸弁冕而出是為君尸有<lb/>
　著弁者有著冕者若為先君士尸則著爵弁若為先<lb/>
　君大夫尸則著?冕是也若大夫士之尸則服家祭<lb/>
　之服故鄭註士虞記尸服卒者之上服士?端是也<lb/>
　鄭知父以罪誅者以尸服士服故也以其嘗為天子<lb/>
　諸侯不可以庶人禮待之士是爵之最卑故服其士<lb/>
　服云若微子者不必封其子者案尚書序云成王既<lb/>
<pb n="11a"/>
　黜殷命殺武庚命微子?代殷後是擇其賢者不立<lb/>
　封紂子也<lb/>
　嚴陵方氏曰言天子諸侯士之祭其?如此則王制<lb/>
　所謂祭從生者也與中庸所言亦同父為士其尸服<lb/>
　以士服者則與喪從死者同義<lb/>
　金華應氏曰古之為天子者皆積累世德而致之未<lb/>
　有一旦崛起而在尊位也其失天下者必有大惡自<lb/>
　?於天人之心否則未有不賴前哲以免也故德必<lb/>
<pb n="11b"/>
　若舜禹而後能自匹夫驟興於萬?惡必若桀紂而<lb/>
　後忽自萬?驟降於匹夫若諸侯與士之進退升黜<lb/>
　雖或有之而亦已鮮矣自周秦以降而後興替之不<lb/>
　常貴賤之殊?始比比有之此論其所祭所服者固<lb/>
　亦當時所?無而僅有然先王制禮以該括古今之<lb/>
　變而方來之人情事物不能違焉所以謂百世以俟<lb/>
　聖人而不惑也<lb/>
婦當喪而出則除之為父母喪未練而出則三年既練<lb/>
<pb n="12a"/>
而出則已未練而反則期既練而反則遂之<lb/>
　鄭氏曰當喪當舅姑之喪也出除喪?族也<lb/>
　孔氏曰此一經明婦人遭喪出入之節婦正當舅姑<lb/>
　之服被夫遣出恩情既離故出即除服也女出嫁為<lb/>
　父母期若婦自有父喪未小祥被夫遣歸值兄弟之<lb/>
　小祥則隨兄弟服三年之受既已?夫族故其情隆<lb/>
　於父母也故云則三年若父母喪己小祥而女被遣<lb/>
　其服已除今歸雖在三年?則止不更反服以兄弟<lb/>
<pb n="12b"/>
　小祥之後無節變故女遂止也已止也未練而反謂<lb/>
　先有父母喪為夫所出今喪猶未小祥而夫命已反<lb/>
　則還家小祥而除是依?服也既練而反則遂之者<lb/>
　若被遣還家已隨兄弟小祥服三年之受而夫反命<lb/>
　之則猶遂三年乃除隨兄弟故也<lb/>
　嚴陵方氏曰女出嫁則恩隆於夫家被出則恩復隆<lb/>
　於父母得反則恩復隆於夫家?練而反則服不可<lb/>
　中道而除故遂其三年凡此所謂以仁起禮也<lb/>
<pb n="13a"/>
再期之喪三年也期之喪二年也九月七月之喪三時<lb/>
也五月之喪二時也三月之喪一時也故期而祭禮也<lb/>
期而除喪道也祭不為除喪也<lb/>
　鄭氏曰三年至一時言喪之節應歲時之氣也期而<lb/>
　祭謂練祭也禮正月存親親亡至今而期期則宜祭<lb/>
　期天道一變哀惻之情益衰衰則宜除不相為也<lb/>
　孔氏曰自此至則已一節?明遭喪時節除降之義<lb/>
　期而祭者孝子喪親歲序改易隨時悽感故一期而<lb/>
<pb n="13b"/>
　為練祭是孝子存親之心於禮當然故云禮也期而<lb/>
　除喪者親終一期而除?其喪天道當然故云道也<lb/>
　祭為存親除喪為天道之變故云祭不為除喪男子<lb/>
　除首絰女子除要帶總之練祭祥祭亦名除喪也<lb/>
　嚴陵方氏曰期而祭謂練祭也除喪謂男子期則除<lb/>
　首絰婦人期則除要帶也禮言?人情道言因天時<lb/>
　故曰期而祭禮也期而除喪道也人情天時各有謂<lb/>
　焉故曰祭不為除喪<lb/>
<pb n="14a"/>
　馬氏曰期而祭者謂之禮其除喪也謂之道禮存乎<lb/>
　人道存乎天<lb/>
　李氏曰有經者禮也莫不由之者道也期而祭以其<lb/>
　有經故曰禮期而除喪以其不可過與不及故曰道<lb/>
　君子應乎禮出乎道而已<lb/>
三年而后葬者必再祭其祭之間不同時而除喪<lb/>
　鄭氏曰再祭練祥也間不同時者當異月也既祔明<lb/>
　月練而祭又明月祥而祭必異月者以葬與練祥本<lb/>
<pb n="14b"/>
　異歲?異時也而除喪已祥則除不禫<lb/>
　孔氏曰此謂身有事故不得及時而葬故三年後始<lb/>
　葬再祭謂練祥祭也既三年未葬尸柩尚存雖當練<lb/>
　祥之月不可除親服故三年葬後必為此練祥不可<lb/>
　同一時而祭當前月練後月祥故云不同時於練祥<lb/>
　之時而除喪謂練時男子除首絰婦人除要帶祥時<lb/>
　除衰杖也鄭註已祥則除不禫者以經直云必再祭<lb/>
　故知不禫禫者本為思念情深不忍頓除故有禫也<lb/>
<pb n="15a"/>
　今既三年始葬哀情已極故不禫也<lb/>
　嚴陵方氏曰未葬則雖期未可練再期未可祥必待<lb/>
　葬畢而為之故曰再祭必有漸焉故不可同時也<lb/>
　馬氏曰祭不為除喪而除喪者必因祭焉以祭為吉<lb/>
　而除喪者所以從吉也夫練祥之時既已過矣而獨<lb/>
　為之再祭以存親之禮不可廢也其祭之間不同時<lb/>
　者以其存親之節不可忘也祭不同乎時而除喪者<lb/>
　亦不同乎時則除喪必從祭也可知矣<lb/>
<pb n="15b"/>
大功者主人之喪有三年者必為之再祭朋友虞祔而<lb/>
已<lb/>
　鄭氏曰謂死者之從父昆弟來為喪主有三年者謂<lb/>
　妻若子幼少大功為之再祭則小功緦麻為之練祭<lb/>
　可也<lb/>
　孔氏曰此明為人主喪法也大功從父兄弟也主人<lb/>
　之喪者謂死者無近親而從父昆弟為之主喪也有<lb/>
　三年者謂死者有妻若子妻不可為主而子猶幼小<lb/>
<pb n="16a"/>
　未能為主故大功者主之為之練祥再祭朋友?於<lb/>
　大功但虞祔而已然則大功尚為練祥則虞祔亦為<lb/>
　之祭可知親重者為之?祭親輕者為之近祭故大<lb/>
　功為之祥練小功緦麻為之練朋友但為之虞祔也<lb/>
　案皇氏曰死者有三年之親大功主者為之練祥若<lb/>
　死者但有大功則大功主者至期小功緦麻至祔若<lb/>
　又無期則各依服月數而止故雜記云凡主兄弟之<lb/>
　喪雖?亦虞之謂無三年及期者也<lb/>
<pb n="16b"/>
　田氏曰劉德議問朋友虞祔謂主幼而為虞祔也若<lb/>
　都無主族神不歆非類當為虞祔否荅曰虞安神也<lb/>
　祔以死者祔於祖也朋友恩舊歡愛固當安之祔之<lb/>
　然後義備但後日不常祭之耳<hi>魏田璦見通典</hi>
　金華應氏曰責人必以其所故同姓之所親則要以<lb/>
　三年於父游之所厚則期以三月為義必於其可故<lb/>
　變除生者之服飾非親者而不能安祔死者之精神<lb/>
　雖?者可為之然又必有妻子則為之練祥再祭雖<lb/>
<pb n="17a"/>
　不廢而變除之節可略也凡此皆為死者無主後而<lb/>
　慮生者不能久其事故以親?而為之節若盡送?<lb/>
　拊孤之義則雖過於厚而無害也夫死生之相收?<lb/>
　人道之當然今其身死而又妻子惸弱適無父母兄<lb/>
　弟之至親也則大功當任其責而至於終喪或其適<lb/>
　無小功之親也則朋友當任其責而至於逾葬使其<lb/>
　不幸而無大功以為之依則小功以下其可以坐視<lb/>
　乎又不幸而無朋友以為之助則為鄰者儻與之舊<lb/>
<pb n="17b"/>
　者其可以恝然乎是以體朋友死無所歸於我殯之<lb/>
　義則練祥不必大功而親黨皆不可得而辭推行有<lb/>
　死人尚或墐之之心則虞練不必朋友而凡相識者<lb/>
　皆不得而拒特其情有厚薄則處之各不同自其篤<lb/>
　於義者言之則各有加焉無害也凡遇夫人之急難<lb/>
　而處事之變者不可以不知<lb/>
士妾有子而為之緦無子則已<lb/>
　鄭氏曰士卑妾無男女則不服不?貴賤<lb/>
<pb n="18a"/>
　孔氏曰喪服云大夫為貴妾緦是大夫貴妾無子猶<lb/>
　服之也士妾無子則不服不殊?妾之貴賤也<lb/>
生不及祖父母諸父昆弟而父稅喪己則否<lb/>
　鄭氏曰謂子生於外者也父以他故居異邦而生己<lb/>
　巳不及此親存時歸見之今其死於喪服年月已過<lb/>
　乃聞之父為之服己則否者不責非時之恩於人所<lb/>
　不能也當其時則服稅讀如無禮則稅之稅稅喪者<lb/>
　喪與服不相當之言<lb/>
<pb n="18b"/>
　孔氏曰此一節明稅服之禮父先本國有此祖父以<lb/>
　下諸親後或隨宦出遊居於他國更取而生此子此<lb/>
　子不與諸親相識故云不及謂不及歸見也若此諸<lb/>
　親死道路既?喪年限己竟而始聞父則稅之謂追<lb/>
　服也此子則否然已在他國後生得本國有弟者假<lb/>
　令父後又適他國更取所生之子則為己弟故有弟<lb/>
　也鄭註當其時則服者以稅是不相當之言若服未<lb/>
　除則猶是服?服故知則服謂服其全服也　王氏<lb/>
<pb n="19a"/>
　曰已則否謂計己之生不及此親之存則不稅若此<lb/>
　親未亡之前而已生則稅之也昆弟謂諸父之昆弟<lb/>
　淳于氏曰據降而緦小功者稅之蓋正親而重骨肉<lb/>
　也今父在則祖周父亡則三年此非重歟若但以不<lb/>
　見則割其至親之本愛而忍惻怛之痛使與諸父母<lb/>
　昆弟同制此其可乎尊祖之義於是?矣又禮為慈<lb/>
　母之父母無服亦云恩不能及恩不及者慈母之父<lb/>
　母則可也今以他故生不見祖而以為非時之恩意<lb/>
<pb n="19b"/>
　實不厭<hi>晉淳于纂見通典</hi>
　嚴陵方氏曰日月已過乃聞喪而服曰稅<lb/>
為君之父母妻長子君已除喪而后聞喪則不稅<lb/>
　鄭氏曰臣之恩輕也謂卿大夫出聘問以他故久留<lb/>
　孔氏曰自此至臣服已一節明臣為君親稅之與否<lb/>
　此經謂臣出聘不在而君諸親喪臣後方聞之若君<lb/>
　未除則從為服之若君已除則臣不稅之所以然者<lb/>
　恩輕故也<lb/>
<pb n="20a"/>
降而在緦小功者則稅之<lb/>
　鄭氏曰謂正親在齊衰大功者正親緦小功不稅矣<lb/>
　曾子問曰小功不稅則是?兄弟終無服也此句補<lb/>
　稅誤在是?承父稅喪己則否<lb/>
　孔氏曰此廣釋檀弓中?子所說也曾子所云小功<lb/>
　不稅是正小功耳若本大功以上降而在緦小功者<lb/>
　則為稅之本情重故也<lb/>
　山陰陸氏曰嫌小功不稅降服亦是也故出之在此<lb/>
<pb n="20b"/>
　非脫誤也即承父稅喪己則否於義不倫<lb/>
近臣君服斯服矣其餘從而服不從而稅君雖未知喪<lb/>
臣服己<lb/>
　鄭氏曰謂君出朝覲不時反而不知喪者近臣閽寺<lb/>
　之屬也其餘?介行人宰史也君雖未知喪臣服己<lb/>
　從服者所從雖在外自若服也<lb/>
　孔氏曰此經明賤臣從君出朝覲或遇險阻不時反<lb/>
　國比反而君諸親喪君自稅之臣之卑近者則從君<lb/>
<pb n="21a"/>
　服之非稅義也其餘為臣之貴者若君親服限未除<lb/>
　君既服之則臣下亦從而服之若限已竟而君稅之<lb/>
　臣不從君而稅也若君出而國?有親喪君雖未知<lb/>
　在國之臣即如尋常先著服凡從服者悉然也<lb/>
虞杖不入於室祔杖不升於堂<lb/>
　鄭氏曰哀益衰敬彌多也虞於寢祔於祖廟<lb/>
　孔氏曰此論哀殺去杖之節士虞禮云虞於寢檀弓<lb/>
　云明日祔於祖<lb/>
<pb n="21b"/>
　嚴陵方氏曰喪禮先虞而後祔虞杖特不入於室而<lb/>
　已至於祔杖則雖堂亦不升焉蓋哀雖衰而敬愈不<lb/>
　衰也室?而堂外故於室曰入堂?而陞卑故於堂<lb/>
　曰升論語於室亦曰入於堂亦曰升者義亦如此<lb/>
為君母後者君母卒則不為君母之黨服<lb/>
　鄭氏曰徒從也所從七則已<lb/>
　孔氏曰此經論徒從所從亡則己之事為君母後謂<lb/>
　無適立?為後也妾子於君母之黨悉徒從若君母<lb/>
<pb n="22a"/>
　卒則不服君母之黨今既君母?為後者嫌同於適<lb/>
　服君母之黨故特明之<lb/>
絰殺五分而去一杖大如絰<lb/>
　鄭氏曰如要絰也<lb/>
　孔氏曰此一節論杖大如要絰之義喪服傳云首絰<lb/>
　大搹左本在下去五分一以為帶是首尊而要卑卑<lb/>
　宜小故五分而去一象服數有五也杖大如絰同在<lb/>
　下之物故也<lb/>
<pb n="22b"/>
　賈氏曰首絰大搹搹是搤物之稱據中人一搤而言<lb/>
　大者據大拇指與大巨指搤之故言大也<lb/>
　山陰陸氏曰齊衰之絰斬衰之帶也大功之絰齊衰<lb/>
　之帶也杖大如絰蓋如其絰即如要絰是如帶非如<lb/>
　絰也<lb/>
　新安朱氏曰首絰大一搤只是拇指與第二指一圍<lb/>
　腰絰較小絞帶又小於要絰要絰象大帶兩頭長垂<lb/>
　下絞帶象革帶一頭串於中而束之又曰首絰右本<lb/>
<pb n="23a"/>
　在上者齊衰絰之制以麻根處著頭右?而從額前<lb/>
　向左圍向頭後郤就右?元麻根處相接即以麻尾<lb/>
　藏在麻根之下麻根搭在麻尾之上綴殺之有纓者<lb/>
　以其加於冠外故須著纓方不脫落也<lb/>
妾為君之長子與女君同<lb/>
　鄭氏曰不敢以恩輕輕服君之正統<lb/>
　孔氏曰此一經論妾從女君服同女君為長子三年<lb/>
　妾亦為女君長子三年故云與女君同也<lb/>
<pb n="23b"/>
除喪者先重者易服者易輕者<lb/>
　鄭氏曰除喪謂練男子除乎首婦人除乎帶易服謂<lb/>
　大喪既虞卒哭而遭小喪也其易喪服男子易乎帶<lb/>
　婦人易乎首<lb/>
　孔氏曰此一節論服之輕重相易及除脫之義男重<lb/>
　首絰女重要絰凡所重者有除無變所以卒哭不受<lb/>
　以輕服至小祥各除其重也易謂先遭重喪後遭輕<lb/>
　喪變先輕者則謂男子要婦人首也謂先遭斬服虞<lb/>
<pb n="24a"/>
　卒哭已變葛絰大小如齊衰之麻若又遭齊衰之喪<lb/>
　齊衰要首皆牡麻牡麻則重於葛服?從重而男不<lb/>
　變首女不易要以其所重故也但以麻易男要女首<lb/>
　是所輕故也若未虞卒哭則後喪不能變也<lb/>
無事不辟廟門哭皆於其次<lb/>
　鄭氏曰廟殯宮鬼神尚幽闇也哭皆於次無時哭也<lb/>
　有事則入即位<lb/>
　孔氏曰此一經論在殯無事之時辟開也朝夕入即<lb/>
<pb n="24b"/>
　位哭則暫開之無事則不開也次謂倚廬凡葬前晝<lb/>
　夜無時之哭則皆於廬次之中有事謂?來弔若朝<lb/>
　夕哭及適子受弔並入門即位而哭<lb/>
復與書銘自天子達於士其辭一也男子稱名婦人書<lb/>
姓與伯仲如不知姓則書氏<lb/>
　鄭氏曰此謂殷禮也殷質不重名復則臣得名君周<lb/>
　之禮天子崩復曰?天子復諸侯薨復曰?某甫復<lb/>
　其餘及書銘則同<lb/>
<pb n="25a"/>
　孔氏曰此一經論復與書銘男女名字之?書銘謂<lb/>
　書亡人名字於旌旗也天子書銘於太常諸侯以下<lb/>
　則各書於旌旗士與天子同也殷質故男子復及銘<lb/>
　皆名周尚文臣不名君也婦人復則稱字此云書姓<lb/>
　及伯仲是書銘也姓謂如魯姬齊姜伯仲隨其次也<lb/>
　此亦殷禮周之文未必有伯仲當云夫人也氏如孟<lb/>
　孫三家之屬殷無世繫六世而?故婦人有不知姓<lb/>
　者周則有伯宗掌定世繫百世昏姻不通故必知姓<lb/>
<pb n="25b"/>
　也若妾有不知姓者當稱氏矣鄭註其餘及書銘則<lb/>
　同謂周卿大夫以下書銘與殷同也<lb/>
　嚴陵方氏曰復謂魂也銘即明旌也伯仲則長幼之<lb/>
　第也<lb/>
　山陰陸氏曰男子稱名所謂?某復是也先儒謂周<lb/>
　禮天子復曰?天子復諸侯復曰?某復此讀復曰<lb/>
　天子復矣之誤也復曰天子復矣是告人以天子復<lb/>
　非復天子之詞據崩曰天王崩<lb/>
<pb n="26a"/>
斬衰之葛與齊衰之麻同齊衰之葛與大功之麻同麻<lb/>
葛皆兼服之<lb/>
　鄭氏曰斬衰之葛齊衰之麻其絰之大俱七寸五分<lb/>
　寸之一帶五寸二十五分寸之十九齊衰之葛大功<lb/>
　之麻其絰之大俱五寸二十五分寸之十九帶四寸<lb/>
　百二十五分寸之七十六兼服之謂服麻又服葛也<lb/>
　男子則絰上服之葛帶下服之麻婦人則絰下服之<lb/>
　麻固自帶其故帶也所謂易服易輕者也兼服之文<lb/>
<pb n="26b"/>
　主於男子<lb/>
　孔氏曰此一節明前遭重喪後遭輕喪麻葛兼服之<lb/>
　義斬衰既虞受服之葛首絰要帶與齊衰初喪麻絰<lb/>
　帶同齊衰變服之葛與大功初死之麻同皆兼服之<lb/>
　者皆上斬衰齊衰大功麻葛之事也斬衰既虞遭齊<lb/>
　衰新喪男子則要服齊衰之麻帶首服斬衰之葛絰<lb/>
　婦人則首服齊衰之麻絰要仍服斬衰之麻帶婦人<lb/>
　上下皆麻故鄭註云兼服之文主於男子也鄭註絰<lb/>
<pb n="27a"/>
　帶大小者案喪服傳云苴絰大搹去五分一以為帶<lb/>
　齊衰之絰斬衰之帶也去五分一以為帶大功之絰<lb/>
　齊衰之帶也去五分一以為帶喪服所云謂初喪麻<lb/>
　之絰帶也至既虞變葛之時絰帶漸細降初喪一等<lb/>
　斬衰葛絰帶與齊衰初喪麻之絰帶同故云絰俱七<lb/>
　寸五分寸之一所以然者就苴絰九寸之中五分去<lb/>
　一以五分分之去一分故七寸五分寸之一其帶又<lb/>
　五分去一又就葛絰七寸五分寸之一中五分去一<lb/>
<pb n="27b"/>
　故帶五寸二十五分寸之十九也此即初死之麻絰<lb/>
　帶也齊衰既虞變葛之時又漸細降初喪一等與大<lb/>
　功初死麻絰帶同大功首絰與齊衰初死麻帶同俱<lb/>
　五寸二十五分寸之十九也其帶五分首絰去一就<lb/>
　五寸二十五分寸之十九之中去其一分故餘有四<lb/>
　寸百二十五分寸之七十六也凡算之法皆以五乘<lb/>
　母乘母既訖納子餘分以為積數然後以寸法除之<lb/>
　但其事繁碎故略舉大綱也<lb/>
<pb n="28a"/>
　山陰陸氏曰謂若斬衰卒哭男子變要絰以葛若又<lb/>
　遭齊衰之喪則以齊衰之麻易葛帶其首絰猶是斬<lb/>
　衰之麻女子更首絰以葛若又遭齊衰之?則以齊<lb/>
　衰之麻易葛絰其要絰猶是斬衰之麻是之謂兼服<lb/>
　是何也斬衰之葛與齊衰之麻故也下文放此鄭氏<lb/>
　謂服麻又服葛誤矣故曰兼服之服重者則易輕者<lb/>
　也<lb/>
報葬者報虞三月而后卒哭<lb/>
<pb n="28b"/>
　鄭氏曰報讀為赴疾之赴謂不及期而葬也既葬即<lb/>
　虞虞安神也卒哭之際待哀殺也<lb/>
　孔氏曰此一節論不得依常葬之禮赴猶急疾也貧<lb/>
　者或因事故死而即葬不待三月葬竟而急設虞安<lb/>
　神宜急也卒哭猶待三月者奪於哀痛不忍急也<lb/>
　山陰陸氏曰此不及期而葬不及期而葬報而後知<lb/>
　之即及期有?而無報葬雖速猶須三月而后卒哭<lb/>
父母之喪偕先葬者不虞祔待後事其葬服斬衰<lb/>
<pb n="29a"/>
　鄭氏曰偕俱也謂同月若同日死也先葬者母也?<lb/>
　子問曰葬先輕而後重又曰反葬奠而後辭於殯遂<lb/>
　脩葬事其虞也先重而後輕待後事謂如此也其葬<lb/>
　服斬衰者喪之隆哀?從重假令父死在前月而同<lb/>
　月葬猶服斬衰不葬不變服也言其葬服斬衰則虞<lb/>
　祔各以其服矣及練祥皆然卒事反服重<lb/>
　孔氏曰此一節論並遭父母喪虞祔及衣服之制父<lb/>
　母雖有同日月死而不得同月葬?子問先輕後重<lb/>
<pb n="29b"/>
　謂先葬母也葬母竟不即虞祔更修葬父之禮以虞<lb/>
　祔稍飾父喪在殯未忍為也後事謂葬父也待葬父<lb/>
　竟先虞父乃虞母所謂祭先重而後輕也鄭註父死<lb/>
　在前月謂母死前之月但未葬之前皆是前月也雖<lb/>
　葬母亦服斬衰葬之以父未葬不得變服也若為母<lb/>
　虞祔練祥皆齊衰也卒事之日反服父服故鄭云卒<lb/>
　事反服重<lb/>
大夫降其庶子其孫不降其父大夫不主士之喪<lb/>
<pb n="30a"/>
　鄭氏曰大夫為庶子大功祖不厭孫也士之喪雖無<lb/>
　主不敢攝大夫以為主<lb/>
　孔氏曰此一節論大夫尊降庶子一等兼不為主之<lb/>
　事大夫降其庶子故為其庶子不為大夫者服其大<lb/>
　功也嫌既降其子亦厭其孫故此明雖降庶子而不<lb/>
　厭降其孫庶子之子不降其父猶為三年也士死無<lb/>
　主後其親屬有為大夫者尊不得主之<lb/>
　嚴陵方氏曰庶子之子不降庶子以尊可以降卑卑<lb/>
<pb n="30b"/>
　不可以降尊也大夫不主士之喪者不以尊攝卑<lb/>
為慈母之父母無服<lb/>
　鄭氏曰恩不能及<lb/>
　孔氏曰此一節論不為慈母之黨服此即是?服中<lb/>
　慈母父雖命為母子本非骨肉故慈母之子不為慈<lb/>
　母之父母有服者恩所不及也<lb/>
夫為人後者其妻為舅姑大功<lb/>
　鄭氏曰以不貳隆<lb/>
<pb n="31a"/>
　孔氏曰此一節論婦人不貳隆之義案賀氏曰此謂<lb/>
　子出時已昏故此婦還則本舅姑大功若子出時未<lb/>
　?至所為後家方?者不服本舅姑以婦本是路人<lb/>
　來又恩義不相接猶臣從君而服不從而稅人生不<lb/>
　及祖之徒而皆不責非時之恩也熊氏曰夫為本<lb/>
　生父母期其妻降一等服大功是從夫而服不論識<lb/>
　前舅姑與否假令夫之伯叔在他國而死其婦雖不<lb/>
　識豈不從夫服也<lb/>
<pb n="31b"/>
士祔於大夫則易牲<lb/>
　鄭氏曰不敢以卑牲祭尊也大夫少牢<lb/>
　孔氏曰謂祖為大夫孫為士孫死祔祖則用大夫牲<lb/>
　不敢用士牲祭於尊者之前也下云賤不祔貴而此<lb/>
　云士祔大夫者謂無士可祔也猶妾無妾祖姑易牲<lb/>
　而祔於女君可也若有士則當祔於士故雜記云不<lb/>
　祔於大夫謂先祖兄弟有為士者當祔於士不得祔<lb/>
　於大夫也<lb/>
<pb n="32a"/>
繼父不同居也者必嘗同居皆無主後同財而祭其祖<lb/>
禰為同居有主後者為異居<lb/>
　鄭氏曰?恩服深淺也見同財則期同居異財故同<lb/>
　居今異居及繼父有子亦為異居則三月未嘗同居<lb/>
　則不服<lb/>
　孔氏曰此一經解喪服經中繼父同居異居之禮繼<lb/>
　父謂母後嫁之夫也若母嫁子不隨則此子與母繼<lb/>
　夫固自路人無繼父之名故自無服也今此言謂夫<lb/>
<pb n="32b"/>
　死妻稚子幼無大功之親隨母適後夫後夫亦無大<lb/>
　功之親後以其貨財為此子同築?廟四時使之祭<lb/>
　祀同其財計如此則是繼父同居故為服期若異居<lb/>
　其禮有三一者昔同今異二者今雖共居其財計各<lb/>
　?三者繼父更有子便為異居則服齊衰三月而已<lb/>
　今經言有主後為異居謂繼父更有子也舉此一條<lb/>
　餘亦可知然既云皆無主後者為異居則此子有子<lb/>
　亦為異居也<lb/>
<pb n="33a"/>
　山陰陸氏曰言皆無主後則子亦是也然則繼父同<lb/>
　居蓋亦為之娶婦矣娶婦而有子亦異居焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記集說卷八十二<lb/>
</p>
<p>
</p>
  </div>
</body>
</text>
</TEI>