<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩稽古編卷十八</head> <lb/>
    <p>
<pb n="1a"/>
欽定四庫全書<lb/>
　毛詩稽古編卷十八<lb/>
　　　　　　　　　　　　　?江陳啟源撰<lb/>
　文王之什下<hi>正大雅</hi>
　　思齊<lb/>
思齊文王所以聖也<hi>序語</hi>首章正言所以聖故專美太任<lb/>
之德能上慕先姑之所行下為子婦之所續耳集傳以<lb/>
聖母賢妃並言失輕重之權矣周南序言后妃而不言<lb/>
<pb n="1b"/>
文王朱子猶大譏之及釋此詩乃直謂文王聖德本於<lb/>
?助何邪及孫炎示兒編欲讀思齊之齊為見賢思齊<lb/>
之齊言太姒思齊於太任又思媚於周姜是此章專美<lb/>
太姒而謂文王聖德全由婦力也謬益甚矣<lb/>
思齊次章鄭義往往勝毛以宗公為大臣與晉語胥臣<lb/>
引詩合勝毛宗神之訓以寡妻為寡有與康誥寡兄義<lb/>
合勝毛適妻之訓以御為治與大誥御事義合勝毛迓<lb/>
迎之訓宗公與御孔疏右鄭言之備矣至寡妻之義並<lb/>
<pb n="2a"/>
加申述未置抑揚源謂寡為寡有?見尚書孔傳康誥<lb/>
寡兄康王之誥寡命皆以寡為美稱此箋云寡有之妻<lb/>
言賢也正與二書相符較之適妻惟一之解當出其上<lb/>
矣若蘇氏以為猶言寡小君最為謬?寡小君者對異<lb/>
國之謙詞耳詩方頌美文王之聖反代謙其妃后為寡<lb/>
德邪<lb/>
鄭取雝雝在?三章并為二章章各六句以在?為養<lb/>
老於辟雝在廟為祭於宗廟不顯四句承在?不聞四<lb/>
<pb n="2b"/>
句承在廟各取二亦字一肆字文義相對古之人二句<lb/>
總結上二章於經文極明整但判在?為辟雝終屬武<lb/>
斷故後儒不從其?惟無斁訓為無擇源竊有取焉言<lb/>
古人口無擇言身無擇行以身化臣下令此士皆有名<lb/>
譽成俊髦也疏謂此經本有作擇者不為破字較優矣<lb/>
又射斁二字俱訓為厭一篇中字異而義同似屬未安<lb/>
若從鄭則無此嫌<lb/>
雝雝在?三章毛鄭異解近儒皆宗毛而小變其?不<lb/>
<pb n="3a"/>
顯亦臨無射亦保毛云以顯臨之保安無厭也今則以<lb/>
為雖幽?而若或臨之雖無厭射常有所守肆戎疾不<lb/>
殄烈假不瑕毛以為大疾害之人不?之而自?功業<lb/>
廣大豈不長?今則以為大難雖不殄?光明自無玷<lb/>
缺此其不同也源謂戎疾二句兩?俱可通其不顯二<lb/>
語則毛義為優孔申毛意以此二語承上雝肅言雝雝<lb/>
肅肅此顯德也然此顯德豈獨在?廟乎亦以臨於民<lb/>
上矣既以顯德臨民民無厭者亦皆安之上句言君臨<lb/>
<pb n="3b"/>
下下句言民化上意自相成也案大雅周頌多言不顯<lb/>
皆反訓為顯惟抑詩無曰不顯連莫予云覯成文明是<lb/>
正言不顯與特言不顯者自?不可以例此詩也至於<lb/>
雖無厭斁亦常有守則尤?於文義不厭正是能守耳<lb/>
反云雖不厭亦有守哉<lb/>
思齊之三四五章文義相承故兩用肆字肆故今也故<lb/>
者因上生下之詞也亦臨亦保言君民感孚之妙故繼<lb/>
以惡人殄?生業?大皆以治功言亦式亦入言文王<lb/>
<pb n="4a"/>
與性天合故繼以成人小子修德敏行皆以學術言章<lb/>
斷而意接兩故今不?設矣<lb/>
古之人謂古昔聖君非指文王也毛鄭意同王肅云文<lb/>
王性與古合是言古人正借以美文王耳於義儘通李<lb/>
氏以為指文王非是詩言古多矣自古有年古訓是式<lb/>
自古在昔振古如?未嘗以近世為古也東?引典謨<lb/>
稽古為證亦不能以典謨稽古目堯舜禹?陶亦後儒<lb/>
之臆?孔氏書不作是解矣<lb/>
<pb n="4b"/>
古之人無斁傳云古之人無厭於有名譽之俊士釋文<lb/>
以為此王肅語是斁字毛無傳也疏亦言斁字經本有<lb/>
作擇者然則作斁而訓厭乃王肅述毛如此毛無傳安<lb/>
知不同鄭為擇乎唐世詩學有毛韓二家而疏云作擇<lb/>
不言是韓詩則當指毛本言矣竊意古本毛詩原有擇<lb/>
斁兩文鄭王述毛各據一字立解後儒傳寫誤勦王語<lb/>
入傳遂以王?當毛義而目鄭為易傳幸擇字尚存他<lb/>
本故不疑鄭改經耳陸既知傳文是肅語又云毛音亦<lb/>
<pb n="5a"/>
訓厭殆習而不察也又孔疏不言作擇者是何詩而董<lb/>
?言韓詩作無擇此特因疏語而臆度其然未必有他<lb/>
據不足信也<lb/>
　　皇矣<lb/>
首二章傳箋本指文王後儒以為太王之事殆非也玩<lb/>
經語與太王事不合者有三太王居位當商祖甲之世<lb/>
時商未有秕政也何云其政不獲乎一也太王避狄遷<lb/>
岐勢最微弱後雖寖以彊盛為王業之基然終身為諸<lb/>
<pb n="5b"/>
侯未嘗受天之命何得云受命既固乎二也先言文王<lb/>
而後追溯其前代故三章云帝作邦作對自太伯王季<lb/>
蓋謂天興周邦而生明君也自太伯王季之時而已然<lb/>
矣若由太王順序之則當云至何云自乎三也後儒以<lb/>
為太王事者徒以二章言?除之事惟遷岐之始當有<lb/>
之又三四章述王季之德首二章當言太王耳殊不知<lb/>
生聚漸繁則草?亦漸闢文王地廣民?倍加于太王<lb/>
時又遷程遷豐連作兩都皆剪榛蕪而為廬?轉荒翳<lb/>
<pb n="6a"/>
而成膏腴者也豈能無事于?除邪至三章述王季以<lb/>
自字發端為追溯之詞愈證首二章之言文王也?次<lb/>
章云帝遷明德七章云予懷明德兩明德前後相應自<lb/>
應屬文王矣又漢書郊祀志載匡衡奏議云乃眷西顧<lb/>
此維予宅言天以文王之都為居也衡治齊詩者而為<lb/>
此言則首二章之美文王非毛鄭一家之?矣<lb/>
其政不獲指二國言則爰究爰度亦應指四國言句法<lb/>
本同也程子以究度為天意四語文義不倫矣且究度<lb/>
<pb n="6b"/>
是天意則下語上帝不複出乎<lb/>
爰究爰度傳云究謀度居也此維與宅傳云宅居也蓋<lb/>
古宅度二字通用皆待洛反而訓居傳義允矣鄭訓度<lb/>
為謀非古義又禮記引詩宅是鎬京王充論衡引詩此<lb/>
維與宅石經堯典宅嵎夷宅皆作度公劉詩度其隰原<lb/>
度其夕陽二度字疏述毛意亦引皇矣傳訓為居又小<lb/>
爾雅云里度居也義並相合<lb/>
上帝耆之毛訓耆為惡鄭訓耆為老鄭謂天須假<hi>音暇</hi>此<lb/>
<pb n="7a"/>
二國養之至老取義亦優但以下語合之則毛?為允<lb/>
憎惡義同憎其以淫虐之人用大位行大政正惡之之<lb/>
實也集傳用或?改憎為?訓式廓為規模皆臆創之<lb/>
解難據為信惟訓耆為致本武頌毛傳較為有理但解<lb/>
耆之為所欲致者文義全不與經合而耆之之字無歸<lb/>
著不如毛?之當<lb/>
此維與宅鄭云見文王之德而與之居天意常在文王<lb/>
之所此與匡衡奏議<hi>見本篇首條</hi>意同皆以為天居之下章<lb/>
<pb n="7b"/>
帝遷即此義遷而就文王與之居也漢世皆作是解定<lb/>
有本矣始則顧之既而宅之語意相應且天無首目而<lb/>
言顧天無形體而言宅其為假托之詞又同古注妙得<lb/>
經意不可易也程子曰使其居西土以王天下鄭漁仲<lb/>
曰可與居天子位集傳曰以此岐周與太王為居宅三<lb/>
?小異而以與宅為人居之則均殊不知周自后稷以<lb/>
?世居西土不必至文王時天始與之且周之興以脩<lb/>
德不以宅岐誇宅岐為天與尤非詩指至詩言與宅不<lb/>
<pb n="8a"/>
言何所宅正連上西顧為文謂宅西也若言居天子位<lb/>
是經文乃不完之語必須鄭氏代補尤屬謬見皇矣次<lb/>
章首八句言?除林木以作室治田作屏修平啟闢攘<lb/>
剔皆?除之事毛鄭正統為一義並不言孰為不材而<lb/>
去之孰為美材而留之也蓋作詩者欲形容生聚之蕃<lb/>
非講論樹藝之法意有所注耳埤雅論?除次第謂始<lb/>
之所去惟木之枯弊者<hi>菑翳</hi>既而民益?復闢地以容之<lb/>
則併去其茂者<hi>灌</hi>又次及其材者<hi>栵檉椐</hi>終則及其材之<lb/>
<pb n="8b"/>
美而宜蠶者<hi>?柘</hi>此義優矣朱傳祖程子之?以作屏為<lb/>
拔去啟闢為芟除是去其不材也以修平為疏?得宜<lb/>
攘剔為去其煩冗使得成長是留其美材也持?甚美<lb/>
然非詩之正指且未聞灌栵之材於檉椐也名物疏辨<lb/>
之甚當?述其意而廣之<lb/>
菑翳灌栵檉椐?柘八者除菑翳灌非木名餘五者皆<lb/>
嘉植也芝栭<hi>即栵</hi>蔆椇人君燕食之庶羞見禮記?則及<lb/>
鄭注栭材可為車轅見陸疏河?<hi>爾雅檉河?</hi>入藥一年三<lb/>
<pb n="9a"/>
秀寇氏衍義謂之三春?天將雨先起氣以應之草木<lb/>
疏謂之雨師又大寒不凋有松柏之性靈壽木<hi>即椐</hi>似竹<lb/>
有節長八九尺圍三四寸自然合杖不須削理見漢書<lb/>
師古注而草木疏亦言其節中腫似扶老可為馬鞭及<lb/>
杖?柘宜蠶取其絲以絃琴瑟清響異常又中弓榦五<lb/>
者皆有用於人而與槁<hi>菑</hi>蔽<hi>翳/</hi>叢生<hi>灌</hi>之木同在?除<lb/>
之列者詩特指此以見民之樂就有德歸懷日聚嚮時<lb/>
園圃林麓漸變為民居耳周之興也轉榛棘為室廬其<lb/>
<pb n="9b"/>
衰也化?廟為禾黍興衰氣象?於草木而可知詩人<lb/>
言在此意在彼不可徒泥其詞也若從伊川之解則僅<lb/>
老圃之事耳豈所以美文王哉<lb/>
其灌其栵傳云栵栭也此爾雅文?文亦同郭注謂子<lb/>
如細栗陸疏謂葉如榆皆以為木名也程子曰行生曰<lb/>
栵而朱傳從之不知何本程朱之為此解者定以栵字<lb/>
木旁從列有行列之義且經文灌栵同句欲取叢生行<lb/>
生相配成文耳不知字訓須有本非可意為之?也栵<lb/>
<pb n="10a"/>
字<hi>釋文例列兩音</hi>元諧例聲何嘗?行列意乎又古人文體不<lb/>
似後世之拘豈必兩相配以求精工乎<lb/>
栗種最多其小者有二實如橡子者名榛栗見邶鄘曹<lb/>
風及大雅之旱麓如指頭者名茅栗即爾雅之栭栗注<lb/>
以為樹似槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而卑小子如細栗者也亦名栵栗見大<lb/>
雅皇矣篇釋文云江淮之間呼小栗為栭栗廣韻云栵<lb/>
細栗今江東呼為栭栗楚呼為茅栗是矣又草木疏釋<lb/>
榛栗云又有茅栗其實更小而木與栗不殊但春生夏<lb/>
<pb n="10b"/>
華秋實冬枯為異耳此亦指栵也然則茅栗之稱舊矣<lb/>
筆談及埤雅謂當為芧栗茅字乃芧字之誤未知果否<lb/>
芧乃櫟實今之橡斗榛栗似之源嘗泊江瀕登岸野?<lb/>
見山側有小栗其葉如榆其樹如槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而卑小正如陸<lb/>
疏郭注所云時已深秋矣實如榛栗而差小采食之味<lb/>
亦同殆是栵也<lb/>
帝遷明德謂天意去殷而即周徙就文王之德與上章<lb/>
西顧與宅相應串夷載路謂周家習行此常道至文王<lb/>
<pb n="11a"/>
則益大天意就徙之以此毛訓路為大當作是解王肅<lb/>
述毛以載路為居大位文義未安至程子訓載路為滿<lb/>
路後儒仍其?謂民之歸周者滿路而不?夫以載為<lb/>
滿古無此字訓也且上言帝遷不言民歸字義句義俱<lb/>
乖舛而難通矣案此章民之歸周皆於?除見之若乃<lb/>
習行常道克當帝心又言民歸之本語意相承各有所<lb/>
主也集傳從鄭以串夷為患夷云即混夷而滿路之解<lb/>
則從程<lb/>
<pb n="11b"/>
爾雅釋詁妃?也天立厥配毛傳同毛不破字作傳時<lb/>
經文配字當從女旁矣故箋疏皆改為賢妃而以太姒<lb/>
當之爾雅某氏注亦引此詩云天立厥妃則益信矣歐<lb/>
程解為配天而?記嚴緝從之義雖可通然非詩指朱<lb/>
傳則從鄭而目為太姜<lb/>
爾雅釋詁省善也帝省其山之省正合斯義故鄭用其<lb/>
語柞棫斯拔松?斯兌正所以善其山也鄭又謂和其<lb/>
風雨使樹木茂盛非徒養其民人是也後儒以訓善驚<lb/>
<pb n="12a"/>
俗仍為省視解然下二語難通遂多牽合矣又禮記大<lb/>
傳大夫士有大事省於其君鄭注省亦訓善景純釋爾<lb/>
雅不引此二文為證反云未詳其義?矣<lb/>
兌本卦名?其本義也<hi>?文兌從几?聲?古?字儿音仁徐曰?非聲當從口從入象氣之分散</hi>行道兌矣毛傳兌成蹊也皇矣傳云易直也行<lb/>
道故言成蹊松柏故言其材榦滑易而調直各隨文釋<lb/>
之耳集傳兩兌皆訓通行道而言通即成蹊意也以松<lb/>
?為通迂矣因解之曰此言山林之間道路通又曰木<lb/>
<pb n="12b"/>
拔道通竟忘此詩斯兌連松?為句矣<lb/>
帝作邦作對傳云對配也箋云作配謂生明君也案文<lb/>
王篇克配上帝意正同君以臣為配故曰匹曰仇天以<lb/>
君為配故曰對曰配配者相須之義天須君以代治民<lb/>
君須臣以共治民民失所則無以為配矣此古人字法<lb/>
之妙也今以對為當未見其勝<lb/>
左傳引皇矣之四章作維此文王詩疏及左傳疏皆謂<lb/>
師有異讀後人不敢追改今王肅注及韓詩亦作文王<lb/>
<pb n="13a"/>
是異讀之驗以源意之當以作文王者為正此經毛無<lb/>
傳王述毛者也而注為文王則毛本作文王可知左傳<lb/>
引詩作文王復云近文德矣申言九德為文王之德則<lb/>
傳文?無誤又合之韓詩而三焉王季之當作文王豈<lb/>
不信然哉?王此大邦非文王不足當之鄭以追王為<lb/>
?殊費回?<lb/>
明類二字程朱俱不用古注程以明為知之類為踐之<lb/>
蓋轉肖似為踐履與明分知行兩義也解類字稍紆回<lb/>
<pb n="13b"/>
矣朱以察是非分善惡二義相配夫察事之是非分人<lb/>
之善惡一明字足盡之何必?立類名哉若聖人明無<lb/>
不燭則察是非分善惡特明中之條目尚未能盡明義<lb/>
安得分配類義乎不如左傳以照臨四方言明其為義<lb/>
廣大也至類訓為善爾雅文也勤施無私乃人君之善<lb/>
道義出左傳是詩?之最古者故鄭箋既云類善又引<lb/>
左傳實之也案詩凡言類多為善訓如永錫爾類<hi>毛云善也</hi>
而秉義類<hi>鄭云善也</hi>皆是箋義不妄矣乂嚴緝謂明類是一<lb/>
<pb n="14a"/>
意長君是一意順比是一意彼徒求文義整齊耳然古<lb/>
人文體正不必如此<lb/>
毛引左傳擇善而從曰比疏申其意言服社注皆不得<lb/>
解當為擇善而從以比文王案服云比方損益古今之<lb/>
宜而從之杜云比方善事使相從是服杜釋比義重於<lb/>
擇孔釋比義偏於從俱可通但克比之比與下比字文<lb/>
同而義殊上比擇善而從惟取能比未定所比何善也下<lb/>
言比文字專美其文德不主於比意各有指矣孔欲?<lb/>
<pb n="14b"/>
克比義與下比合不巳固乎又比于文毛皆依左為解<lb/>
則此兩字當分為二德孔謂克比即比文尤非毛指<lb/>
比于文王箋云王季之德比于文王者德以聖人為匹<lb/>
有稱子而美其似父者安有稱父而美其似子者邪斯<lb/>
已顛矣朱傳訓比于為至于?記用季氏語謂後世亦<lb/>
繼其德比于文王於義皆安但左傳釋此文為九德之<lb/>
一不應指後人言又文為一德與八德同列則此文字<lb/>
乃美德之稱不專指諡號所謂文王非西伯昌之文王<lb/>
<pb n="15a"/>
也劉炫云可比于上代文德之王<hi>見左傳疏</hi>較為優矣毛用<lb/>
左傳經緯天地語以釋此文意當與炫同箋疏之申毛<lb/>
恐未合其意<lb/>
其德靡悔言盛德如此無可悔之舉動也德字總上九<lb/>
德言左傳云九德不愆作事無悔乃此詩之正解薄德<lb/>
之人動輒有悔悔在事不在德也自亦悔之不徒人恨<lb/>
之也此詩毛不為傳意應同左謂德比文王人無以不<lb/>
應比而悔之者孔據公劉傳述毛謂文王之德不為人<lb/>
<pb n="15b"/>
恨而王季比之集傳謂其德無遺恨皆以悔指德言與<lb/>
左有毫釐之差<lb/>
無然畔援傳云無是畔道無是援取箋云畔援猶跋扈<lb/>
釋文引韓詩云畔援武彊也鄭義殆本於韓漢書序傳<lb/>
云項氏畔援黜我巴漢師古曰畔援?恣之貌猶言跋<lb/>
扈也皇矣篇曰無然畔援?又本鄭義也朱傳祖毛得<lb/>
之正序訓為黨比恐屬臆?<lb/>
誕先登于岸岸字毛訓高位鄭訓獄訟皆迂程王兩家<lb/>
<pb n="16a"/>
取?川濟難之義庶近之集傳云岸道之極至處此?<lb/>
無到彼岸之義也晦庵蓋?襲其意然詩為用兵發端<lb/>
非講學也未敢奉為定解<lb/>
毛以阮共旅為周地名而徂為往鄭以阮徂共為三國<lb/>
名而徂旅為徂國之旅毛以阮共為?人所侵而文王<lb/>
遏之鄭以阮徂共為?人之黨而文王侵之兩家之?<lb/>
種種差殊然毛之師傳甚?鄭?又本魯詩非出臆見<lb/>
而皇甫謐考據甚精亦用鄭?皆非無稽之談也先儒<lb/>
<pb n="16b"/>
之?有當並存之不必斷其孰是者此類耳案孟子引<lb/>
徂旅作徂莒以旅為地名者良是<hi>莒非春秋莒子之莒孟子疏誤</hi>旅莒<lb/>
音相近容得相通故異文與朱傳以為?師殆未必然<lb/>
以阮為國名?人侵之文王因以伐?者其?本於汲<lb/>
冢紀年紀年云帝辛三十二年?人侵阮西伯帥師伐<lb/>
?三十三年?人降於周師遂遷於程宋儒用此?詩<lb/>
而諱其所自出<lb/>
爾雅按遏皆訓止以按徂旅釋文云按安旦反本又作<lb/>
<pb n="17a"/>
遏安葛反是此詩按遏二字俱可用義亦相通但按字<lb/>
並無遏音也韻?始收按字入七曷韻注云捺也引白<lb/>
起傳按據上黨為證然史記注並不音按為遏非其證<lb/>
矣朱傳按亦音遏豈宋世有此俗音乎<lb/>
以篤于周祜注疏?記嚴緝及石經皆同?記引孟子<lb/>
亦有于字惟集傳本無之未知文公削之與抑後人傳<lb/>
寫而誤?與<lb/>
解經不可過求深如我陵我阿我泉我池箋云每言我<lb/>
<pb n="17b"/>
者據後得而有之而言意如此足矣宋楊立中時曰聖<lb/>
人一視同仁視人猶巳不巳鑿乎又無矢無飲言敵人<lb/>
畏避不敢我當耳楊以為戒輯軍士之詞夫陳師飲泉<lb/>
出兵之常事何得禁之哉<lb/>
度其鮮原毛云小山?大山曰鮮此釋山文也<hi>注云不相連</hi>
鄭云鮮善也此釋詁文也爾雅釋文二鮮皆息淺反則<lb/>
上聲為正矣詩釋文云鮮息淺反又音仙二音並存以<lb/>
在前者為正則亦宜讀上聲案鮮原見周書程寤解<hi>云王<pb n="18a"/>乃出圖商至于鮮原</hi>及汲?紀年<hi>云帝辛五十二年周始伐殷次于鮮原</hi>直言是地<lb/>
名孔晁以為近岐周之地孔疏亦以為去舊都不?<hi>通鑑外紀云原在岐之陽不出百里</hi>即程邑周書文王在程作程寤程典謂<lb/>
此也又案周之程邑在漢為安陵<hi>前漢地理志云安陵闞駟以為本周之程邑</hi>即今西安府咸陽縣<lb/>
不長夏以革漢毛鄭及宋程張?嚴諸儒各立一?源<lb/>
獨取毛義毛云不大聲以見於色革變也不以長大有<lb/>
所更<hi>傳以夏為大</hi>孔氏取孫王二家之?述之謂不大其音<lb/>
<pb n="18b"/>
聲以見于?色而加人不以年長大有所變更於?時<lb/>
言其天性自然少長若一此義優矣康成為是乃中人<lb/>
以上所能不足以美文王故?為立?不知疾言遽色<lb/>
賢者不免惟聖人德性中和學養純粹方可信其無至<lb/>
於天性自然少長若一斯能葆其天真者也不失赤子<lb/>
之心者也鄭何淺視之哉後儒立?紛紛莫能相尚何<lb/>
不反而求之傳也<lb/>
詢爾仇方毛云仇匹也疏申之云詢謀於女匹巳之臣<lb/>
<pb n="19a"/>
以問其伐人之方和同女之兄弟君臣既合親戚和同<lb/>
乃往伐崇此解甚當謂臣為仇匹者猶?罝之好仇假<lb/>
樂之?匹也自鄭用怨耦曰仇之詞而後儒遂以崇侯<lb/>
譖西伯事實之則文王此舉乃為脩怨而動是忿兵也<lb/>
非義兵也何以為聖人哉又以此章文義論之仇方兄<lb/>
弟皆共事之人也鉤援臨衝皆攻敵之具也同其詢謀<lb/>
備其器械然後以之伐人詩語本有倫次若以詢仇為<lb/>
征伐則方言伐人忽及親親之義既言親親又?用兵<lb/>
<pb n="19b"/>
之事語雜亂而無章矣又後漢伏湛治齊詩者也言文<lb/>
王征伐詢之同姓謀於?臣引此詩以證之正與毛同<lb/>
尤足?傳義之當<lb/>
以爾臨衝釋文云臨韓詩作隆案石經臨隆字同音古音<lb/>
考引證甚詳然今北人土語猶呼臨為隆則不僅古音<lb/>
為然<lb/>
崇墉言言崇墉仡仡傳以言言仡仡為高大箋以為將<lb/>
壞貌意正相反案左傳<hi>僖十九年</hi>宋子魚言文王伐崇三旬<lb/>
<pb n="20a"/>
不降復伐之因壘而降則文王之於崇乃降服之非破<lb/>
滅之也固無事壞其城矣傳義得之又案?文仡作圪<lb/>
云牆?貌引此詩正與傳合<lb/>
是類是禡疏引周禮肆師注云禡祭造軍法者其神蓋<lb/>
蚩尤或曰?帝蓋者疑詞或曰者存異?也朱傳曰謂<lb/>
祭?帝及蚩尤合兩?為一以為並祭二神又鑿然言<lb/>
之殊失先儒之指大全引漢書高帝祭?帝蚩尤於沛<lb/>
庭以為証夫漢興之初諸事草創豈必據古禮哉使古<lb/>
<pb n="20b"/>
禮如是康成不當為疑詞矣<lb/>
禡貉貊三字文異而義同師祭也周禮作貉亦作貊餘<lb/>
書皆作禡有三音詩爾雅王制周禮諸釋文及?文皆<lb/>
讀為罵肆師釋文又音貊王制釋文又音百肆師注云<lb/>
讀如十百之百甸祝疏引杜子春云讀為百爾所思之<lb/>
百取多獲禽牲應十得百之義皆從百音也應劭漢書<lb/>
注傳序曰禡者馬也馬者兵之首故祭其先神此誤矣<lb/>
馬祭謂之伯吉日之既伯是也<hi>疏云伯者長也馬之祖始故謂之伯</hi>既伯<lb/>
<pb n="21a"/>
既禱是馬祭<hi>祭天駟</hi>是類是禡是師祭<hi>祭?帝蚩尤</hi>爾雅有明<lb/>
文可溷為一乎韻?於禡字注引吉日詩是溷伯禡為<lb/>
一祭殆因音而誤也正韻遂讀伯為禱?入去聲禡韻<lb/>
中誤愈甚矣又案類?文作禷云從示類聲爾雅同玉<lb/>
篇云或作□禱或省作□籀文作□<lb/>
是致是附傳云致其社稷?神附其先祖為之立後致<lb/>
附與類禡連文亦當言祭傳義尤失且古人繼?存亡<lb/>
之道即行於弔伐時賴傳語得見之源深有取焉爾案<lb/>
<pb n="21b"/>
崇國見春秋宣元年晉趙穿帥師侵崇曰秦急崇必救<lb/>
之是崇乃秦之與國當在雍地與故崇相去不?豈非<lb/>
文王克崇復徙封於此故東周之世其國尚存乎不獨<lb/>
崇也春秋時黎侯失國奔衛後狄相酆舒復奪其地見<lb/>
詩邶風及左傳黎在殷畿?乃文王七年五伐中之國<lb/>
名也誅其君而存其祀亦崇之類矣<lb/>
詩書皆言天命文王不言天命太王王季也皇矣集傳<lb/>
言首二章夫命太王三四章天命王季誤矣夫受天命<lb/>
<pb n="22a"/>
者縱非赤雀丹書之謂要必三分有二大畏小懷駸駸<lb/>
乎有一統之勢方足當之太王王季有是乎朱子以首<lb/>
二章為太王之事遂以受命既固為天命太王因併謂<lb/>
天命王季不知天命二字非諸侯所敢當也禮不云乎<lb/>
惟天子受命於天<lb/>
　　靈臺<lb/>
靈臺篇先言靈德及於民次言靈德及於物終言靈德<lb/>
見於樂章凡三層然合樂於辟廱正以驗民物之和也<lb/>
<pb n="22b"/>
箋云文王立靈臺而知民之歸附作靈囿靈沼而知鳥<lb/>
獸之得其所以為音聲之道與政通故合樂以詳之此<lb/>
足盡一篇之大指矣朱?以為述民樂?本孟子然臺<lb/>
池鳥獸樂與民同鐘?管籥聞而色喜是孟子納牖之<lb/>
誨斷章以立言耳豈詩之正指哉靈臺以望氛祥辟廱<lb/>
以造俊秀乃國家大政教所係非娛樂之地也<lb/>
不日成之毛云不日有成也鄭申毛云不設期日而成<lb/>
之也趙岐孟子注云不與之相期日限自?成之也國<lb/>
<pb n="23a"/>
語韋昭注云不程課以時日也諸家語異而意同集傳<lb/>
以不日為不終日恐不然工作自有次第非可雜然而<lb/>
施力也雖多人豈能不終日而成臺乎又靈臺之靈本<lb/>
指文王之德言毛云神之精明者稱靈鄭云文王化行<lb/>
似神之精明?苑云積愛為仁積仁為靈是也蘇氏靈<lb/>
訓善亦通朱子謂如神靈所為是特從不日取義而已<lb/>
嚴緝譏毛傳靈道行於囿沼之語以為鹿之馴鳥之潔<lb/>
魚之躍皆性之常豈必靈道之行嚴語非是鹿與魚鳥<lb/>
<pb n="23b"/>
至?之物亦各適其天性正見萬物得所文王德化之<lb/>
無不?也詩人舉小以該大往往有之毛以為靈道之<lb/>
行能?詩意於言外矣奈何反以為譏乎案虞舜簫韶<lb/>
既奏而致儀舞之祥文王民物含和而有?鐘之樂一<lb/>
以樂而播其和一以和而被之樂其為德化之所感則<lb/>
一也<lb/>
毛傳云濯濯娛游也翯翯肥澤也釋文引字林云鳥白<lb/>
肥澤曰翯?文云翯翯鳥白肥澤貌疏申毛云娛樂游<lb/>
<pb n="24a"/>
?亦由肥澤故也二者互相足朱傳移肥澤以訓濯濯<lb/>
而翯翯獨取潔白義其用疏意與然漢書<hi>相如傳</hi>注文?<lb/>
曰濯濯肥也師古引麀鹿濯濯證之朱傳實本此<lb/>
於論鼓鐘於樂辟廱釋文云於音烏鄭如字案鄭云於<lb/>
得其倫理乎鼓與鐘也於喜樂乎諸臣之在辟廱者詳<lb/>
此文義二於字宜音烏釋文乃謂鄭如字而不言烏音<lb/>
是誰?疏述毛云於是思念<hi>毛云論思也</hi>鼓鐘使人和諧於<lb/>
是作樂在此辟廱?中則如字乃毛義而釋文反以屬<lb/>
<pb n="24b"/>
鄭俱不解其故又據箋疏則樂字毛如字鄭音洛釋文<lb/>
亦無音反<lb/>
於論鼓鐘箋云論之言倫也於得其倫理乎?與鐘也<lb/>
案古論字本與倫通王制云凡制五刑必即天論彼注<lb/>
云與天意合疏云謂就天之倫理釋文云論者倫理也<lb/>
皆以論為倫義與此箋同矣?記引樂記證之曰論倫<lb/>
無患樂之情也鄭以論為倫義本諸此殆非是樂記論<lb/>
字乃論?之論論倫者論其倫也安得論即倫乎於論<lb/>
<pb n="25a"/>
之論是樂記倫字非樂記論字也嚴緝引書無相奪倫<lb/>
及樂記論倫無患以兩倫字證是論字得之<lb/>
矇瞍奏公傳云有眸子而無見曰矇無眸子曰瞍韓詩<lb/>
辟君曰無眸子曰矇眸子具而無見曰瞍與毛正相反<lb/>
春官瞽矇鄭司農注韋昭國語注顧野王玉篇皆與毛<lb/>
同釋文引字林云瞍目有眸無珠子也?文云矇童矇<lb/>
也一曰不明也瞍無目也孔疏云矇矇然無所見故知<lb/>
有眸子而無見矇有眸子故知瞍無眸子然則二字亦<lb/>
<pb n="25b"/>
不甚相異?詩者以意為分?耳<lb/>
　　下武<lb/>
下武維周傳云武繼也箋云下猶後也後人能繼先祖<lb/>
者維周家最大此字訓稍迂而文義則無弊矣後儒各<lb/>
立新??訓下為繼武為武功下訓為繼比後義更迂<lb/>
又下篇繼伐方言武功不應兩篇同意朱改下武為文<lb/>
武則尤未安不獨破經字也全詩義皆稱美武王而此<lb/>
章言其能配三后故先以三后發端末句方及武王哲<lb/>
<pb n="26a"/>
王即三后謂太王王季文王也下武正述三后之美言<lb/>
周家相繼而益盛世有明哲之王今三后雖?而精氣<lb/>
猶在天武王能配行其道也四語本有倫次若首句即<lb/>
並舉文武通章文義俱雜亂矣嚴緝以下武為不上武<lb/>
尤無理周樂名武頌篇亦名武受命則曰武功伐紂則<lb/>
曰我武何嘗諱言武哉<lb/>
世德作求箋云求終也義本爾雅案此求字元作殏玉<lb/>
篇云殏終也亦作求則此詩求字乃通用耳可通而義<lb/>
<pb n="26b"/>
不可改也後儒不知遂?為之?<lb/>
孝思維則毛云則其先人也夫則其先人所謂繼述之<lb/>
孝也義優矣集傳用李氏之?解為民之法則不獨義<lb/>
短且與下土之式語意複出<lb/>
昭?來許毛云許進也疏申之云禮法既許而後得進<lb/>
故以許為進此殆臆?毛意未必然案後漢書注東平<lb/>
王引詩云昭哉?御慎其祖父御本有進義意?御者<lb/>
詩之原文與<lb/>
<pb n="27a"/>
昭?來許與下篇遹追?孝釋文云來王如字鄭音賚<lb/>
孔疏述毛從鄭音賚訓勤未知王述毛作何解也後儒<lb/>
皆讀如字而?各殊來許之來陳氏解為有自來而以<lb/>
許為助詞?嚴俱用之朱子解來為後世而許為所兩<lb/>
?朱較長來孝之來朱?云造先人之意而來致其孝<lb/>
此本禮器鄭注也嚴緝祖曹氏?云致其方來之孝來<lb/>
者嗣續兼之意曹?近之惜未得王肅義較其長短也<lb/>
要之許若訓進則勤行進善於義明順遹追來孝依後<lb/>
<pb n="27b"/>
儒之解則遹追應讀斷不若述追王季勤孝之行經語<lb/>
渾成也<lb/>
　　文王有聲<lb/>
築城伊淢方十里之城也鄭箋以為大於諸侯小於天<lb/>
子疏申其?謂鄭言城制有解云公之城方九里侯伯<lb/>
方七里子男方五里天子之城方十二里者此周官典<lb/>
命注據典命國家以命數為節之文而推之也天子之<lb/>
城方九里大國方七里次國方五里小國方三里者此<lb/>
<pb n="28a"/>
考工記匠人注以匠人營國方九里之文而推之也以匠<lb/>
人典命俱是正文故兩存之豐城十里過於九而不及<lb/>
十二故曰大於諸侯小於天子正用典命注為?矣源<lb/>
案周書作雒解言周公作大邑成周於土中城方千六<lb/>
百二十丈計方里為方三百?每?六尺方里為方百<lb/>
八十丈雒城方千六百二十丈正合天子方九里之制<lb/>
又左傳鄭祭仲言大都城百雉三國之一雉長三丈百<lb/>
雉得三百丈三之得九百丈為方千五百?又與鄭次<lb/>
<pb n="28b"/>
國城方五里之制相符以此二文證之則匠人注?為<lb/>
長<lb/>
方十里為成成間有溝名淢築城伊淢舉淢以見城也<lb/>
成方十里豐城亦方十里與成相偶故曰匹古注本明<lb/>
朱傳殊溷<lb/>
王公伊濯毛訓濯為大即釋詁文也言文王之事益大<lb/>
耳後儒由滌濯之義轉訓為明著不已迂乎<lb/>
豐在豐水西鎬在豐水東相去止二十五里武王雖徙<lb/>
<pb n="29a"/>
鎬仍不離豐水旁耳故豐水東注豐水有芑皆以在鎬<lb/>
京目豐水而言朱傳載或?解豐水有芑章謂豐水生<lb/>
物蕃茂武王豈不欲有事於此但欲貽謀子孫故不得<lb/>
不遷獨不思豐水是二京所共乎<lb/>
鄭謂以文王以下八篇為文王詩下武二篇為武王詩<lb/>
是言此十篇為二王而作?不云作於二王時也朱子<lb/>
不詳察譜文而漫譏之過矣又謂正雅皆成王周公以<lb/>
後之詩亦非確論棫樸靈臺下武三詩稱王不稱諡旱<lb/>
<pb n="29b"/>
麓併不稱王疏以為武生時及未稱王時作其?亦通<lb/>
何必?指為?後作乎又周家一代禮樂皆周公所定<lb/>
正雅諸篇即樂章也今云作於成王同公以後則是周<lb/>
公在時正雅尚未備也所定之樂當歌何詩乎且周公<lb/>
之後不聞更有制禮樂者雅頌諸篇之為金奏為工歌<lb/>
又何人所定乎<lb/>
　<lb/>
　毛詩稽古編卷十八<lb/>
</p>
<p>
</p>
  </div>
</body>
</text>
</TEI>