<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷四十九<hi>起昭公二十年盡二十年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷四十九<hi>起昭公二十年盡二十年</hi>
　　晉杜氏注　唐陸?明音義　孔穎達疏<lb/>
經二十年春王正月<lb/>
夏曹公孫?自鄸出奔宋注無傳嘗有玉帛之使來告<lb/>
故書鄸曹邑音義<hi>鄸莫公反一音亡增反字林音夢案夢字字林亡忠反使所吏反</hi>疏<lb/>
<hi>注正義曰宣十年傳例曰凡諸侯之大夫違告於諸侯曰某氏之守臣某失守宗廟敢告所有玉帛之使者則告不然則否注云玉帛之使謂聘恩好不接故不告如杜之意此為奔者之身嘗有玉帛之使於彼國已經相<pb n="1b"/>接則告若奔者未嘗往聘恩好不接則不告唯告奔者嘗聘之國餘不告也曹?曾來聘魯故云嘗有玉帛之使來告故書也此與二十二年宋華亥向寧華定自宋南里出奔楚其文正司彼華亥等入南里以叛又從南里出奔則此亦應然賈逵云前此以鄸叛也叛便從鄸而出叛不告故不書是言既以鄸叛又從鄸而出也南里繫宋此鄸不繫曹者鄸是大都得以名通南里是宋都之里非?邑故繫於宋此鄸及定十一年蕭皆是?邑故不繫國也曹是小國其臣書名者少此會書名蓋備於禮成?卿也釋例曰小國之卿或命而禮儀不備或未加命數故不書之邾卑我之等其奔亡亦多所書唯數人而已知其合制者少也杜言數人謂此公孫?與邾□邾卑我也是杜意以會備禮成卿故書名也劉炫云春秋未嘗書曹人來聘非徒會不見經炫謂玉帛之使謂國家所有交好皆告之非奔者之身嘗聘也今賈又云所以華亥向寧射姑等不見有玉帛來聘者以<pb n="2a"/>其時未為卿也</hi>
秋盜殺?侯之兄縶注齊豹作而不義故書曰?所謂<lb/>
求名而不得音義<hi>縶張立反</hi>疏<hi>注正義曰襄十年鄭尉止司臣等殺子駟子國書曰?殺鄭公子騑公子?尉止之徒皆士書之為?釋例曰士殺大夫則書曰?則此書?貶之使同於士也三十一年傳?春秋褒貶之義云或求名而不得或欲蓋而名彰懲不義也齊豹為?司寇守嗣大夫作而不義其書為?又曰春秋書齊豹曰?懲不義也宣十七年傳例曰凡稱弟皆母弟公羊傳曰母兄稱兄此縶與?侯同母故稱兄</hi>
冬十月宋華亥向寧華定出奔陳注與君爭而出皆書<lb/>
<pb n="2b"/>
名惡之音義<hi>華?化反爭爭?之爭惡烏路反</hi>
十有一月辛卯蔡侯盧卒注無傳未同盟而赴以名音<lb/>
義<hi>盧力烏反本又作廬力於反</hi>
　傳二十年春王二月己丑日南至注是?朔旦冬至<lb/>
　之?也當言正月己丑朔日南至時史失閏閏更在<lb/>
　二月後故經因史而書正月傳更具於二月記南至<lb/>
　日以正?也疏<hi>注正義曰?法十九年為一章章首之?必周之正月朔旦冬至僖五年</hi>
　<hi>正月辛亥朔日南至是章首之?年也計僖五年至往年合一百三十三年是為七章今年復為章首故</hi>
<pb n="3a"/>
　<hi>云是?朔旦冬至之?也朔旦冬至謂正月之朔當言正月己丑朔日南至今傳乃云二月己丑日南至</hi>
　<hi>是錯名正月為二月也?之正法往年十二月後宜置閏月即此年正月當是往年閏月此年二月乃是</hi>
　<hi>正月故朔日己丑日南至也時史失閏往年錯不置閏閏更在二月之後傳於八月之下乃云閏月戊辰</hi>
　<hi>殺宣姜是閏在二月後也不言在八月後而云在二月後者以正月之前當置閏二月之後即不可故據</hi>
　<hi>二月言之時史謂閏月為正月故經因史而書正月從其誤而書之傳以經之正月實非正月更具於二</hi>
　<hi>月記南至之日以正?之失也日南至者謂冬至也冬至者周之正月之中氣?法閏月無中氣中氣必</hi>
　<hi>在前月之?時史誤以閏月為正月而置冬至於二月之朔既不曉?數故閏月之與冬至悉皆錯也杜</hi>
　<hi>下注云時魯侯不行登臺之禮使梓?望氛是杜意以為時魯之君臣知此己丑是冬至之日但不知其</hi>
<pb n="3b"/>
　<hi>不合在二月耳服?云梓慎知失閏二月冬至故獨以二月望氣則服意以為當時魯人置冬至於正月</hi>
　<hi>之?獨梓?知二月己丑是?冬至耳其義或當然也</hi>梓?望氛注氛氣也時<lb/>
　魯侯不行登臺之禮使梓?望氛音義<hi>氛芳云反</hi>曰今茲<lb/>
　宋有亂國幾亡三年而後弭蔡有大喪注為宋華向<lb/>
　出奔蔡侯卒傳音義<hi>幾音祈又音機弭彌爾反</hi>叔孫昭子曰然則<lb/>
　戴桓也注戴族華氏桓族向氏汰侈無禮已甚亂所<lb/>
　在也注傳言妖由人興音義<hi>汰音泰</hi>○費無極言於楚<lb/>
　子曰建與伍奢將以方城之外叛自以為猶宋鄭也<lb/>
<pb n="4a"/>
　齊晉又交輔之?以害楚其事集矣王信之問伍奢<lb/>
　伍奢對曰君一過多矣注一過納建妻何信於讒王<lb/>
　執伍奢注忿奢<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>言使城父司馬奮揚殺大子未至<lb/>
　而使遣之注知大子?故遣令去音義<hi>奮方問反?於元反令力</hi>
　<hi>呈反</hi>三月大子建奔宋王召奮揚奮揚使城父人執己<lb/>
　以至疏<hi>正義曰服?云城父人城父大夫也</hi>王曰言出於余口入於爾<lb/>
　耳誰告建也對曰臣告之君王命臣曰事建如事余<lb/>
　臣不佞注佞才也不能茍貳奉初以還注奉初命以<lb/>
<pb n="4b"/>
　周旋不忍後命故遣之既而悔之亦無及己王曰而<lb/>
　敢來何也對曰使而失命召而不來是再奸也注奸<lb/>
　犯也音義<hi>使而所吏反又如字奸音干</hi>逃無所入王曰歸從政如<lb/>
　他日注善其言令使還音義<hi>還音環下還豹同</hi>無極曰奢之<lb/>
　子材若在?必憂楚國盍以免其父召之彼仁必來<lb/>
　不然將?患王使召之曰來吾免而父棠君尚謂其<lb/>
　弟員注棠君奢之長子尚也?棠邑大夫員尚弟子<lb/>
　胥音義<hi>盍?臘反棠君尚君或作尹員音云長丁丈反</hi>曰爾適吳我將歸死<lb/>
<pb n="5a"/>
　吾知不逮注自以知不及員音義<hi>知音智注及下知也同一音如字逮</hi>
　<hi>音代一音大計反</hi>我能死爾能報聞免父之命不可以莫之<lb/>
　奔也親戚?戮不可以莫之報也奔死免父孝也度<lb/>
　功而行仁也注仁者貴成功音義<hi>度待洛反</hi>擇任而往知<lb/>
　也注員任報?音義<hi>任音壬注同</hi>知死不辟勇也注尚?<lb/>
　勇父不可棄注俱去?棄父名不可廢注俱死?廢<lb/>
　名爾其勉之相從?愈注愈差也音義<hi>差初賣反</hi>疏<hi>正義曰勉</hi>
　<hi>謂努力爾其勉之令勉力報?比於相從俱死?愈也病差謂之愈言其勝共死也服?云相從愈於共</hi>
<pb n="5b"/>
　<hi>死則服意相從使員從其言也語法兩人交互乃得稱相獨使員從己語不得?相從也</hi>伍尚歸<lb/>
　奢聞員不來曰楚君大夫其旰食乎注將有?憂不<lb/>
　得早食音義<hi>旰古旦反</hi>楚人皆殺之員如吳言伐楚之利<lb/>
　於州于注州于吳子僚音義<hi>僚力彫反</hi>公子光曰是宗?<lb/>
　戮而欲反其?不可從也注光吳公子闔廬也反復<lb/>
　也員曰彼將有他志注光欲殺僚不利員用事故破<lb/>
　其議而員亦知之余姑?之求士而鄙以待之注計<lb/>
　未得用故進勇士以求入於光退居邊鄙音義<hi>姑?于?</hi>
<pb n="6a"/>
　<hi>反</hi>乃見鱄設諸焉注鱄諸勇士音義<hi>見賢遍反/鱄音專</hi>疏<hi>正義</hi>
　<hi>曰見謂?之紹介使之見光下文齊豹見宗魯於公孟亦然猶論語云門人見之也</hi>而耕於鄙<lb/>
　注?二十七年吳?僚傳音義<hi>?申志反</hi>○宋元公無信<lb/>
　多私而惡華向華定華亥與向寧謀曰亡愈於死先<lb/>
　諸注恐元公殺己欲先作亂音義<hi>惡音烏路反</hi>華亥?有<lb/>
　疾以誘?公子公子問之則執之夏六月丙申殺公<lb/>
　子寅公子御戎公子朱公子固公孫援公孫丁拘向<lb/>
　勝向行於其?注八子皆公黨音義<hi>御魚呂反又如字援于眷反拘</hi>
<pb n="6b"/>
　<hi>九于反?力甚反</hi>公如華氏請焉弗許遂劫之注劫公疏<hi>正義</hi>
　<hi>曰公未知諸人已死故猶往請之</hi>癸卯取大子欒與母弟辰公子地<lb/>
　以?質注欒景公也辰及地皆元公弟音義<hi>欒力官反質音</hi>
　<hi>致下同辰及地皆元公弟案公子辰是景公之母弟地是辰兄皆當?元公之子今注皆作元公弟誤耳</hi>
　疏<hi>注正義曰定十年經書宋公之弟辰當景公之世辰及地不得?元公弟也世族譜辰地皆云元公</hi>
　<hi>子此諸本皆云元公弟當時傳寫誤耳</hi>公亦取華亥之子無慼向寧之<lb/>
　子羅華定之子?與華氏盟以?質注?此冬華向<lb/>
　出奔傳音義<hi>慼于?反</hi>○?公孟縶狎齊豹注公孟靈公<lb/>
<pb n="7a"/>
　兄也齊豹齊惡之子??司寇狎輕也音義<hi>狎?甲反</hi>奪<lb/>
　之司?與鄄注鄄豹邑音義<hi>鄄音絹</hi>有役則反之無則<lb/>
　取之注縶足不良故有役則以官邑還豹使行公孟<lb/>
　惡北宮喜褚師圃欲去之注喜貞子音義<hi>惡烏路反?中呂反</hi>
　<hi>圃布五反去起呂反</hi>公子朝通于襄夫人宣姜注宣姜靈公嫡<lb/>
　母音義<hi>朝如字嫡丁?反本又作適</hi>懼而欲以作亂故齊豹北宮<lb/>
　喜褚師圃公子朝作亂初齊豹見宗魯於公孟注薦<lb/>
　達也音義<hi>見賢遍反</hi>?驂乘焉注?公孟驂乘音義<hi>驂七南反</hi>
<pb n="7b"/>
　<hi>乘繩證反注及下驂乘與?一?駟?就公乘皆同</hi>將作亂而謂之曰公孟之<lb/>
　不善子所知也勿與?吾將殺之對曰吾由子事公<lb/>
　孟子假吾名焉故不吾遠也注言子借我以善名故<lb/>
　公孟親近我音義<hi>與音預又如字?于萬反借子夜反近附近之近</hi>雖其不<lb/>
　善吾亦知之抑以利故不能去是吾過也今聞難而<lb/>
　逃是僭子也注使子言不信也音義<hi>難乃旦反僭子念反</hi>子行<lb/>
　事乎吾將死之以周事子注周猶終竟也疏<hi>注正義曰杜意</hi>
　<hi>終不泄子言是終事子即謂殺公孟之言</hi>而歸死於公孟其可也丙辰?<lb/>
<pb n="8a"/>
　侯在平壽注平壽?下邑公孟有事於蓋獲之門外<lb/>
　注有事祭也蓋獲?郭門齊子氏帷於門外而伏甲<lb/>
　焉注齊豹之家使祝?寘戈於車薪以當門注要其<lb/>
　前也音義<hi>?烏媧反寘之?反要一遙反</hi>使一?從公孟以出注亦<lb/>
　如前車寘戈於薪尋其後音義<hi>從如字又才用反</hi>使華齊御<lb/>
　公孟宗魯驂乘及閎中注閎曲門中音義<hi>華?化反下同閎音</hi>
　<hi>宏</hi>疏<hi>正義曰諸本皆華上有使字計華齊是公孟之臣自?公孟之御非齊氏所當使必不得有使</hi>
　<hi>字學者以上文有使祝?使一?下有使華寅乘貳車使華寅執蓋以此妄加使字今定本有使非也</hi>
<pb n="8b"/>
　齊氏用戈擊公孟宗魯以背蔽之斷肱以中公孟之<lb/>
　肩皆殺之公聞亂乘驅自閱門入慶比御公公南楚<lb/>
　驂乘使華寅乘貳車注公副車音義<hi>斷丁管反肱古?反中丁仲反</hi>
　<hi>下中南楚同乘驅如字又繩證反?音?比如字又毗志反</hi>疏<hi>正義曰乘驅者?車而疾驅也?門</hi>
　<hi>者?城門?偏側之門其路?齊氏</hi>及公宮鴻?魋駟乘于公注鴻?<lb/>
　復就公乘一車四人音義<hi>?音留魋徒回反復扶又反</hi>公載寶以<lb/>
　出褚師子申遇公于馬路之衢遂從注從公出音義<lb/>
　<hi>衢其俱反從才用反注及下注同</hi>過齊氏使華寅肉袒執蓋以當其<lb/>
<pb n="9a"/>
　闕注肉袒示不敢與齊氏爭執蓋蔽公而去闕空也<lb/>
　以蓋當侍從空闕之處音義<hi>袒徒旱反爭爭?之爭處昌慮反</hi>齊氏<lb/>
　射公中南楚之背公遂出寅閉郭門注不欲令追者<lb/>
　出音義<hi>射食亦反令力呈反</hi>踰而從公注踰郭出音義<hi>從才用反又如</hi>
　<hi>字下從公同</hi>公如死鳥注死鳥?地析朱鉏宵從竇出徒<lb/>
　行從公注朱鉏成子黑背孫音義<hi>析星?反鉏仕居反竇音豆</hi>齊<lb/>
　侯使公孫青聘于?注青頃公之孫音義<hi>頃音傾</hi>既出<lb/>
　聞?亂使請所聘公曰猶在竟?則?君也乃將事<lb/>
<pb n="9b"/>
　焉注將事行聘事音義<hi>竟音境</hi>遂從諸死鳥請將事辭<lb/>
　曰亡人不佞失守社稷越在草莽吾子無所辱君命<lb/>
　?曰寡君命下臣於朝曰阿下執事注阿比也命已<lb/>
　使比?臣下音義<hi>莽莫蕩反</hi>臣不敢貳注貳違命也主人<lb/>
　曰君若惠顧先君之好昭臨敝邑?撫其社稷則有<lb/>
　宗祧在注言受聘當在宗廟也音義<hi>好呼報反祧他彫反</hi>乃止<lb/>
　注止不行聘事?侯固請見之注欲與青相見不獲<lb/>
　命以其良馬見注以?相見之禮音義<hi>馬見賢遍反下注客禮見</hi>
<pb n="10a"/>
　<hi>同</hi>?未致使故也注未致使故不敢以客禮見音義<lb/>
　<hi>為于偽反使所吏反注同</hi>疏<hi>注正義曰客禮見者若已致君命則享有庭實復有私覿私?之禮今?</hi>
　<hi>未致使故但以良馬見也</hi>?侯以?乘馬注喜其敬己故貴其物<lb/>
　音義<hi>?繩證反又如字</hi>?將掫注掫行夜音義<hi>掫側九反又祖侯反行下</hi>
　<hi>孟反</hi>疏<hi>注正義曰下文終夕與於燎故知掫是行夜也?文云掫夜戒有所擊也從手取聲</hi>主人<lb/>
　辭曰亡人之憂不可以及吾子草莽之中不足以辱<lb/>
　從者敢辭?曰寡君之下臣君之牧圉也若不獲扞<lb/>
　外役是不有寡君也注有相親有音義<hi>從才用反圉魚呂反扞?</hi>
<pb n="10b"/>
　<hi>旦反</hi>臣懼不免於戾請以除死親執鐸終夕與於燎注<lb/>
　設火燎以備守音義<hi>鐸待洛反與音預下不與聞謀與於青之賞同燎九召反又力</hi>
　<hi>弔反一本作終夕與於燎</hi>齊氏之宰渠子召北宮子注北?喜也<lb/>
　北宮氏之宰不與聞謀殺渠子遂伐齊氏滅之丁巳<lb/>
　晦公入與北宮喜盟于彭水之上注喜本與齊氏同<lb/>
　謀故公先與喜盟疏<hi>正義曰丙辰丁巳乃是頻日其事既多不應二日之中并為此</hi>
　<hi>事今杜不云日誤者以誤在可知故杜不言且宣二年壬申朝于武宮注云壬申十月五日既有日而無</hi>
　<hi>月冬又在壬申下明傳文無較例又注哀十一年傳云此事經在十二月螽上今倒在下更具列其月以</hi>
<pb n="11a"/>
　<hi>為?者丘明本不以為義例故不皆齊同如杜此言或傳因簡牘之辭不復具顯其日月劉炫以為日誤</hi>
　<hi>而規杜氏非也</hi>秋七月戊午朔遂盟國人八月辛亥公子朝<lb/>
　褚師圃子玉霄子?魴出奔晉注皆齊氏黨閏月戊<lb/>
　辰殺宣姜注與公子朝通謀故?侯賜北宮喜諡曰<lb/>
　貞子注滅齊氏故疏<hi>正義曰諡法外?用情曰貞</hi>賜析朱鉏諡曰<lb/>
　成子注宵從公故而以齊氏之墓予之注皆未死而<lb/>
　賜諡及墓田傳終而言之?侯告寧于齊且言子石<lb/>
　注子石公孫青言其有禮疏<hi>注正義曰案世本頃公生子夏勝勝生子石青</hi>
<pb n="11b"/>
　<hi>是也</hi>齊侯將飲酒?賜大夫曰二三子之?也注喜青<lb/>
　敬?侯音義<hi>?音遍</hi>苑何忌辭曰與於青之賞必及於<lb/>
　其罰注何忌齊大夫言青若有罪亦當?受其罰音<lb/>
　義<hi>苑於元反</hi>在康誥曰父子兄弟罪不相及注尚書康誥<lb/>
　疏<hi>正義曰此非康誥之全文引其意而言之其本文云子弗祗服厥父事大傷厥考心于父不能字厥</hi>
　<hi>子乃疾厥子于弟弗念天顯乃弗克恭厥兄兄亦不念鞠子哀大不友于弟惟弔?不于我政人得罪孔</hi>
　<hi>安國云至此不孝不慈弗友不恭不於我執政之人得罪乎導?不至所致又曰文王作罰刑?無赦言</hi>
　<hi>刑此不孝不慈之人無赦也刑不慈者不可刑其父又刑其子刑不孝者不可刑其子又刑其父是為父</hi>
<pb n="12a"/>
　<hi>子兄弟罪不相及</hi>?在?臣臣敢貪君賜以干先王注言受<lb/>
　賜則犯康誥之義琴張聞宗魯死注琴張孔子弟子<lb/>
　字子開名牢音義<hi>牢力刀反</hi>疏<hi>注正義曰家語云孔子弟子琴張與宗魯友七十子</hi>
　<hi>篇云琴牢衛人字子開一字張則以字配姓為琴張即牢曰子云是也賈逵鄭?皆以為子張即顓孫師</hi>
　<hi>服?云案七十子傳云子張少孔子四十餘?孔子是時四十知未有子張鄭賈之?不知所出</hi>將<lb/>
　往弔之仲尼曰齊豹之?而孟縶之賊女何弔焉注<lb/>
　言齊豹所以為?孟縶所以見賊皆由宗魯音義<hi>女音</hi>
　<hi>汝</hi>君子不食姦注知公孟不善而受其祿是食姦也<lb/>
<pb n="12b"/>
　不受亂注許豹行事是受亂也不?利疚於回注疚<lb/>
　病回邪也以利故不能去是病身於邪音義<hi>為于偽反疚居</hi>
　<hi>又反邪似嗟反下同</hi>不以回待人注知難不告是以邪待人音<lb/>
　義<hi>難乃旦反下同</hi>不蓋不義注以周事豹是蓋不義不犯非<lb/>
　禮注以二心事縶是非禮○宋華向之亂公子城注<lb/>
　平公子公孫忌樂?注?樂喜孫司馬彊向宜向鄭<lb/>
　注宜鄭皆向戌子楚建注楚平王之亡大子郳申注<lb/>
　小邾穆公子音義<hi>郳五兮反</hi>出奔鄭注八子宋大夫皆公<lb/>
<pb n="13a"/>
　黨辟難去其徒與華氏戰于鬼閻注八子之徒?也<lb/>
　潁川長平縣西北有閻亭音義<hi>閻似?反又似冉反</hi>敗子城子<lb/>
　城適晉注子城為華氏所敗?走至晉為明年子城<lb/>
　以晉師至起本疏<hi>正義曰上云八子奔鄭而此又云適晉者子城本意與七子同心奔</hi>
　<hi>鄭故上云奔鄭及其敗後遂率意適晉以請師</hi>華亥與其妻必盥而食所質<lb/>
　公子者而後食公與夫人每日必適華氏食公子而<lb/>
　後歸華亥患之欲歸公子向寧曰唯不信故質其子<lb/>
　若又歸之死無日矣公請於華費遂將攻華氏注費<lb/>
<pb n="13b"/>
　遂大司馬華氏族音義<hi>盥古緩反而食音嗣下食公子同質音致下同費扶味反</hi>
　對曰臣不敢愛死無乃求去憂而滋長乎注恐殺大<lb/>
　子憂益長音義<hi>去起呂反長丁丈反注及下同</hi>臣是以懼敢不聽命<lb/>
　公曰子死亡有命余不忍其?注??也音義<hi>?許侯反</hi>
　<hi>本或作詬同</hi>疏<hi>正義曰言我子死亡自有天命天命欲盡非人所免我不忍其恥欲喪子以伐之</hi>
　冬十月公殺華向之質而攻之戊辰華向奔陳華登<lb/>
　奔吳注登費遂之子黨華向者向寧欲殺大子華亥<lb/>
　曰干君而出又殺其子其誰納我且歸之有庸注可<lb/>
<pb n="14a"/>
　以?功善使少司寇牼以歸注以三公子歸公也牼<lb/>
　華亥庶兄音義<hi>少詩照反下注少?同牼苦耕反</hi>曰子之齒長矣不<lb/>
　能事人以三公子?質必免注質信也送公子歸可<lb/>
　以自明不叛之信音義<hi>質如字注同</hi>疏<hi>正義曰言年齒既長不能他國事人</hi>
　<hi>?臣</hi>公子既入華牼將自門行注從公門去公遽見之<lb/>
　執其手曰余知而無罪也入復而所注而女也所所<lb/>
　居官音義<hi>遽其據反女音汝</hi>○齊侯疥遂痁注痁瘧疾音義<lb/>
　<hi>疥舊音戒梁元帝音該依字則當作痎?文云兩日一發之瘧也痎音皆後學之徒僉以疥字為誤案傳</hi>
<pb n="14b"/>
　<hi>例因事曰遂若痎已是瘧疾何為復言遂痁乎痁失?反</hi>疏<hi>正義曰後魏之世嘗使李繪聘梁梁人袁</hi>
　<hi>狎與繪言及春秋?此事云疥當為痎痎是小瘧痁是大瘧疥患積久以小致大非疥也狎之所言梁主</hi>
　<hi>之?也案?文疥?也瘧熱寒并作痁有熱瘧痎二日一?瘧今人瘧有二日一?亦有頻日?者俗人</hi>
　<hi>仍呼二日一?久不差者為痎瘧則梁主之言信而有?也是齊侯之瘧初二日一?後遂頻日熱?故</hi>
　<hi>曰疥遂痁以此久不差故諸侯之?問疾者多在齊也若其不然疥搔小患與瘧不類何云疥遂痁乎徐</hi>
　<hi>仙民音作疥是先儒舊?皆為疥遂痁初疥後瘧耳今定本亦作疥</hi>期而不瘳諸侯之<lb/>
　?問疾者多在注多在齊音義<hi>期音基瘳?留反</hi>疏<hi>正義曰期三日</hi>
　<hi>有六旬又六日法天數三百六十五度四分度之一帝言閏從全數故言三百六十又六日合三百六十</hi>
<pb n="15a"/>
　<hi>五日又四分度之一分欠三分不成六日大月?還天?十度小月不盡置閏</hi>梁丘據與裔<lb/>
　款注二子齊嬖大夫音義<hi>裔以制反嬖必計反</hi>言於公曰吾事<lb/>
　鬼神豐於先君有加矣今君疾病?諸侯憂是祝史<lb/>
　之罪也諸侯不知其謂我不敬君盍誅於祝固史嚚<lb/>
　以辭?注欲殺嚚固以辭謝來問疾之?音義<hi>盍?臘反</hi>
　<hi>嚚魚巾反</hi>疏<hi>注正義曰服?云祝固齊大祝史嚚大史也謂祝史之固陋嚚闇不能盡禮薦?至於鬼</hi>
　<hi>神怒也其意以?請誅祝史之嚚闇固陋者嚚固非人名也案莊三十二年神降于莘虢公使祝應宗區</hi>
　<hi>史嚚享焉彼是人名則此亦名也世族譜齊雜人?有祝固史嚚此云欲殺嚚固是杜必以為人名也</hi>
<pb n="15b"/>
　公?告晏子晏子曰日宋之盟注日往日也宋盟在<lb/>
　襄二十七年音義<hi>?音?</hi>屈建問范會之?於趙武趙<lb/>
　武曰夫子之家事治言於晉國竭情無私其祝史祭<lb/>
　祀陳信不愧其家事無猜其祝史不祈注家無猜疑<lb/>
　之事故祝史無求於鬼神音義<hi>屈居勿反治直吏反愧九位反本又作媿</hi>
　<hi>猜七才反</hi>疏<hi>正義曰彼傳趙武對曰夫子之家事治言於晉國無隱情其祝史陳信於鬼神無愧辭此</hi>
　<hi>晏子言之其辭微多於彼其意亦不異也</hi>建以語康王注楚王音義<hi>語魚據反</hi>
　康王曰神人無怨宜夫子之光輔五君以?諸侯主<lb/>
<pb n="16a"/>
　也注五君文襄靈成景疏<hi>正義曰文公為戎右襄靈為大夫成公為卿景公?</hi>
　<hi>大傅</hi>公曰據與款謂寡人能事鬼神故欲誅於祝史子<lb/>
　稱是語何故對曰若有?之君外?不廢注無廢事<lb/>
　上下無怨動無違事其祝史薦信無愧心矣注君有<lb/>
　功?祝史陳?之無所愧疏<hi>正義曰此猶如孝經上下無怨也言人臣及民</hi>
　<hi>上下無相怨耳服?云上下謂人神無怨即如服言下云上下怨疾復是人與神相怨疾也</hi>是以<lb/>
　鬼神用饗國受其福祝史與焉注與受國福音義<hi>與焉</hi>
　<hi>音預注同下祝史與焉亦同</hi>其所以蕃祉老壽者?信君使也其<lb/>
<pb n="16b"/>
　言忠信於鬼神其適遇淫君外?頗邪上下怨疾動<lb/>
　作辟違從欲厭私注使私情厭足音義<hi>蕃音煩祉音恥?于偽反</hi>
　<hi>又如字下為暴君使同頗普何反邪似嗟反辟匹亦反從子用反下淫從同或音如字厭於豔反注同</hi>
　高臺深池撞鍾舞女斬刈民力輸掠其聚注掠奪取<lb/>
　也音義<hi>撞直江反刈本又作艾魚廢反掠音亮聚才住反又如字</hi>疏<hi>正義曰輸墮也故?墮?</hi>
　<hi>奪其所聚之物</hi>以成其違不恤後人暴虐淫從肆行非度無<lb/>
　所還忌注還猶顧也疏<hi>正義曰肆縱恣也恣意行非法度之事也</hi>不思謗<lb/>
　讟疏<hi>正義曰俗本作畏定本作思</hi>不憚鬼神神怒民痛無悛於心<lb/>
<pb n="17a"/>
　其祝史薦信是言罪也注以實白神是為言君之罪<lb/>
　音義<hi>讟徒木反悛七全反</hi>其蓋失數美是矯誣也注蓋掩也音<lb/>
　義<hi>數所主反矯居表反</hi>疏<hi>正義曰掩蓋愆失妄數?善是矯詐誣罔也</hi>進退無辭則<lb/>
　虛以求媚注作虛辭以求媚於神音義<hi>媚眉記反</hi>是以鬼<lb/>
　神不饗其國以禍之祝史與焉所以夭?孤疾者?<lb/>
　暴君使也其言僭嫚於鬼神公曰然則若之何對曰<lb/>
　不可?也注言非誅祝史所能治音義<hi>僭子念反下僭令同嫚武</hi>
　<hi>?反</hi>山林之木衡鹿守之澤之萑蒲舟鮫守之藪之薪<lb/>
<pb n="17b"/>
　蒸虞候守之海之鹽蜃祈望守之注衡鹿舟鮫虞候<lb/>
　祈望皆官名也言公專守山澤之利不與民共音義<lb/>
　<hi>萑音丸鮫音交藪素口反蒸之丞反?曰薪細曰蒸蜃市軫反</hi>疏<hi>注正義曰周禮司徒之屬有林衡之</hi>
　<hi>官掌?林麓之禁鄭?云衡平也平林麓之大小及所生者竹木生平地曰林山足曰麓此置衡麓之官</hi>
　<hi>守山林之木是其宜也舟是行水之器鮫是大魚之名澤中有水有魚故以舟鮫為官名也周禮山澤之</hi>
　<hi>官皆名為虞每大澤大?中士四人鄭?云虞度也度知山之大小及所生者澤水所鍾也水希曰藪則</hi>
　<hi>藪是少水之澤立官使之候望故以虞候為名也海是水之大神有時祈望祭之因以祈望為主海之官</hi>
　<hi>也此皆齊自立名故與周禮不同山澤之利當與民共之言公立此官使之守掌?山澤之利不與民共</hi>
<pb n="18a"/>
　<hi>故鬼神怒而加病也</hi>縣鄙之人入從其政偪介之?暴征其私<lb/>
　注介隔也迫近國都之關言邊鄙既入服政役又?<lb/>
　近關所征?枉暴奪其私物音義<hi>其政如字一音征偪彼力反介音界</hi>
　<hi>近附近之近</hi>疏<hi>注正義曰聘禮及竟謁?人鄭?云古者竟上為?又周禮司?注云?界上之門</hi>
　<hi>然則禮之正法國之竟界之上乃有?耳自竟至國更無?也齊與竟?更復置?不與常禮同以隔外</hi>
　<hi>?故注介為隔也迫近國都為?以隔邊鄙之人縣鄙之人入從國之政役近?又征?奪其私物而使</hi>
　<hi>民困也</hi>承嗣大夫?易其賄注承嗣大夫世位者音義<lb/>
　<hi>?其犬反賄呼罪反</hi>布常無藝注藝法制也言布政無法制疏<lb/>
<pb n="18b"/>
　<hi>正義曰布其尋常之政無?藝</hi>?斂無度宮室日更淫樂不違注違<lb/>
　去也?寵之妾肆奪於市注肆放也外寵之臣僭令<lb/>
　於鄙注詐?教令於邊鄙私欲?求不給則應注?<lb/>
　長也所求不給則應之以罪音義<hi>應應對之應注同長丁丈反</hi>疏<lb/>
　<hi>正義曰言此嬖寵之臣私冇所欲長養其情求物共之民不共給則應之以罪</hi>民人苦病夫<lb/>
　婦皆詛祝有益也詛亦有損聊攝以東注聊攝齊西<lb/>
　界也平原聊城縣東北有攝城音義<hi>詛莊慮反祝之又反下善祝同</hi>
　姑尤以西注姑尤齊東界也姑水尤水皆在城陽郡<lb/>
<pb n="19a"/>
　東南入海疏<hi>正義曰聊攝姑尤皆是邑也管仲夸楚言其竟界所至故?舉河海也晏子言</hi>
　<hi>其人多故唯舉屬邑言之也</hi>其?人也多矣雖其善祝豈能勝億<lb/>
　兆人之詛注萬萬曰億萬億曰兆音義<hi>億於力反</hi>君若欲<lb/>
　誅於祝史修?而後可公?使有司?政??去禁<lb/>
　薄斂已責注除逋責音義<hi>?音?去起呂反下以去其否同斂力驗反責本又</hi>
　<hi>作債同逋布胡反</hi>○十二月齊侯田于沛注言疾愈行獵沛<lb/>
　澤名音義<hi>沛音貝</hi>招虞人以弓不進注虞人掌山澤之<lb/>
　官公使執之辭曰昔我先君之田也旃以招大夫弓<lb/>
<pb n="19b"/>
　以招士皮冠以招虞人臣不見皮冠故不敢進乃?<lb/>
　之仲尼曰守道不如守官注君招當往道之常也非<lb/>
　物不進官之制也音義<hi>旃之然反</hi>疏<hi>正義曰周禮孤卿建旃大夫尊故麾旃以</hi>
　<hi>招之也逸詩翹翹車?招我以弓古者聘士以弓故弓以招士也諸侯服皮冠以田虞人掌田獵故皮冠</hi>
　<hi>以招虞人也</hi>君子韙之注韙是也音義<hi>韙于鬼反</hi>○齊侯至自<lb/>
　田晏子侍于遄臺子猶馳而造焉注子猶梁丘據音<lb/>
　義<hi>田本亦作佃音同遄市專反造七報反</hi>公曰唯據與我和夫晏子對<lb/>
　曰據亦同也焉得為和公曰和與同異乎對曰異和<lb/>
<pb n="20a"/>
　如?焉水火醯醢鹽梅以烹魚肉燀之以薪注燀炊<lb/>
　也音義<hi>夫音扶焉於?反?音庚舊音衡醯呼兮反醢音海烹普庚反?也燀章善反燃也炊昌</hi>
　<hi>垂反</hi>疏<hi>正義曰醯酢也醢肉醬也梅果實似杏而醋禮記?則炮豚之法云調之以醯醢尚書?命云</hi>
　<hi>若作和?爾惟鹽梅是古人調鼎用梅醢也此?和?而不言?古人未有豉也禮記?則楚辭招魂備</hi>
　<hi>論飲食而言不及豉史游急就篇乃有蕪荑鹽豉蓋秦漢以來始為之耳</hi>宰夫和之齊之<lb/>
　以味濟其不及以洩其過注濟益也洩減也音義<hi>齊才</hi>
　<hi>細反又如字洩息列反</hi>疏<hi>正義曰齊之者使酸鹹適中濟益其味不足者泄減其味大過者</hi>君<lb/>
　子食之以平其心君臣亦然注亦如?君所謂可而<lb/>
<pb n="20b"/>
　有否焉注否不可也臣獻其否以成其可注獻君之<lb/>
　否以成君可君所謂否而有可焉臣獻其可以去其<lb/>
　否是以政平而不干民無爭心故詩曰亦有和?既<lb/>
　戒既平注詩頌殷中宗言中宗能與賢者和齊可否<lb/>
　其政如?敬戒且平和?備五味異於大?音義<hi>爭爭</hi>
　<hi>?之爭和齊並如字一讀上??反下才細反</hi>鬷嘏無言時靡有爭注鬷總<lb/>
　也嘏大也言總大政能使上下皆如和?音義<hi>鬷子工反</hi>
　<hi>嘏古雅反總音摠</hi>疏<hi>正義曰詩言殷王中宗非徒身自賢明亦有和?之臣臣與其君可否相濟如</hi>
<pb n="21a"/>
　<hi>宰夫之和齊?也此臣既敬戒其事矣既志性和平矣中宗總齊大政自上及下無怨恨之言時民無有</hi>
　<hi>相爭?訟者也言其上下悉如和?注正義曰詩商頌烈祖之篇祀中宗之詩也中宗殷王大戊湯之玄</hi>
　<hi>孫也有桑榖之異懼而脩?殷道復興故表顯之號為中宗殷人祭其廟述其?而歌此詩也言亦有者</hi>
　<hi>臣能諫君君能改悔亦者兩相?之意也言中宗能與臣之賢者和齊可否其為政教如宰夫和齊?之</hi>
　<hi>味也敬戒且平言此賢臣之性行也樂記云大?不和鄭?云大?肉湆不調以鹽菜桓二年傳云大?</hi>
　<hi>不致注云大?肉汁不致五味和?備五味異於大?也鬷總嘏大毛詩傳文也言中宗為天子總大政</hi>
　<hi>能使上下皆如和?焉傳引此詩證民無爭心則以時靡有爭謂時無有爭也</hi>先王之濟五<lb/>
　味注濟成也和五聲也以平其心成其政也聲亦如<lb/>
<pb n="21b"/>
　味一氣注須氣以動音義<hi>一氣杜解以為人氣也服云歌氣也</hi>疏<hi>正義曰服</hi>
　<hi>?云歌氣也杜言須氣以動則一氣不止為歌吹人以氣生動皆由氣彈絲擊石莫不用氣氣是作樂之</hi>
　<hi>主故先言之人作諸樂皆須氣以動則與服少異</hi>二體注舞者有文武疏<hi>正義</hi>
　<hi>曰樂之動身體者唯有舞耳文舞執羽籥武舞執干戚舞者有文武之二體</hi>三類注風雅<lb/>
　頌疏<hi>正義曰樂以歌詩為主詩有風雅頌其類各?知三類是風雅頌也一國之事諸侯之詩為風</hi>
　<hi>天下之事天子之詩為雅成功告神為頌是三者類?各不同</hi>四物注雜用四方之<lb/>
　物以成器疏<hi>正義曰樂之所用八音之器金石絲竹匏土革木其物非一處能備故雜用四</hi>
　<hi>方之物以成器</hi>五聲注宮商角?羽音義<hi>五聲?為君商為臣角為民徵為事</hi>
<pb n="22a"/>
　<hi>羽為物?張里反</hi>疏<hi>正義曰漢書律?志云五聲者?商角徵羽也所以作樂者諧八音蕩滌人之</hi>
　<hi>邪志令其正性移風易俗也五聲和八音諧而樂成商之為言章也物成熟可章度也角觸也物觸地而</hi>
　<hi>出戴芒角也?中也居中央暢四方唱始施生為四聲綱也?祉也物盛大而蕃祉也羽宇也物聚臧宇</hi>
　<hi>覆之也夫聲者中於?觸於角祉於?章於商宇於羽故四聲為?紀也是五聲之名義也聲之清濁凡</hi>
　<hi>有五品自然之理也聖人配於五方?居其中商角?羽分配四方四時之物春生夏長秋成冬聚取其</hi>
　<hi>事而?之名也志又云五聲之本生?鍾之律九寸??或益或損以定商角?羽九六相生?陽之應</hi>
　<hi>也樂記云??君商為臣角為民?為事羽為物月令春其音角夏其音徵中央土其音?秋其音商冬</hi>
　<hi>其音羽鄭?云聲始於??數八十一屬土以其最濁君之象也三分?去一以生徵?數五十四屬火</hi>
<pb n="22b"/>
　<hi>以其?清事之象也三分?益一以生商商數七十二屬金以其濁次?臣之象也三分商去一以生羽</hi>
　<hi>羽數四十八屬水以其最清物之象也三分羽益一以生角角數六十四屬木以其清濁中民之象也志</hi>
　<hi>言或損或益者下生三分損一上生三分益一九六相生者以九生六是三損一也以六生九是三益一</hi>
　<hi>也損益之數清濁之差無可以相??以?鍾九寸自乘為九九八十一定之為?數因?而損益以定</hi>
　<hi>商角徵羽之差言其相校如此數也唯相??耳非言實有此數可用之也</hi>六律注?鍾<lb/>
　大簇姑洗??夷則無射也陽聲?律陰聲為呂此<lb/>
　十二月氣音義<hi>大音?簇七豆反?人誰反射音亦</hi>疏<hi>正義曰周禮大師掌六律六?</hi>
　<hi>以合?陽之聲陽聲?鍾大簇姑洗??夷則無射?聲大?應鍾南?林鍾小呂夾鍾月令以小?為</hi>
<pb n="23a"/>
　<hi>仲呂律?志云律有十二陽六為律?六為呂?帝之所作也?帝使伶倫自大夏之西??之?取竹</hi>
　<hi>之竅厚均者斷兩節間而吹之以為?鍾之?制十二筩以聽?凰之鳴其雄鳴?六雌鳴亦六以比?</hi>
　<hi>鍾之?是為律本?鍾?者中之色也鍾者種也天之中數五五為聲聲上?五聲莫大焉地之中數六</hi>
　<hi>六為律律有形有色色上?五色莫盛焉故陽氣施種於?泉滋萌萬物為六氣元也以?色名元氣律</hi>
　<hi>者著官聲也始於子在十一月大??旅也言?大旅助?鍾宣氣而芽物也位於丑在十二月大簇簇</hi>
　<hi>奏也言陽氣大奏地而達物也位於寅在正月夾鍾言?氣夾助大簇宣四方之氣而出種物也位於卯</hi>
　<hi>在二月姑洗洗潔也言陽氣洗物辜潔之也彼注云辜必也位於辰在三月仲?言微?始起未成著於</hi>
　<hi>其中旅助姑洗宣氣齊物也位於已在四月???繼也?道也言陽氣始道?氣使繼?物也位於午</hi>
<pb n="23b"/>
　<hi>在五月林鍾林君也言?氣受任助??君主種物使長大茂盛也位於未在六月夷則則法也言陽氣</hi>
　<hi>正法度而使?氣夷當傷之物也位於申在七月南?南任也言?氣旅助夷則任成萬物也位於酉在</hi>
　<hi>八月無射射厭也言陽氣究物而使?氣畢?落之終而復始無厭已也位於戌在九月應鍾言?氣應</hi>
　<hi>無射該藏萬物而雜陽閡種也彼注云外閉曰閔位於亥在十月是解六律六呂之名義也如志之言初</hi>
　<hi>為律者以竹為之吹其聲也其後則用銅?之以候氣後漢書章帝時零陵文學奚景於?泠道舜祠下</hi>
　<hi>得白玉管是古人或以玉為管也續漢書云候氣之法為土室三重?閉塗釁必周密布緹縵於室中以</hi>
　<hi>木為案每律各一?庳外高從其方位加律其上以葭莩灰實其端案?而候之其月氣至則灰飛而管</hi>
　<hi>通?音聲之道與天地之氣通故取律以候氣月令正月律中大簇鄭?云律者候氣之管以竹為之中</hi>
<pb n="24a"/>
　<hi>猶應也正月氣至則大簇之律應應謂吹灰也是其舊?然也其律?相生鄭注周禮大師職云?鍾之</hi>
　<hi>初九下生林鍾之初六林鍾又上生大簇之九二大簇又下生南?之六二南?又上生姑洗之九三姑</hi>
　<hi>洗又下生應鍾之六三應鍾又上生??之九四??又上生大?之六四大?又下生夷則之九五夷</hi>
　<hi>則又上生夾鍾之六五夾鍾又下生無射之上九無射又上生中?之上六周位者象夫妻異位者象子</hi>
　<hi>母所謂律取妻而呂生子也子午以東為上生子午以西為下生五下六上乃一終矣鄭?云同位象夫</hi>
　<hi>妻者?鍾初九林鍾初六及大簇九二南呂六二之類同在初二之位故象夫妻異位象子母者謂林鍾</hi>
　<hi>初六生大簇九二初之與二其數不同故為異位象子母律生於呂是為同位故云律取妻呂生於律則</hi>
　<hi>為異位故云呂生子言五下者謂林鍾夷則南呂無射應鍾皆是子午以東之管下而生之故云下生六</hi>
<pb n="24b"/>
　<hi>上者謂大呂大簇夾鍾姑洗仲呂??皆是子午以西之管上而生之故云上生?鍾為律之首不是餘</hi>
　<hi>管所生不入其數上生者三分益一下生者三分減一皆左旋隔八而相生</hi>七音注周武<lb/>
　王伐紂自午及子凡七日王因此以數合之以聲昭<lb/>
　之故以七同其數以律和其聲謂之七音音義<hi>七音?商</hi>
　<hi>角?羽變?變徵也</hi>疏<hi>正義曰聲之清濁數不過五而得有七音者終五以外更變為之也賈逵注周</hi>
　<hi>語云周有七音謂七律謂七器音也?鍾為?大簇為商姑洗為角林鍾為?南呂為羽應鍾為變??</hi>
　<hi>?為變?是五聲以外更加變?變徵為七音也周語云景王?鑄無射問律於伶州鳩對曰律所以立</hi>
　<hi>均出度也古之神瞽考中聲而量之以制度律均鍾百官軌儀故先王貴之王曰七律者何對曰昔武王</hi>
<pb n="25a"/>
　<hi>伐殷?在鶉火月在天駟日在析木之津辰在斗柄星在天黿星與辰之位皆在北維我姬氏出自天黿</hi>
　<hi>則我皇妣大姜之姪逢公之所馮神也?之所在則我周之分野也月之所在辰為農祥我大祖后稷之</hi>
　<hi>所經緯也王欲合是五位三所而用之自鶉及駟七列也南北之揆七同也凡神人以數合之以聲昭之</hi>
　<hi>數合聲和然後可同也故以七同其數而以律和其聲於是乎有七律也是言周樂有七音之意也五位</hi>
　<hi>者?月日星辰之位也三所者星與日辰之位是一所也?之所在是二所也月之所在是三所也武王</hi>
　<hi>以殷之十二月二十八日戊午?師其年?星在鶉火之次也其日月合宿於房五度房即天駟之星也</hi>
　<hi>日在箕七度箕於次分在析木之津也日月之?謂之辰斗柄斗前也戊午後三日得周二月辛酉朔日</hi>
　<hi>月合朔於箕十度在斗前一度是為辰在斗柄也星在天黿者星於五星為水星辰星是也天黿即?枵</hi>
<pb n="25b"/>
　<hi>次之?名也於是辰星在婺女之宿其分在天黿之宿次也鶉是張星也駟是房星也天宿以右旋為次</hi>
　<hi>張翼軫角亢氐房凡七宿是自鶉火至駟為七列宿有七也鶉火在午天黿在子斗柄所建月移一次是</hi>
　<hi>自午至子為南北之揆七同也揆度也度量星之有七同也武王既見天時如此因此以數比合之其數</hi>
　<hi>有七也以聲昭明之聲亦宜有七也故以七同其數五聲之外加以變?變?也此二變者舊樂無之聲</hi>
　<hi>或不?而以律和其聲調和其聲使與五音諧?謂之七音由此也武王始加二變周樂有七音耳以前</hi>
　<hi>未有七杜言武王伐紂自午及子凡七日者尚書泰誓云戊午王次于河朔又牧誓云時甲子昧爽王朝</hi>
　<hi>至于商郊牧野乃誓又武成云戊午時逾孟津癸亥陳于商郊甲子受率其旅若林前徒倒戈攻于後以</hi>
　<hi>北血流標杵一戎衣天下大定是自戊午至甲子七日也劉炫云杜既取國語之文以七同其數以律和</hi>
<pb n="26a"/>
　<hi>其聲何?又云自午及子凡七日乎是杜意以武王?七日之故而作樂用七音也違國語之文是杜?</hi>
　<hi>謬今知不然者以尚書國語俱有七義事得兩通故杜兼而取之劉以為杜背國語之文而規杜過非也</hi>
　八風注八方之風音義<hi>八風易緯通卦驗云東北曰條風東方曰明庶風東南曰</hi>
　<hi>清明風南方曰景風西南曰?風西方曰閶闔風西北曰不周風北方曰廣莫風條風又名融風景風一</hi>
　<hi>名凱風</hi>疏<hi>正義曰易緯通卦驗云立春調風至春分明庶風至立夏清明風至夏至景風至立秋?</hi>
　<hi>風至秋分閶闔風至立冬不周風至冬至廣莫風至調風一名融風十八年傳云是謂融風是調融同也</hi>
　<hi>此八方之風以八節而至但八方風氣寒暑不同樂能調?陽和節氣隱五年傳曰舞所以節八音而行</hi>
　<hi>八風故樂以八風相成也八節之風亦與八卦八音相配賈逵云?為金為閶闔風也乾為石為不周風</hi>
<pb n="26b"/>
　<hi>也坎為革為廣莫風也艮為匏為融風也震為竹為明庶風也巽為木為清明風也離為絲為景風也坤</hi>
　<hi>為土??風也是先儒依易緯配八風也</hi>九歌注九功之?皆可歌也六<lb/>
　府三事謂之九功音義<hi>六府水火金木土穀三事正?利用厚生也</hi>疏<hi>正義</hi>
　<hi>曰九歌之事尚書大禹謨與文七年傳具有其文</hi>以相成也注言此九者合<lb/>
　然後相成為和樂清濁小大短長疾徐哀樂剛柔遲<lb/>
　速高下出入周疏以相濟也注周密也音義<hi>哀樂音洛下及</hi>
　<hi>注皆同周疏傳本皆作流然此五句皆相對不應獨作周流古本有作疏者案注訓周?密則與疏相對</hi>
　<hi>宜為疏耳</hi>疏<hi>正義曰周疏以上凡十事皆兩字相對其義相反乃言樂聲如此相反以成音曲猶?之</hi>
<pb n="27a"/>
　<hi>水火相反人之和而不同也杜訓周?密則疏為希亦相反也俗本疏作流易繫辭云周流六?仲尼燕</hi>
　<hi>居云周流無不?也涉彼文而誤耳杜既以周為密則流當為疏今定本作流非也</hi>君子聽之<lb/>
　以平其心心平?和故詩曰?音不瑕注詩豳風也<lb/>
　義取心平則?音無瑕闕音義<hi>豳彼貧反</hi>疏<hi>正義曰詩豳風狼?美周</hi>
　<hi>公攝政?則四國流言近則成王不知周大夫美其不失其聖也云公孫碩膚?音不瑕鄭?云不瑕言</hi>
　<hi>不可疵瑕也</hi>今據不然君所謂可據亦曰可君所謂否據<lb/>
　亦曰否若以水濟水誰能食之若琴瑟之專壹誰能<lb/>
　聽之同之不可也如是飲酒樂公曰古而無死其樂<lb/>
<pb n="27b"/>
　若何晏子對曰古而無死則古之樂也君何得焉昔<lb/>
　爽鳩氏始居此地注爽鳩氏少?氏之司寇也音義<lb/>
　<hi>專如字董遇本作摶音同</hi>季萴因之注季萴虞夏諸侯代爽鳩氏<lb/>
　者音義<hi>萴仕側反夏?雅反</hi>疏<hi>注正義曰此相傳?也以逢伯是殷之諸侯此在逢伯之前故</hi>
　<hi>以為虞夏時也爽鳩在少?之世至虞夏?代多矣未必其間更無他姓據晏之言云代爽鳩氏</hi>有<lb/>
　逢伯陵因之注逢伯陵殷諸侯姜姓蒲姑氏因之注<lb/>
　蒲姑氏殷周之間代逢公者而後大公因之古者無<lb/>
　死爽鳩氏之樂非君所願也注齊侯甘於所樂志於<lb/>
<pb n="28a"/>
　不死晏子言古以節其情願音義<hi>大音泰爽鳩氏之樂一本作樂之</hi>
　疏<hi>正義曰自古者其無死爽鳩至今猶存則此齊地是爽鳩氏得而樂也君不得為齊君不死之事此</hi>
　<hi>樂爽鳩氏之有非君所願樂也晏子以爽鳩氏為始故言爽鳩之樂計爽鳩以前處齊地者猶應代有人</hi>
　<hi>矣</hi>○鄭子?有疾謂子大叔曰我死子必?政唯有<lb/>
　?者能以?服民其次莫如猛夫火烈民望而畏之<lb/>
　故鮮死焉水懦弱民狎而翫之注狎輕也音義<hi>鮮息淺反</hi>
　<hi>懦乃亂乃?二反一音儒狎?甲反翫五亂反</hi>則多死焉故?難注難以治<lb/>
　音義<hi>治直吏反</hi>疾數月而卒大叔?政不忍猛而?鄭國<lb/>
<pb n="28b"/>
　多?取人於萑苻之澤注萑苻澤名於澤中劫人音<lb/>
　義<hi>數所主反萑音丸苻音蒲又如字</hi>大叔悔之曰吾早從夫子不及<lb/>
　此興徒兵以攻萑苻之?盡殺之?少止音義<hi>盡殺之本</hi>
　<hi>或作盡之殺衍字</hi>疏<hi>正義曰既言盡殺之復云?少止者盡謂盡萑苻之??也少止謂鄭國餘處</hi>
　<hi>之?由此少止</hi>仲尼曰善哉政?則民慢慢則糾之以猛注<lb/>
　糾猶攝也音義<hi>紏居黝反</hi>猛則民殘殘則施之以??以<lb/>
　濟猛猛以濟?政是以和詩曰民亦勞止汔可小康<lb/>
　惠此中國以綏四方施之以?也注詩大雅汔其也<lb/>
<pb n="29a"/>
　康綏皆安也周厲王暴虐民勞於苛政故詩人刺之<lb/>
　欲其施之以?音義<hi>汔許乙反苛音何</hi>毋從詭隨注詭人隨<lb/>
　人無正心不可從音義<hi>毋本又作無從子用反注同詭九委反</hi>以謹無<lb/>
　良注謹??也式遏寇虐慘不畏明糾之以猛也注<lb/>
　式用也遏止也慘曾也言?寇虐曾不畏明法者亦<lb/>
　當用猛政糾治之音義<hi>遏於葛反慘七感反</hi>柔?能邇以定我<lb/>
　王平之以和也注柔安也邇近也?者?附近者各<lb/>
　以能進則王室定疏<hi>正義曰此詩大雅民勞之篇刺厲王之詩也其下十句詩之文</hi>
<pb n="29b"/>
　<hi>也仲尼分為三?每以一句釋之汔其也康綏皆安也止辭也於是厲王以苛政勞民故言當今之民亦</hi>
　<hi>大疲勞止其可以小息之中國京師也四方諸夏也施惠於此京師中國以綏彼諸夏之民此四句者欲</hi>
　<hi>其施之以?也詭隨謂詭人為善隨人小惡此雖惡之小者其事不可?從也毋得從此詭隨之人以謹</hi>
　<hi>?彼無善之人無善之惡大於詭隨詭隨不從則無善息止是謹?之也寇虐之惡人又大於無善式用</hi>
　<hi>也遏止也慘曾也王當嚴為刑威用止臣民之間有?寇?苛虐曾不畏明白之刑者此四句者欲其糾</hi>
　<hi>之以猛也柔安也邇近也能謂材能也王者當以?政安慰?人使之?附則各以材能自進者是近人</hi>
　<hi>也?者?而歸近者以能自進用此以定我為王之功此二句者言平之以和也注正義曰釋詁云汔幾</hi>
　<hi>也杜以幾其同聲故以汔為其也康綏皆安及下注遏止皆釋詁文也式用慘曾釋言文也</hi>又曰<lb/>
<pb n="30a"/>
　不競不絿不剛不柔注詩殷頌言湯政得中和競?<lb/>
　也絿急也音義<hi>絿音求</hi>布政優優百祿是遒注優優和<lb/>
　也遒聚也音義<hi>遒在由反又子由反</hi>和之至也疏<hi>正義曰詩商頌長?之篇</hi>
　<hi>述成湯之?也湯之為政不大?不大急不大剛不大柔布行政?優優然和綏百種福祿於是聚而歸</hi>
　<hi>之言其和之至也競?釋言文也絿急遒聚毛傳文也</hi>及子?卒仲尼聞之出<lb/>
　涕曰古之遺愛也注子?見愛有古人之遺風疏<hi>正義</hi>
　<hi>曰案上子大叔悔後已云仲尼曰善哉今方言及子?卒聞之者上所云先美子大叔之善法政用子?</hi>
　<hi>生時法也此出涕重?子?身之賢故傳云及子?卒欲顯仲尼美之意也</hi>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷四十九<lb/>
<pb n="31a"/>
　春秋左氏傳注疏卷四十九考證<lb/>
曹公孫會自鄸出奔宋○<hi>臣浩</hi>按公羊傳謂會是公子<lb/>
　喜時之後是子臧之子也劉敞謂奔未有言自者此<lb/>
　言自鄸待放也左既無傳各以意?耳<lb/>
傳春王二月己丑日南至注當言正月己丑朔日南至<lb/>
　○<hi>臣召南</hi>按漢書律?志昭公二十年春王正月距<lb/>
　辛亥百三十三?是辛亥後八章首也正月己丑朔<lb/>
　旦冬至失閏故傳曰二月己丑日南至是杜注所本<lb/>
<pb n="31b"/>
　也又按是年?為己卯<lb/>
傳遇公于馬路之衢○林堯叟曰馬路衢名<lb/>
傳?侯賜北?喜諡曰貞子賜析朱鉏諡曰成子注皆<lb/>
　未死而賜諡○王應麟困學紀聞曰是人臣生而諡<lb/>
　也<hi>臣浩</hi>聞諸<hi>臣</hi>何焯曰得宋槧本不全左傳有昭二<lb/>
　十年衛侯賜北?喜事杜注曰皆死而賜諡及墓田<lb/>
　傳終言之較近刻少未字而字意頓明義尤協<hi>臣浩</hi>
　按王應麟之?非也果若未死賜諡是豫凶事非禮<lb/>
<pb n="32a"/>
　杜當以為譏不應云終言之<lb/>
傳聊攝以東注聊攝齊西界也平原聊城縣東北有攝<lb/>
　城○<hi>臣召南</hi>按聊城縣兩漢屬東郡後漢志聊城有<lb/>
　聶城引左傳聊攝是也又于樂安國蓼城注引杜預<lb/>
　曰縣東北有攝城不亦誤乎聊城之西即?地所謂<lb/>
　齊西界也<lb/>
傳招虞人以弓不進○<hi>臣浩</hi>按此即孟子所謂齊景公<lb/>
　招虞人以旌不至者也但此作招以弓耳<lb/>
<pb n="32b"/>
傳五聲疏唱始施生為四聲綱也○各本俱?施字今<lb/>
　依律?志本文添<lb/>
　又疏羽宇也物聚臧宇覆之也○各本俱訛作物聚<lb/>
　宇而覆之也今改正<lb/>
傳七音疏星與辰之位皆在北維○國語本文作星與<lb/>
　日辰之位皆在北維日字不可省<lb/>
　又疏月之所在是三所也○上文既曰三所者星與<lb/>
　日辰之位是一所也?之所在是二所也則月之所<lb/>
<pb n="33a"/>
　在句下應有是三所也四字監本?今添補<lb/>
　又疏其年?星在鶉火之次也其日月合宿於房五<lb/>
　度○<hi>臣召南</hi>按其日月合宿於房五度一句理不可<lb/>
　解其日即二十八日戊午日也合宿者合朔也此日<lb/>
　之月既與日會何以為二十八日乎且既合於房五<lb/>
　度矣又何以後三日辛酉朔復會於箕十度也觀下<lb/>
　言辛酉朔日月會於箕十度則知此句言戊午之夕<lb/>
　月實在房耳日?不在房也豈惟不在房亦?不在<lb/>
<pb n="33b"/>
　心而在尾也戊午之日日在箕七度其夕月在房五<lb/>
　度月行一日夜過十三度則二十九日己未之夕在<lb/>
　尾九度晦日庚申之夕在箕四度故至辛酉朔旦與<lb/>
　日會於箕之十度為南斗之前一度故日辰在斗柄<lb/>
　也推尋文義似應作其日之夕月宿房五度<lb/>
傳季萴因之注季萴虞夏諸侯代爽鳩氏者疏此相傳<lb/>
　?也○<hi>臣召南</hi>按漢書地理志曰少昊之世有爽鳩<lb/>
　氏虞夏時有季萴湯時有逢公柏陵殷末有薄姑氏<lb/>
<pb n="34a"/>
　皆?諸侯國此地至周成王時薄姑氏與四國共作<lb/>
　亂成王滅之以封師尚父此即杜注所本非相傳?<lb/>
　也<lb/>
傳蒲姑氏因之○蒲姑氏地理志作薄姑氏後漢郡國<lb/>
　志樂安國博昌有薄姑城薄蒲二字字形相類而字<lb/>
　音相轉莫定其孰是<lb/>
傳而後太公因之○?師古曰武王封太公於齊初未<lb/>
　得爽鳩之地成王以益之也<lb/>
<pb n="34b"/>
傳故?難○趙汸補注曰為政用猛非君子之道也或<lb/>
　是因太叔所偏而矯之<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷四十九考證<lb/>
</p>
<p>
</p>
  </div>
</body>
</text>
</TEI>