<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷三十一<hi>起襄公十年盡十二年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷三十一<hi>起襄公十年盡十二年</hi>
　　晉杜氏注　唐陸??音義　孔穎達疏<lb/>
經十年春公?晉侯宋公衛侯曹伯莒子邾子滕子薛<lb/>
伯把伯小邾子齊世子光會吳于柤注吳子在柤晉以<lb/>
諸侯?會之故曰會吳吳不稱子從所稱也柤楚地音<lb/>
義<hi>柤莊加反</hi>疏<hi>正義曰成十五年諸侯大夫會吳于鍾離五年魯?會吳于善道皆大夫來也此傳云會吳子?夢則吳子自來也五年戚之?吳序鄶上此殊吳者亦如鍾離善道晉以諸侯?彼會之故曰會吳也<pb n="1b"/>哀十三年公?晉侯及吳子于?池彼稱吳子此不稱子者從其所稱也蘇氏云謂諸侯直稱之曰吳故從諸侯之所稱也至於?池之會自去其僭號而稱子以告令諸侯故諸侯亦從而稱之也劉炫云從所稱者諸侯盟會會則必自言其爵盟則自言其名故盟得以名告神會得以爵書?吳是東夷之君未閑諸夏之禮於此自稱為吳不知以爵告?故從所稱書吳也故釋例云吳晚通上國故其君臣朝會不同於例亦猶楚之初始是言吳未知稱爵也</hi>
夏五月甲午遂滅偪陽注偪陽妘姓國今彭城傅陽縣<lb/>
也因柤會而滅之故曰遂音義<hi>偪徐甫目反又彼力反本或作逼妘音云</hi>疏<lb/>
<hi>正義曰偪陽妘姓傳文也鄭語云妘姓鄢鄶路偪陽也遂者因上事生下事之辭此因柤會而遂滅偪陽雖復<pb n="2a"/>隔以日月文猶?於會柤因會柤而始謀滅之故言遂也</hi>
公至自會注無傳<lb/>
楚公子貞鄭公孫輒帥師伐宋<lb/>
晉師伐秦注荀罃不書不親兵也疏<hi>正義曰傳稱荀罃伐秦而經不書罃知罃不親兵以師告也</hi>
秋莒人伐我東鄙<lb/>
公會晉侯宋公?侯曹伯莒子邾子齊世子光滕子薛<lb/>
伯把伯小邾子伐鄭注齊世子光先至於師為盟主所<lb/>
<pb n="2b"/>
尊故在滕上疏<hi>正義曰周禮典命諸侯之適子誓於天子攝其君則下其君之禮一等未誓則以皮帛繼子男鄭?云誓猶命也言誓者明天子既命以為之嗣也十九年?云光之立也列於諸侯矣則光是未誓者也法當繼於子男之下柤之會列於小邾之下是其正也於此伐也傳稱崔杼使太子光先至于師故長於滕晉悼以齊是大國光復先至心善其共遂進其班為盟主所尊故在滕上言其非正法也</hi>
冬盜殺鄭公子騑公子發公孫輒注非國討當兩稱名<lb/>
氏殺者非卿故稱盜以?為文故不得言其大夫疏<hi>正義曰若國家討而殺之則舉國名言殺其大夫若非國討兩下相殺則兩書名氏王札子殺召伯毛伯是也此非國討亦當兩書名氏但殺之者尉止司臣之徒皆非卿也非卿則名氏不合見經故稱之為?凡言其者是其<pb n="3a"/>所有也君是臣之君故書?其君臣是君之臣故書殺其大夫盜者?賊之名賤之不繫於國被殺者非?之所有既以?為文故不得言其大夫若如他物殺之然哀四年?殺蔡侯申注云賤者故稱?不言?其君賤盜也文十六年公羊傳曰大夫?君稱名氏賤者窮諸人大夫相殺稱人賤者窮諸盜其義雖不可通於左氏其言賤?之意則同</hi>
戍鄭虎牢注伐鄭諸侯各受晉命戍虎牢不復為告命<lb/>
故獨書魯戍而不?諸侯音義<hi>復扶又反</hi>
楚公子貞帥師救鄭<lb/>
公至自伐鄭注無傳<lb/>
<pb n="3b"/>
　傳十年春?于柤?吳子壽夢也注壽夢吳子?音<lb/>
　義<hi>夢莫公反</hi>疏<hi>正義曰十二年吳子?卒是也服?云壽夢發聲吳蠻夷言多發聲數語共成一言</hi>
　<hi>?夢一言也經言?傳言壽夢欲使學者知之也然?夢與?聲小相?服以經傳之異即欲使同之然</hi>
　<hi>則餘祭戴吳豈復同聲也當是名字之異故末言之</hi>三月癸丑齊?厚相大子<lb/>
　光以先?諸侯于鍾離不敬注吳子未至先從東道<lb/>
　與東諸侯會遇非本期地故不書會高厚?固子也<lb/>
　癸丑月二十六日音義<hi>相息亮反下同</hi>疏<hi>正義曰言先?諸侯則是會期未到</hi>
　<hi>故知吳子未至而諸侯自會也柤與鍾離相近地在宋之東南知光從東道與東方諸侯遇?邾莒滕薛</hi>
<pb n="4a"/>
　<hi>之徒自相?遇也本非期?之地?亦不以告魯故不書也如杜此注則吳子未至亦未赴於柤而上注</hi>
　<hi>云吳子在柤諸侯??之者吳子元遣告晉言已至柤而巳非晉侯自期於柤召吳子使赴也戚之?則</hi>
　<hi>吳子在善道召使赴戚故與諸國同序於列也杜?言癸丑是三月二十六日下四月戊午云月一日五</hi>
　<hi>月庚寅云月四日甲午云月八日所以?言日者欲證前九年閏月為門五日於上下日月相當故杜備</hi>
　<hi>言其日也劉炫曰杜言癸丑二十六日者見與下四月一日?相近知非二?也</hi>士莊子曰<lb/>
　高子相大子以會諸侯將社稷是?而皆不敬注厚<lb/>
　與光俱不敬棄社稷也其將不免乎注為十九年齊<lb/>
　殺高厚二十五年?其君光?夏四月戊午會于柤<lb/>
<pb n="4b"/>
　注經書春書始行也戊午月一日疏<hi>正義曰?言夏會而經書春知</hi>
　<hi>經書始行?言?日也諸赴盟?者初去告行而巳盟?必行還乃書何則初去之時未知所?幾國豈</hi>
　<hi>得即書會也?其皆是行還告廟乃書之耳但所書者或追記發國之初或即書所會之日此?柤以其</hi>
　<hi>經?不同乃知春行夏會其餘?無會日亦應有如此者如此之類是追記初行也二十年六月庚申公</hi>
　<hi>?晉侯云云于澶淵成五年十二月己丑公會晉侯云云于蟲牢如此之類是即書會日也此蓋舊無定</hi>
　<hi>法史官不同故立文異耳</hi>○晉荀偃士?請伐偪陽而封宋向戌<lb/>
　焉注以宋常事晉而向戌有賢行故欲封之為附庸<lb/>
　音義<hi>行下孟反</hi>荀罃曰城小而固勝之不武弗勝為笑固<lb/>
<pb n="5a"/>
　請丙寅圍之弗克注丙寅四月九日孟氏之臣秦堇<lb/>
　父輦重如役注堇父孟獻子家臣?挽重車以從師<lb/>
　音義<hi>堇徐音謹挽音晚</hi>疏<hi>正義曰重者車名也載物必重謂之重人挽以行謂之輦軍行以載</hi>
　<hi>器物止則以為藩營此人挽此重車以從役也宣十二年?巳具之</hi>偪陽人?門諸侯<lb/>
　之士門焉注見門開故攻之縣門發郰人紇抉之以<lb/>
　出門者注門者諸侯之士在門?者也紇郰邑大夫<lb/>
　仲尼父叔梁紇也郰邑魯縣東南莝城是也言紇多<lb/>
　力抉舉縣門出在?者音義<hi>縣音?注及下同郰側留反紇恨發反抉烏穴</hi>
<pb n="5b"/>
　<hi>反徐又古穴反出如字一音尺遂反</hi>疏<hi>正義曰縣門者編版廣長如門施關機以縣門上有?則發機</hi>
　<hi>而下之諸侯之士攻偪陽之門巳有入者縣門乃發郰人紇抉而舉之以出門者門者謂攻門者也紇為</hi>
　<hi>郰邑大夫公邑大夫皆以邑名冠之呼為某人孔子之父名紇字叔梁古人名字並言者皆先字而後名</hi>
　<hi>故史記孔子世家稱為叔梁紇也服?云抉撅也謂以木撅抉縣門使舉令下容人出也門者下屬為句</hi>
　狄虒彌建大車之輪而蒙之以甲以為櫓注狄虒彌<lb/>
　魯人也蒙覆也櫓大楯音義<hi>虒音斯彌徐音?一音武脾反櫓音魯楯常尹</hi>
　<hi>反又音尹</hi>左執之右拔?以成一隊注百人為隊音義<hi>隊徒</hi>
　<hi>對反徐徒猥反</hi>疏<hi>正義曰鄭?云大車平地載任之車也考工記車人為車柯長三尺大車轂長半柯</hi>
<pb n="6a"/>
　<hi>輪崇三柯是輪高九尺其車罔圓周二丈七尺建立也立此大車之輪而覆之以甲以為櫓也考工記殳</hi>
　<hi>長尋有四尺車?常崇於殳四尺八尺曰尋倍尋曰常則?長一丈六尺也隊是行列之名百人為隊相</hi>
　<hi>?為然成一隊者言其當百人也</hi>孟獻子曰詩所謂有力如虎者也<lb/>
　注詩邶風也音義<hi>邶音佩</hi>主人縣布堇父登之及堞而<lb/>
　?之注偪陽人縣布以試外勇者音義<hi>堞音牒徐養?反</hi>隊<lb/>
　則又縣之蘇而復上者三主人辭焉乃退注主人嘉<lb/>
　其勇故辭謝不復縣布音義<hi>隊直類反復扶又反注同上時掌反三息暫反</hi>
　<hi>又如字</hi>疏<hi>正義曰宣八年傳曰晉人獲秦諜殺諸絳市六日而蘇則蘇者死而更生之名也堇父隊</hi>
<pb n="6b"/>
　<hi>而悶?似若死然得蘇悟而復緣布上</hi>帶其斷以徇於軍三日注帶其<lb/>
　斷布以示勇音義<hi>斷徒亂反徇似俊反</hi>諸侯之師久於偪陽荀<lb/>
　偃士?請於荀罃曰水潦將降懼不能歸注向夏恐<lb/>
　有久雨從丙寅至庚寅二十五日故曰久音義<hi>潦音老</hi>
　請班師注班還也知伯怒注知伯荀罃音義<hi>知音智</hi>投<lb/>
　之以机出於其間注出偃?之間音義<hi>机本又作几同</hi>曰女<lb/>
　成二事而後告余注二事伐偪陽封向戌音義<hi>女音汝下</hi>
　<hi>及注皆同</hi>余恐亂命以不女違注既成改之為亂命女?<lb/>
<pb n="7a"/>
　勤君而興諸侯牽帥老夫以至于此?無武守注無<lb/>
　武功可執守而又欲易余罪曰是實班師不然克矣<lb/>
　注謂偃?將言爾余羸老也可重任乎注不任受女<lb/>
　此責音義<hi>羸劣危反重直用反任音壬注同</hi>七日不克必爾乎取之<lb/>
　注言當取女以謝不克之罪五月庚寅注月四日荀<lb/>
　偃士?帥卒攻偪陽親受矢石注躬在矢石間音義<lb/>
　<hi>卒子忽反</hi>疏<hi>正義曰服?云古者以石為箭鏑引國語有隼集於陳侯之庭楛矢貫之石砮以證石為</hi>
　<hi>箭鏃若石是箭鏃則猶是矢也何須矢石?言杜言在矢石間則不以石為矢也周禮職金凡國有大故</hi>
<pb n="7b"/>
　<hi>而用金石則掌其令鄭?云用金石者作槍雷之屬雷即礧也兵法守城用礧石以擊攻者陳思王征蜀</hi>
　<hi>論云下礧成雷榛殘木碎是也</hi>甲午滅之注月八日書曰遂滅偪陽<lb/>
　言自?也注言其因會以滅國非之也疏<hi>正義曰僖四年公會</hi>
　<hi>齊侯云云侵蔡蔡潰遂伐楚二十三年齊侯伐?遂伐晉如此之類一行而有二事者法當言遂遂非善</hi>
　<hi>惡之名而此?特云書曰遂滅偪陽言自會也則知此言遂者有非之之意所以然者彼因伐遂伐本謀</hi>
　<hi>成行兵容可一舉而伐兩國?非征伐之事荀偃士?於?始請則偪陽無大罪諸侯無宿謀因?滅人</hi>
　<hi>情在可責?稱言自?也是尤其從?行也釋例云?以訓上下??刑遂滅偪陽言滅生於會非本意</hi>
　<hi>也是言因?以滅國非之之事也書曰者是仲尼新意則舊史不然本蓋?書諸侯滅偪陽仲尼改之而</hi>
<pb n="8a"/>
　<hi>言遂耳</hi>以與向戌向戌辭曰君若猶辱鎮撫宋國而以<lb/>
　偪陽光?寡君?臣安矣其何貺如之注言見賜之<lb/>
　厚無過此音義<hi>貺音?賜也</hi>疏<hi>正義曰光昭宋國開其疆竟以賜寡君</hi>若?<lb/>
　賜臣是臣興諸侯以自封也其何罪大焉敢以死請<lb/>
　乃予宋公○宋公享晉侯於楚丘請以桑林注桑林<lb/>
　殷天子之樂名疏<hi>正義曰若非天子之樂則宋人不當請荀罃不須辭以宋人請而荀</hi>
　<hi>罃辭?其非常樂也宋是殷後得用殷樂知桑林是殷天子之樂名也經典言樂殷為大護而此復云桑</hi>
　<hi>林者蓋殷家本有二樂如周之大武象舞也名為大?則傳記有說湯以?政治民除其邪虐言能覆?</hi>
<pb n="8b"/>
　<hi>下民使得其所故名其樂為大護其曰桑林先儒無說惟書傳言湯伐桀之後大旱七年史卜曰當以人</hi>
　<hi>為禱湯乃剪?斷爪自以為牲而禱於桑林之社而雨大至方數千里或曰禱桑林以得雨遂以桑林名</hi>
　<hi>其樂也皇甫謐云殷樂一名桑林以桑林為大護?名無文可馮未能察也</hi>荀罃辭注辭<lb/>
　讓之荀偃士?曰諸侯宋魯於是觀禮注宋王者後<lb/>
　魯以周公故皆用天子禮樂故可觀魯有禘樂?祭<lb/>
　用之注禘三年大祭則作四代之樂?祭?公則用<lb/>
　諸侯樂音義<hi>禘大計反</hi>疏<hi>正義曰?堂位云季夏六月以禘禮祀周公於大廟朱干玉戚</hi>
　<hi>冕而舞大武皮弁素積裼而舞大夏彼禘祭唯用大武大夏而不言韶護以二十九年魯為季札舞四代</hi>
<pb n="9a"/>
　<hi>之樂知四代之樂魯皆有之?堂位云凡四代之服器魯兼用之禘是三年大祭禮無過者知禘祭於大</hi>
　<hi>廟則作四代之樂也禮唯周公之廟得用天子之禮知其?祭?公則用諸侯之樂諸侯之樂謂時王所</hi>
　<hi>制之樂大武是也然則禘是禮之大者?公不得與同而於?得同禘者?者敬鄰國之?故得用大祭</hi>
　<hi>之樂也其天子享諸侯亦同祭樂故大司樂云大祭祀王出入奏王夏尸出入奏肆夏牲出入奏昭夏大</hi>
　<hi>饗不入牲其他如祭祀鄭注云不入牲不奏昭夏王出入?出入亦奏王夏奏肆夏又禮記祭統云大嘗</hi>
　<hi>禘升歌清廟下而管象仲尼燕居云兩君相見亦升歌清廟下而管象是祭與享?用樂同也而荀罃云</hi>
　<hi>我辭禮矣沈氏云嘉樂不野合故也魯之禘祭用四代樂則天子禘用六代樂也鄭康成義以為禘祫各</hi>
　<hi>異祫大禘小天子祫用六代之樂禘用四代之樂魯有禘樂謂有周之禘祭之樂非左氏義也劉炫云禘</hi>
<pb n="9b"/>
　<hi>是大禮?得與同者享?用樂禮?無文但?禮既輕必異於禘魯以享?當時之失用之巳久遂以為</hi>
　<hi>常荀偃士?引過謬之事以諂晉侯使?宋耳魯以禘樂享?猶以十一牢為士鞅吳以引徵百牢亦非</hi>
　<hi>正也</hi>宋以桑林享君不亦可乎注言俱天子樂也舞師<lb/>
　題以旌夏注師樂師也旌夏大旌也題識也以大旌<lb/>
　表識其行列音義<hi>題大兮反夏?雅反注同識申志反又如字下同行?郎反</hi>疏<lb/>
　<hi>正義曰舞師樂人之師主陳設樂事者也謂舞初入之時舞師建旌夏以引舞人而入以題識其舞人之</hi>
　<hi>首故晉侯卒見懼而退入于房也謂之旌夏?形制大而?為之名也</hi>晉侯懼而退入<lb/>
　于房注旌夏非常卒見之人心偶有所畏音義<hi>卒寸忽反</hi>
<pb n="10a"/>
　去旌卒享而還及著雍疾注晉侯疾也著雍晉地音<lb/>
　義<hi>去起呂反著徐都慮反一音除慮反雍於用反</hi>卜桑林見注祟見於卜兆<lb/>
　音義<hi>見賢遍反注同祟息遂反</hi>荀偃士?欲奔請禱焉注奔走還<lb/>
　宋禱謝音義<hi>禱丁老反</hi>荀罃不可曰我辭禮矣彼則以之<lb/>
　注以用也猶有鬼神於彼加之注言自當加罪於宋<lb/>
　晉侯有間注間疾差也音義<hi>差初賣反</hi>以偪陽子歸獻于<lb/>
　武宮謂之夷俘注諱俘中國故謂之夷音義<hi>俘芳夫反</hi>疏<lb/>
　<hi>正義曰昭十七年晉荀吳滅陸渾之戎獻俘于文宮不言謂之夷俘彼真是戎也此言謂之夷俘?非夷</hi>
<pb n="10b"/>
　<hi>而謂之夷知其諱俘中國改名之也莊三十一年?例曰凡諸侯有四夷之功則獻于王中國則否中國</hi>
　<hi>之俘既不合獻王故獻廟亦諱知其無罪??於心故諱之謂之夷俘</hi>偪陽妘姓也使<lb/>
　周?史選其族嗣納諸霍人禮也注霍晉邑?史掌<lb/>
　爵祿廢置者使選偪陽宗族賢者令居霍奉妘姓之<lb/>
　祀善不滅姓故曰禮也使周史者示有王命音義<hi>令力</hi>
　<hi>呈反下令在勸令同</hi>疏<hi>正義曰霍是舊國閔元年晉獻公滅之以為晉邑也?史掌爵祿廢置周禮?</hi>
　<hi>史職文也禮天子不滅國諸侯不滅姓其身有罪宜廢者選其親而賢者更紹立之論語所云興滅國繼</hi>
　<hi>?世者謂此也晉侯以偪陽之罪不合?祀故歸諸天子使周?史選偪陽宗族賢者繼嗣偪陽之後令</hi>
<pb n="11a"/>
　<hi>居晉之霍邑以奉妘姓之嗣依鄭語及世本皆云偪陽妘姓是祝融之孫陸終第四子求言之後虞夏以</hi>
　<hi>來世祀不?今復繼之善其不滅姓故曰禮也晉侯不自選其人而使周?史者諸侯不得?封示有王</hi>
　<hi>命不自?也言納諸霍人者此霍邑或稱霍人猶如晉邑謂之?人也必知霍人為霍邑者班固漢書樊</hi>
　<hi>噲傳云攻霍人是霍人邑名也劉炫云霍晉邑人掌邑大夫猶鄹邑大夫稱鄹人紇蓋使為晉附庸也</hi>
　師歸孟獻子以秦堇父為右注嘉其勇力生秦丕?<lb/>
　事仲尼注言堇父以力相尚子事仲尼以?相尚音<lb/>
　義<hi>秦丕?一本作泰不?</hi>○六月楚子囊鄭子耳伐宋師于訾<lb/>
　毋注宋地音義<hi>訾子斯反毋音無</hi>庚午圍宋門于桐門注不<lb/>
<pb n="11b"/>
　成圍而攻其城門○晉荀罃伐秦報其侵也注侵在<lb/>
　九年○?侯救宋師于襄牛鄭子展曰必伐?不然<lb/>
　是不與楚也得罪於晉又得罪於楚國將若之何子<lb/>
　駟曰國病矣注師數出疲病也音義<hi>數所角反疲音皮</hi>子展<lb/>
　曰得罪於二大國必亡病不猶愈於亡乎諸大夫皆<lb/>
　以為然故鄭皇耳帥師侵?楚令也注亦兼受楚之<lb/>
　?命也皇耳皇戌子孫文子卜追之獻兆於定姜姜<lb/>
　氏問繇注繇兆辭音義<hi>繇直救反</hi>疏<hi>正義曰周禮大卜掌三兆之法一曰玉兆</hi>
<pb n="12a"/>
　<hi>二曰瓦兆三曰原兆其經兆之體皆百有二十其頌皆千有二百鄭?云頌謂繇也是言灼龜得兆其兆</hi>
　<hi>各有繇辭?下三句是也此?唯言兆有此辭不知卜得何兆但知舊有此辭故卜者得據以答姜耳其</hi>
　<hi>千有二百皆此類也此繇辭皆韻古人讀?與陵為韻詩無羊正月皆以雄韻蒸韻陵是其事也</hi>曰<lb/>
　兆如山陵有夫出征而喪其雄姜氏曰征者喪雄禦<lb/>
　寇之利也大夫圖之?人追之孫蒯獲鄭皇耳于犬<lb/>
　丘注蒯孫林父子音義<hi>喪息浪反下同禦魚?反蒯苦怪反</hi>○秋七月<lb/>
　楚子囊鄭子耳伐我西鄙注於魯無所恥諱而不書<lb/>
　其義未聞疏<hi>正義曰服?云不書諱從晉不能服鄭旋復為楚鄭所伐恥而諱之也杜以從</hi>
<pb n="12b"/>
　<hi>盟主而不能服叛國於魯未足為恥被伐無所可諱故云其義未聞</hi>還圍蕭八月丙寅<lb/>
　克之注蕭宋邑九月子耳侵宋北鄙孟獻子曰鄭其<lb/>
　有災乎師競巳甚注競?競也音義<hi>???之爭下文與之爭同</hi>
　周猶不堪競?鄭乎注周謂天王有災其執政之三<lb/>
　士乎注鄭簡公幼少子駟子國子耳秉政故知三士<lb/>
　任其禍也為下?殺三大夫傳音義<hi>少詩照反任音壬</hi>○莒<lb/>
　人間諸侯之有事也故伐我東鄙注諸侯有討鄭之<lb/>
　事音義<hi>間間?之間</hi>○諸侯伐鄭齊崔杼使大子光先至<lb/>
<pb n="13a"/>
　于師故長於滕注太子宜?之以上卿而今晉悼以<lb/>
　一時之宜令在滕侯上故傳從而釋之音義<hi>長丁丈反</hi>己<lb/>
　酉師於牛首注鄭地○初子駟與尉止有爭將禦諸<lb/>
　侯之師而黜其車注禦牛首師也黜減損尉止獲又<lb/>
　與之爭注獲囚俘子駟抑尉止曰爾車非禮也注言<lb/>
　女車猶多過制疏<hi>正義曰前巳減損其車復云爾車非禮?是仍嫌車多言其過制大</hi>
　<hi>夫之制不知車常幾?從軍之車未必制有定限子駟心憎尉止嫌其豪富本意不為過禮制也</hi>遂<lb/>
　弗使獻注不使獻所獲初子駟為田洫司氏堵氏侯<lb/>
<pb n="13b"/>
　氏子師氏皆喪田焉注洫田畔溝也子駟為田洫以<lb/>
　正封疆而侵四族田音義<hi>洫況域反堵音者或丁古反喪息浪反下同疆居良</hi>
　<hi>反</hi>疏<hi>正義曰考工記匠人為溝洫耜廣五寸二耜為/耦一耦之伐廣尺深尺謂之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>田首倍之廣二</hi>
　<hi>尺深二尺謂之遂九夫為井井間廣四尺深四尺謂之溝方十里為成成間廣八尺深八尺謂之洫方百</hi>
　<hi>里為同同間廣二尋深二仞謂之澮然則溝洫俱是通水之路相對大小為異耳皆於田畔為之故云田</hi>
　<hi>畔溝也為田造洫故稱田洫此四族皆是富家占田過制子駟為此田洫正其封疆於分有?則滅給他</hi>
　<hi>人故正封疆而侵四族田也小司徒云九夫為井四井為邑四邑為丘四丘為甸四甸為縣四縣為都注</hi>
　<hi>云此謂都鄙采地之制也</hi>故五族聚?不逞之人因公子之徒以<lb/>
<pb n="14a"/>
　作亂注八年子駟所殺公子媐等之黨音義<hi>媐許其反本亦</hi>
　<hi>作熙又音怡</hi>於是子駟當國注攝君事也子國為司馬子<lb/>
　耳為司空子孔為司徒冬十月戊辰尉止司臣侯晉<lb/>
　堵女父子師僕帥賊以入晨攻執政于西?之朝注<lb/>
　公宮殺子駟子國子耳?鄭伯以如北宮子孔知之<lb/>
　故不死注子孔公子嘉也知難不告利得其處也為<lb/>
　十九年殺公子嘉?音義<hi>難乃旦反處昌慮反</hi>書曰盜言無大<lb/>
　夫焉注尉止等五人皆士也大夫謂卿子西聞盜不<lb/>
<pb n="14b"/>
　儆而出注子西公孫夏子駟子音義<hi>儆音景夏?雅反</hi>尸而<lb/>
　追盜注先臨尸而追盜盜入於北?乃歸授甲臣妾<lb/>
　多逃器用多喪子?聞盜注子國子為門者注置守<lb/>
　門庀?司注具?官音義<hi>庀匹婢反</hi>閉府庫慎閉藏完守<lb/>
　備成列而後出兵車十七乘注千二百七十五人音<lb/>
　義<hi>藏才浪反又如字守手又反乘繩證反</hi>尸而攻盜於北宮子蟜帥國<lb/>
　人助之殺尉止子師僕盜?盡死侯晉奔晉堵女父<lb/>
　司臣尉翩司齊奔宋注尉翩尉止子司齊司臣子音<lb/>
<pb n="15a"/>
　義<hi>翩音篇</hi>子孔當國注代子駟為載書以位序聽政辟<lb/>
　注自?卿諸司各守其職位以受執政之法不得與<lb/>
　朝政音義<hi>辟婢亦反與音預下魯不與同</hi>疏<hi>正義曰於時鄭伯幼弱政在諸卿國事相與議</hi>
　<hi>之不得一人獨?子孔性好?權自以身既當國望其一聽於己新經禍亂與大夫設盟為盟載之書曰</hi>
　<hi>自?卿諸司以下皆以位之次序一聽執政之法悉皆稟受成旨不得干與朝政令其權柄在己也大夫</hi>
　<hi>諸司門子不順子?謂之?欲難成謂此也服?云鄭舊世卿父死子代今子孔欲擅改之使以次先為</hi>
　<hi>士大夫乃至卿也若如服言唯當門子恨耳何由大夫諸司亦不順也子孔若為此法?是自害其子子</hi>
　<hi>孔之子亦當恨何獨他家門子乎焚書倉門則還依舊法舊法若父死子代子產即應代父何由十九年</hi>
<pb n="15b"/>
　<hi>始立為卿</hi>大夫諸司門子弗順將誅之注子孔欲誅不順<lb/>
　者子產止之請為之焚書注?止子孔又勸令燒除<lb/>
　載書音義<hi>為于偽反</hi>子孔不可曰為書以定國?怒而焚<lb/>
　之是?為政也國不亦難乎注難以至治音義<hi>治直吏反</hi>
　子產曰?怒難犯?欲難成合二難以安國危之道<lb/>
　也不如焚書以安?子得所欲注欲為政也?亦得<lb/>
　安不亦可乎專欲無成犯?興禍子必從之乃焚書<lb/>
　於倉門之外?而後定注不於朝?燒欲使?近見<lb/>
<pb n="16a"/>
　所燒○諸侯之師城虎牢而戍之晉師城梧及制注<lb/>
　欲以偪鄭也不書城魯不與也梧制皆鄭舊地音義<lb/>
　<hi>梧音吾</hi>士魴魏絳戍之書曰戍鄭虎牢非鄭地也言將<lb/>
　歸焉注二年晉城虎牢而居之今鄭復叛故脩其城<lb/>
　而置戍鄭服則欲以還鄭故夫子追書繫之於鄭以<lb/>
　見晉志音義<hi>復扶又反見賢遍反下同</hi>疏<hi>正義曰如此傳文諸侯戍虎牢士魴魏絳戍梧</hi>
　<hi>與制耳其虎牢之?亦應更有晉戍也二年晉城虎牢則虎牢久巳屬晉非復鄭有今繫鄭者晉侯之意</hi>
　<hi>鄭人若服將歸之焉善晉侯故探其心而繫之鄭也釋例曰虎牢鄭之郊竟晉人既有之矣又城而居之</hi>
<pb n="16b"/>
　<hi>將以脅鄭鄭畏而?服遇楚而復叛八年之間一南一北至於數四晉悼慮其未巳故大城置戍先以示</hi>
　<hi>威鄭服之日釋戍而歸之?立刑行故能終有鄭國春秋探書其本心善之也</hi>鄭及晉平○<lb/>
　楚子囊救鄭十一月諸侯之師還鄭而南至於陽陵<lb/>
　注還繞也陽陵鄭地音義<hi>還本亦作環?關反徐音患注同</hi>楚師不<lb/>
　退知武子欲退曰今我逃楚楚必驕驕則可與戰矣<lb/>
　注武子荀罃欒黶曰逃楚晉之恥也合諸侯以益恥<lb/>
　不如死我將獨進師遂進己亥與楚師夾潁而軍注<lb/>
　潁水出城陽至下蔡入淮音義<hi>潁音穎</hi>子蟜曰諸侯?<lb/>
<pb n="17a"/>
　有成行必不戰矣注言有成去之志從之將退不從<lb/>
　亦退注從猶服也退楚必圍我猶將退也不如從楚<lb/>
　亦以退之注以退楚宵?潁與楚人盟注夜渡畏晉<lb/>
　知之欒黶欲伐鄭師注伐?潁者荀罃不可曰我實<lb/>
　不能禦楚又不能庇鄭鄭何罪不如致怨焉而還注<lb/>
　致怨為後伐之資音義<hi>禦魚呂反庇必利反</hi>今伐其師楚必救<lb/>
　之戰而不克為諸侯笑克不可命注勝負難要不可<lb/>
　命以必克音義<hi>要一遙反</hi>不如還也丁未諸侯之師還侵<lb/>
<pb n="17b"/>
　鄭北鄙而歸注欲以致怨楚人亦還注鄭服故也○<lb/>
　王叔陳生與伯輿爭政注二子王卿士音義<hi>輿本又作與音</hi>
　<hi>同</hi>王右伯輿注右助音義<hi>右音又注同</hi>王叔陳生怒而出<lb/>
　奔及河王復之注欲奔晉殺史狡以?焉注說王叔<lb/>
　也音義<hi>狡古卯反說音悅注同又如字</hi>不入遂處之注處叔河上晉<lb/>
　侯使士?平王室王叔與伯輿訟焉注?曲直王叔<lb/>
　之宰注宰家臣與伯輿之大夫瑕禽注瑕禽伯輿屬<lb/>
　大夫坐獄於王庭注獄訟也周禮命夫命婦不躬坐<lb/>
<pb n="18a"/>
　獄訟故使宰與屬大夫對爭曲直士?聽之王叔之<lb/>
　宰曰篳門閨竇之人而皆陵其上其難為上矣注篳<lb/>
　門柴門閨竇小?穿壁為?上?下方狀如圭也言<lb/>
　伯輿?賤之家音義<hi>篳音必閨音圭本亦作圭竇音豆</hi>瑕禽曰昔平<lb/>
　王東遷吾七姓從王牲用備具王?之而賜之騂旄<lb/>
　之盟注平王徙時大臣從者有七姓伯輿之祖皆在<lb/>
　其中主為王備犧牲共祭祀王恃其用故與之盟使<lb/>
　世守其職騂旄赤牛也舉騂旄者言得重盟不以犬<lb/>
<pb n="18b"/>
　雞音義<hi>從才用反注同又如字騂息營反字林許營反旄音毛為于偽反共音恭</hi>疏<hi>正義曰七</hi>
　<hi>姓從王從王之大臣有七姓也瑕禽言伯輿之祖是七姓之一言其世貴也其祖為王主備犧牲以共祭</hi>
　<hi>祀王家牲用備具王恃?之言其世有功也平王初遷國家未定故與大臣結盟令使世掌其職也周禮</hi>
　<hi>牧人陽祀用騂牲檀弓云周人尚赤牲用騂尚書洛誥云文王騂牛一武王騂牛一諸言騂皆是赤牛則</hi>
　<hi>知此騂旄是赤牛也旄謂尾也共旌旗之用故其字從□□者旌旗行而從風偃也</hi>曰世世無<lb/>
　失職若篳門閨竇其能來東底乎且王何?焉注言<lb/>
　我若貧賤何能來東使王恃其用而與之盟邪底至<lb/>
　也音義<hi>底音旨</hi>今自王叔之相也政以賄成注?財制<lb/>
<pb n="19a"/>
　政而刑放於寵注寵臣專刑不任法疏<hi>正義曰刑罰放赦之事在</hi>
　<hi>於寵臣</hi>官之師旅不勝其富注師旅之長皆受賂吾能<lb/>
　無篳門閨竇乎注言王叔之屬富故使吾貧疏<hi>正義曰勝</hi>
　<hi>訓堪也言財多故不可用盡不能堪此富</hi>唯大國圖之注圖猶議也下而<lb/>
　無直則何謂正矣注正者不失下之直音義<hi>何或作可誤也</hi>
　疏<hi>正義曰凡在上正定在下須?在下曲直瑕禽自云已有直理不被上知則是使下無直在上何謂</hi>
　<hi>正矣故云正者不失下之直也劉炫云七年?云正直為正正曲為直晉斷王朝之獄乃以下正上宣子</hi>
　<hi>若在下而無直心何以謂之為正也勸宣子使心正矣</hi>范宣子曰天子所右寡<lb/>
<pb n="19b"/>
　君亦右之所左亦左之注宣子知伯輿直不欲自專<lb/>
　故推之於王音義<hi>右音又下同左音佐下同左右亦並如字</hi>疏<hi>正義曰人有左右右</hi>
　<hi>便而左不便故以所助者為右不助者為左宣子知伯輿直故從王之所助也</hi>使王叔氏與<lb/>
　伯輿合要注合要辭王叔氏不能舉其契注要契之<lb/>
　辭音義<hi>契苦計反注同</hi>疏<hi>正義曰周禮鄉士職云辯其獄訟異其死刑之罪而要之鄭?云要</hi>
　<hi>之為其罪辭如今劾矣彼謂官人?取罪狀為其要約之辭如今斷事也漢世名斷獄為劾故云如今劾</hi>
　<hi>矣此言要辭亦是辭之要約如今辯答也合要者使其各為要約言語兩相辯答伯輿辭直王叔無以應</hi>
　<hi>之故不能舉其要契之辭也</hi>王叔奔晉不書不告也單靖公為卿<lb/>
<pb n="20a"/>
　士以相王室注代王叔<lb/>
經十有一年春王正月作三軍注增立中軍萬二千五<lb/>
百人為軍疏<hi>正義曰昭五年云?中軍?此年作而彼年舍故知舊有二軍今?立中軍也然則正是作中軍耳而云作三軍者傳言三子各?其乘則舊時屬己之乘?之以足成三軍是舊軍盡廢而全改作之故云作三軍也杜見其以二改三復據彼中軍之文故言?立中軍耳萬二千五百人為軍周禮夏官序文</hi>
夏四月四卜郊不從乃不郊注無傳疏<hi>正義曰此四月四卜與僖三十一年文同蓋亦三月三卜而四月又一卜也止言不郊不云免牲免牛?不以其體免直使歸其本牧而已故<pb n="20b"/>不書也</hi>
鄭公孫舍之帥師侵宋<lb/>
公會晉侯宋公?侯曹伯齊世子光莒子邾子滕子薛<lb/>
伯把伯小邾子伐鄭注世子光至復在莒子之先故晉<lb/>
悼亦進之音義<hi>復扶又反</hi>疏<hi>正義曰劉炫以為序莒上者直是先至非為先莒今知不然者?年?云齊大子光先至于師故長於滕是前經為先滕至序在滕子之上今經序在莒子之先?知亦先莒而至也若非先莒而至唯當還序滕子上耳劉炫無所依馮直云先至更長之而規杜氏非也</hi>
秋七月己未同盟于亳城北注亳城鄭地伐鄭而書同<lb/>
<pb n="21a"/>
盟鄭與盟可知音義<hi>亳蒲洛反徐扶各反與音預</hi>
公至自伐鄭注無傳<lb/>
楚子鄭伯伐宋<lb/>
公會晉侯宋公?侯曹伯齊世子光莒子邾子滕子薛<lb/>
伯把伯小邾子伐鄭注晉遂尊光會于蕭魚注鄭服而<lb/>
諸侯?蕭魚鄭地<lb/>
公至自會注無?以會至者觀兵而不果侵伐疏<hi>正義曰劉炫云杜釋例自言事勢相接或以始致或以終致是時史異辭何為此注而云不果侵伐今知劉?非者凡云<pb n="21b"/>或以始致或以終致皆據實有伐事今據?文云觀兵于鄭東門是則實無伐事故云不果侵伐劉不?此意而規杜非也</hi>
楚人執鄭行人良霄注良霄公孫輒子伯有也音義<hi>霄徐音消</hi>
冬秦人伐晉<lb/>
　傳十一年春季武子將作三軍注魯本無中軍唯上<lb/>
　下二軍皆屬於公有事二卿更帥以征伐季氏欲專<lb/>
　其民人故假立中軍因以改作音義<hi>更音庚</hi>疏<hi>正義曰以昭五</hi>
<pb n="22a"/>
　<hi>年舍中軍知此時作者作中軍是魯本無中軍也以閔元年晉侯作二軍謂之上軍下軍知魯有二軍亦</hi>
　<hi>名上下軍也此言請為三軍各征其軍知?前二軍皆屬公也明其有事則二卿更互帥之以征伐耳三</hi>
　<hi>卿不得?其民也此時襄公幼弱季氏世秉魯政因公之少欲專其民故假立中軍因以改作也禮明堂</hi>
　<hi>位云成王封周公於曲阜地方七百里其時必有三軍也詩魯頌閟宮頌僖公能復周公之宇云公徒三</hi>
　<hi>萬鄭?云大國三軍合三萬七千五百人言三萬者舉成數也則僖公復古制亦三軍矣蓋自文公以來</hi>
　<hi>霸主之令軍多則貢事多自減為二軍耳非是魯?不滿三軍也若然昭五年舍中軍書之於經往前若</hi>
　<hi>減一軍亦應書之而經不書者作三軍與舍中軍皆是變故改常卑弱公室季秉國權?擅改作以故史</hi>
　<hi>特書之耳若國家自量彊弱其軍或減或益國史不須書也何則僖公復古始有三萬則以前無三萬矣</hi>
<pb n="22b"/>
　<hi>僖公作亦不書何怪舍不書也蘇氏亦云僖公之時實有三軍自文以後舍其一軍不書者非是故有所</hi>
　<hi>舍故不書蘇氏又云鄭注詩公徒三萬以為三軍鄭答臨碩之問云公徒三萬為二軍者鄭?問而答當</hi>
　<hi>以詩箋為正蘇氏又云蒐于紅革車千乘所以今不滿三軍者以當時采地?多公邑民少故不能滿三</hi>
　<hi>軍三子各?其乘以足之與前?異也周禮小司徒云凡起徒役無過家一人是家出一人故鄉為一軍</hi>
　<hi>天子六軍出自六鄉則大國三軍出自三鄉其餘公邑采地之民不在三軍之數季武子今為三軍則異</hi>
　<hi>於是矣以魯國屬公之民皆分為三亦謂之三軍其軍之民不啻一萬二千五百家也何則魯國合竟之</hi>
　<hi>民屬公者豈唯有三萬七千五百家乎明其決不然矣由此言之此作三軍與禮之三軍名同而實異也</hi>
　<hi>春秋之世兵革遞興出軍多少量敵彊弱勍?未息卒士盡行士卒之數無復定準成二年鞍之戰晉車</hi>
<pb n="23a"/>
　<hi>八百乘計有六萬人唯三卿帥之昭十三年平丘之?晉叔向云寡君有甲車四千乘在計四千士卒成</hi>
　<hi>二十四軍爾時晉國唯立三軍則甲車四千屬三軍耳其軍豈止一萬二千五百人乎昭八年魯蒐于紅</hi>
　<hi>?稱革車千乘千乘之?充三軍之數明知此分合竟之民以為三軍軍之所統其數異於禮也何休膏</hi>
　<hi>肓以為左氏說云尊公室休以為與舍中軍義同於義左氏為短鄭康成箴云左氏傳云作三軍三分公</hi>
　<hi>室各有其一謂三家始?兵甲卑公室云左氏說者尊公室失左氏意?矣義符杜說也</hi>告叔孫<lb/>
　穆子曰請為三軍各征其軍注征賦稅也三家各征<lb/>
　其軍之家屬音義<hi>稅舒?反</hi>疏<hi>正義曰周禮大司徒以土均之法制天下之地征王</hi>
　<hi>制云市廛而不稅關譏而不征經典之文通謂賦稅為征故云征賦稅也?前民皆屬公公稅其民以分</hi>
<pb n="23b"/>
　<hi>賜?臣今武子欲令民即屬已己所應得自稅取之恐穆子不從故先言之請分國?之民以為三軍三</hi>
　<hi>家各自征稅其軍之家屬冀望穆子亦便於己而從其計也言軍之家屬者丁壯從軍者官無所稅其家</hi>
　<hi>屬不入軍者乃稅之耳</hi>穆子曰政將及子子必不能注政者霸<lb/>
　國之政令禮大國三軍魯次國而為大國之制貢賦<lb/>
　必重故憂不能堪疏<hi>正義曰於時天子衰?政在霸主霸主量國大小責其貢賦若</hi>
　<hi>不為三軍則是次國若作三軍則為大國大國之制貢賦必重故云霸主重貢之政將及於子子必不能</hi>
　<hi>堪之憂其不能堪之言三軍不可為也魯為三軍二軍國之大小同耳但作三軍則自同大國自同大國</hi>
　<hi>則霸主必依大國責其貢重也</hi>武子固請之穆子曰然則盟諸注穆<lb/>
<pb n="24a"/>
　子知季氏將復變易故盟之音義<hi>復扶又反</hi>乃盟諸僖閎<lb/>
　注僖宮之門音義<hi>閎音宏</hi>疏<hi>正義曰釋宮云衖門謂之閎孫炎曰巷舍間道也李</hi>
　<hi>?曰閎巷頭門也以此知僖閎是僖公之廟門也</hi>詛諸五父之衢注五父衢<lb/>
　道名在魯國東南詛以禍福之言相要音義<hi>詛側慮反父音</hi>
　<hi>甫衢其俱反要一?反</hi>正月作三軍三分公室而各有其一注<lb/>
　三分國民?三子各?其乘注?其車乘分以足成<lb/>
　三軍音義<hi>乘繩證反注及下?同?音怪足將住反亦如字</hi>疏<hi>正義曰往前民皆屬公國</hi>
　<hi>家自有二軍若非征伐不屬三子故三子自以采邑之民以為己之私乘如子產出兵車十七乘之類是</hi>
<pb n="24b"/>
　<hi>其私家車?也今既三分公室所分得者即是己有不須更立私?故三子各自??舊時車?部伍分</hi>
　<hi>以足成三軍也?者?其部伍將領也令使各自屬其軍不復立私乘故也</hi>季氏使其乘<lb/>
　之人以其役邑入者無征注使軍乘之人率其邑役<lb/>
　入季氏者無公征不入者倍征注不入季氏者則使<lb/>
　公家倍征之設利病欲?使入己故昭五年?曰季<lb/>
　氏盡征之民辟倍征故盡屬季氏疏<hi>正義曰其乘之人即所分得者</hi>
　<hi>國?三分有一之人也役謂共官力役則今之丁也邑謂賦稅若今之租調也以其役之與邑皆來入季</hi>
　<hi>氏者則無公征也若不以入季氏者則使公家倍征之當輸一而責其二也設利害以懼民敺之使入己</hi>
<pb n="25a"/>
　<hi>耳民畏倍征故盡歸季氏所分得者無一入公也知邑是賦稅者以言役邑入則役之與邑皆從民而入</hi>
　<hi>官也從民入官唯在力役與賦?耳故知邑是賦?也賦稅而謂之邑者賦?所入若私邑然故以邑言</hi>
　<hi>之</hi>孟氏使半為臣若子若弟注取其子弟之半也四<lb/>
　分其乘之人以三歸公而取其一叔孫氏使盡為臣<lb/>
　注盡取子弟以其父兄歸公疏<hi>正義曰昭五年?追說此事云季氏盡征</hi>
　<hi>之叔孫氏臣其子弟孟氏取其半焉叔孫氏臣其子弟不臣父兄謂取二分而二歸公也孟氏取其半又</hi>
　<hi>如叔孫所取其中更取其半又以半歸公謂取一分而三歸公也彼?順序此文顛倒?意以叔孫為主</hi>
　<hi>而先說孟氏言孟氏如叔孫所得使其半為己之臣叔孫所得子與弟也此孟氏若子若弟是子弟中課</hi>
<pb n="25b"/>
　<hi>取其一又分半以歸公也叔孫使子弟盡為己臣唯以父兄歸公耳</hi>不然不舍注制軍<lb/>
　分民不如是則三家不舍其故而改作也此蓋三家<lb/>
　盟詛之本言音義<hi>舍音捨</hi>疏<hi>正義曰如上所分三家所得又各分為四季氏盡取</hi>
　<hi>四分叔孫取二分而二分歸公孟氏取一分而三分歸公分國民以為十二三家得七公得五也舍謂舍</hi>
　<hi>故也制三軍分國民若不如是則三家不肯舍其故法而?改作也使盡為臣以上是序事之辭不然不</hi>
　<hi>舍一句是要契之語故云此?三家盟詛之本言盟詛本言必應詳具但史家?取其意而為之立文不</hi>
　<hi>復如本辭耳</hi>○鄭人患晉楚之故諸大夫曰不從晉國幾<lb/>
　亡注幾近也音義<hi>幾音機注同徐音畿</hi>楚弱於晉晉不吾疾也<lb/>
<pb n="26a"/>
　注疾急也晉疾楚將辟之何為而使晉師致死於我<lb/>
　注言當作何計楚弗敢敵而後可固與也注固與晉<lb/>
　也子展曰與宋為惡諸侯必至吾從之盟楚師至吾<lb/>
　又從之則晉怒甚矣晉能驟來楚將不能吾乃固與<lb/>
　晉大夫說之使疆埸之司惡於宋注使守疆場之吏<lb/>
　侵犯宋音義<hi>說音?疆居良反注同埸音亦注同</hi>宋向戌侵鄭大獲子<lb/>
　展曰師而伐宋可矣若我伐宋諸侯之伐我必疾吾<lb/>
　乃聽命焉且告於楚楚師至吾又與之盟而重賂晉<lb/>
<pb n="26b"/>
　師乃免矣注言如此乃免於晉楚之難音義<hi>難乃旦反</hi>夏<lb/>
　鄭子展侵宋注欲以致諸侯○四月諸侯伐鄭己亥<lb/>
　齊大子光宋向戌先至於鄭門於東門注傳釋齊太<lb/>
　子光所以序莒上也向戌不書宋公在?故其莫晉<lb/>
　荀罃至于西郊東侵舊許注許之舊國鄭新邑音義<lb/>
　<hi>莫音暮</hi>疏<hi>正義曰昭十二年?楚子云我皇祖伯父昆吾舊許是宅鄭人貪?其田而不我與是舊</hi>
　<hi>許為鄭邑也謂之舊許明是許之舊國許南遷而鄭得之</hi>?孫林父侵其北鄙六<lb/>
　月諸侯會于北林師于向注向地在潁川長社縣東<lb/>
<pb n="27a"/>
　北音義<hi>向舒亮反</hi>右還次于瑣注北行而西為右還滎陽<lb/>
　苑陵縣西有瑣候亭音義<hi>瑣素果反苑於阮反又於元反</hi>圍鄭觀兵<lb/>
　于南門注觀示也西濟于濟隧注濟隧水名音義<hi>濟隧</hi>
　<hi>上子禮反下音遂</hi>鄭人懼乃行成秋七月同盟于亳范宣子<lb/>
　曰不慎必失諸侯注慎敬威儀謹辭令諸侯道敝而<lb/>
　無成能無貳乎注數伐鄭皆罷於道路音義<hi>數所角反罷音</hi>
　<hi>皮</hi>乃盟載書曰凡我同盟毋薀年注薀積年穀而不<lb/>
　分災音義<hi>毋音無下皆同?紆粉反</hi>毋壅利注?山川之利音義<lb/>
<pb n="27b"/>
　<hi>壅於勇反</hi>毋保姦注藏罪人毋留慝注速去惡音義<hi>慝他得反</hi>
　<hi>下同去起呂反</hi>救災患恤禍亂同好惡?王室注?助也音<lb/>
　義<hi>好惡?如字或讀上呼報反下惡路反?將丈反</hi>或間?命司慎司盟名<lb/>
　山名川注二司天神音義<hi>間間?之間?命本或作?盟誤</hi>疏<hi>正義曰盟</hi>
　<hi>告諸神而先稱二司知其是天神也覲禮諸侯覲於天子為?方三百?壇十有二尋深四尺加方明于</hi>
　<hi>其上方明者木也方四尺設六色青赤白???設六玉圭璋琥璜璧琮公侯伯子男皆就其旂而立天</hi>
　<hi>子祀方明禮日月四瀆山川丘陵彼文雖不言盟其所陳設盟之禮也鄭?云方明者上下四方神明之</hi>
　<hi>象也會同而盟明神監之則謂之天之司盟有象者猶宗廟之有主乎天子?守之盟其神主日諸侯之</hi>
<pb n="28a"/>
　<hi>盟其神主山川王官之伯會諸侯而盟其神主月是言盟之所告告天神也鄭云神監之謂之司盟司盟</hi>
　<hi>非一神也其司慎亦不知指斥何神但在山川之上知其是天神耳名山山之有名者謂五嶽四鎮也名</hi>
　<hi>川謂四瀆也</hi>?神?祀注?祀在祀典者先王先公注先<lb/>
　王諸侯之大祖宋祖帝乙鄭祖厲王之比也先公始<lb/>
　封君音義<hi>大音泰凡大祖大廟大宮皆放此比必利反</hi>七姓十二國之祖<lb/>
　注七姓晉魯?鄭曹滕姬姓邾小邾曹姓宋子姓齊<lb/>
　姜姓莒巳姓把姒姓薛任姓實十三國言十二誤也<lb/>
　音義<hi>巳音紀或音把任音壬</hi>疏<hi>正義曰十三國為七姓世本世家文也姬即次曹意及則言不</hi>
<pb n="28b"/>
　<hi>以大小為次也實十三國而言十二服?云晉主盟不自數知不然者案定四年祝佗稱踐土之盟云晉</hi>
　<hi>重魯申於是晉為盟主自在盟?何因晉今主盟乃不自數故知字誤也劉炫難服?云案宣子恐失諸</hi>
　<hi>侯謹慎辭令告神要人身不自數已不在盟彼叛必速豈有如此理哉</hi>?神殛之注殛<lb/>
　誅也音義<hi>殛紀力反注同</hi>俾失其民隊命亡氏踣其國家注<lb/>
　踣斃也音義<hi>俾本又作卑必爾反隊直類反踣蒲北反徐又敷豆反斃婢世反</hi>○楚<lb/>
　子囊乞旅于秦注乞師旅於秦秦右大夫詹帥師從<lb/>
　楚子將以伐鄭鄭伯逆之丙子伐宋注鄭逆服故更<lb/>
　伐宋也秦師不書不與伐宋而還音義<hi>詹之?反與音預</hi>○<lb/>
<pb n="29a"/>
　九月諸侯悉師以復伐鄭注此夏諸侯皆復來故曰<lb/>
　悉師音義<hi>復扶又反注同</hi>鄭人使良霄大宰石<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>如楚告將<lb/>
　服于晉曰孤以社稷之故不能?君君若能以玉帛<lb/>
　綏晉不然則武震以攝威之孤之願也楚人執之書<lb/>
　曰行人言使人也注書行人言非使人之罪古者兵<lb/>
　交使在其間所以通命示整或執殺之皆以為譏也<lb/>
　?成而後告故書在蕭魚下石<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>為介故不書音義<lb/>
　<hi>
                        <graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>??反攝如字又之?反使所吏反注同介音界</hi>疏<hi>正義曰釋例曰使以行言言以接事信令之要</hi>
<pb n="29b"/>
　<hi>於是乎在舉不以怒則刑不濫刑不濫則兩國之情得通兵有不交而?者皆行人之?也是以雖飛矢</hi>
　<hi>在上走驛在下及其末節不統大理遷怒肆忿快意於行人譬諸豺狼求食而巳?曰鄭人使伯蠲行成</hi>
　<hi>晉人殺之非禮也兵交使在其間可也故夫子特顯行人之文行人有六而傳發其三者因良霄以顯其</hi>
　<hi>稱行人之事因于徵師以示其非罪因叔孫婼以同外?大夫則餘三人皆?例而為義也諸以行人為</hi>
　<hi>名通及外?以卿出使義取於非其罪也若濤塗?喜之屬罪在其身鄭叔詹魯行父之等以執政受罪</hi>
　<hi>本非使出故不稱行人從實而書皆以罪之也鄭祭仲之如宋也非?非聘與於見誘而以行人應命不</hi>
　<hi>能死節挾?以?其君故經不稱行人以罪之也是言罪之故不稱行人則稱行人者皆無罪也鄭人先</hi>
　<hi>遣告楚乃從諸侯故傳在?先也經在會後?成而後告執故書執在蕭魚?下</hi>○諸侯之<lb/>
<pb n="30a"/>
　師觀兵于鄭東門鄭人使王子伯駢行成甲戌晉趙<lb/>
　武入盟鄭伯冬十月丁亥鄭子展出盟晉侯注二盟<lb/>
　不書不告十二月戊寅會于蕭魚注經書秋史失之<lb/>
　疏<hi>正義曰會于蕭魚經雖無月但會下有冬故以為會在秋也傳言日月次第分明是經謬史官失之</hi>
　<hi>也</hi>庚辰赦鄭囚皆禮而歸之納斥候注不相備也音<lb/>
　義<hi>斥徐音尺一音昌夜反</hi>禁侵掠晉侯使叔肸告于諸侯注叔<lb/>
　肸叔向也告諸侯亦使赦鄭囚音義<hi>掠音亮肸許乙反向許丈反</hi>
　公使臧孫紇對曰凡我同盟小國有罪大國致討苟<lb/>
<pb n="30b"/>
　有以藉手鮮不赦宥寡君聞命矣注言晉討小國有<lb/>
　藉手之功則赦其罪人?義如是不敢不承命音義<lb/>
　<hi>藉在夜反注同鮮息淺反宥音又</hi>○鄭人賂晉侯以師悝師觸師蠲<lb/>
　注悝觸蠲皆樂師名音義<hi>悝苦回反蠲古?反又音圭</hi>疏<hi>正義曰樂師稱</hi>
　<hi>師下稱賂以樂知此三人皆樂師悝觸蠲是其名也服?見下有鐘鎛磬即云三師鐘師鎛磬師謂悝能</hi>
　<hi>鐘觸能鎛蠲能磬也然則鄭人以師茂師慧賂宋者又能鐘乎能鎛乎三師必是能鐘磬者要不可即以</hi>
　<hi>名次配言之</hi>廣車軘車淳十五乘甲兵備注廣車軘車皆<lb/>
　兵車名淳耦也音義<hi>廣古曠反軘徒?反淳述倫反徐又之倫反乘繩證反下及注</hi>
<pb n="31a"/>
　<hi>同</hi>疏<hi>正義曰皆是兵車而?為之名?其形制殊用處異也鄭?云廣車?陳之車也服?云軘車</hi>
　<hi>屯守之車也或可因所用遂為名及其用之亦無常也射禮數射算二算為純一算為?是淳為耦也</hi>
　凡兵車百乘注他兵車及廣軘共百乘疏<hi>正義曰?見服本皆</hi>
　<hi>云淳十五乘則凡兵車百乘者更合言軘廣或軘廣之外?有百乘杜本淳十五乘更以他兵車七十乘</hi>
　<hi>增軘廣共為百乘耳知非軘廣之外更有百乘而云兼軘廣者以上?言廣車軘車下云凡兵車百乘言</hi>
　<hi>凡是總攝之辭故知總上軘廣也若然直言兵車百乘於理自足上?云廣車軘車者以廣車軘車甲兵</hi>
　<hi>備足自外之車甲兵不備又?有車名非軘廣也</hi>歌鐘二肆注肆列也縣鐘<lb/>
　十六為一肆二肆三十二枚音義<hi>肆音四縣音?</hi>疏<hi>正義曰以肆為</hi>
<pb n="31b"/>
　<hi>列者鐘磬皆編縣之在簨虡而各有行列也周禮小胥云凡縣鐘磬半為堵全為肆鄭?云鐘磬者編縣</hi>
　<hi>之二八十六枚而在一虡謂之堵鐘一堵磬一堵謂之肆半之者謂諸侯之卿大夫士也諸侯之卿大夫</hi>
　<hi>半天子之卿大夫西縣鐘東縣磬士亦半天子之士縣磬而巳如鄭彼言鐘與磬全乃成為肆此傳於鐘</hi>
　<hi>?言肆者十六枚而在一虡古今皆同其虡不可分也虡不可分而云有全有半?如鄭言鐘磬相對肆</hi>
　<hi>為全單為半此?言歌鐘二肆則兼有磬矣若其無磬不得成肆杜以?唯云歌鐘故但?鐘數云三十</hi>
　<hi>二枚其磬數亦同矣此二肆皆為編縣也下云及其鎛磬者鎛是大鐘磬是大磬皆特縣之非編縣也據</hi>
　<hi>鄭?禮圖如此也言歌鐘者歌必先金奏故鐘以歌名之晉語孔晁注云歌鐘鐘以?歌也劉炫云?言</hi>
　<hi>歌鐘二肆及其鎛磬則鎛磬亦二肆肆之為名實由鐘磬相對但?於磬下不復更言其數於鐘則言二</hi>
<pb n="32a"/>
　<hi>肆明鎛磬數與之同乃成肆若磬無二肆則半賜魏絳無磬矣安得有金石也知色?名三十二枚也歌</hi>
　<hi>必先云云同</hi>及其鎛磬注鎛磬皆樂器音義<hi>鎛音博</hi>女樂二<lb/>
　八注十六人晉侯以樂之半賜魏絳曰子教寡人和<lb/>
　諸戎狄以正諸華注在四年八年之中九合諸侯如<lb/>
　樂之和注九合諸侯謂五年會戚又會城棣救陳七<lb/>
　年?鄬八年會邢丘九年盟于戲十年?柤又伐鄭<lb/>
　戍虎牢十一年同盟亳城北又會蕭魚疏<hi>正義曰服?云八年</hi>
　<hi>從四年以來至十一年也九合諸侯者五年?于戚一也其年又?于城棣救陳二也七年會于鄬三也</hi>
<pb n="32b"/>
　<hi>八年會于邢丘四也九年?于戲五也十年會于柤六也又戍鄭虎牢七也十一年同盟于亳城北八也</hi>
　<hi>又?于蕭魚九也晉語?此事云於今八年七合諸侯孔晁云不數救陳與戍鄭虎牢餘為七也如樂之</hi>
　<hi>和謂諸侯和同如樂之相應和也</hi>無所不諧注諧亦和也請與子樂<lb/>
　之注共此樂音義<hi>樂音洛一音岳注同</hi>辭曰夫和戎狄國之福<lb/>
　也八年之中九合諸侯諸侯無慝君之靈也二三子<lb/>
　之勞也臣何力之有焉抑臣願君安其樂而思其終<lb/>
　也詩曰樂旨君子殿天子之邦注詩小雅也謂諸侯<lb/>
　有樂美之?可以鎮撫天子之邦殿鎮也音義<hi>殿都遍反</hi>
<pb n="33a"/>
　<hi>注及下同</hi>樂旨君子福祿攸同注攸所也便蕃左右亦是<lb/>
　帥從注便蕃數也言?人相帥來服從便蕃然在左<lb/>
　右音義<hi>蕃音煩注同數所角反</hi>疏<hi>正義曰詩小雅采菽之篇也旨美也言樂美之?君子以</hi>
　<hi>有樂美之?可以鎮撫天子之邦國也以有樂美之?政故為福祿之所同歸也?能鎮邦國受福祿雖</hi>
　<hi>復??之人便蕃然數來在其左右亦於是相帥而來從之也</hi>夫樂以安?注和其<lb/>
　心也義以處之注處位以義禮以行之注行教令信<lb/>
　以守之注守所行仁以厲之注厲風俗而後可以殿<lb/>
　邦國同福祿來?人所謂樂也注言五?皆備乃為<lb/>
<pb n="33b"/>
　樂非但金石書曰居安思危注逸書思則有備有備<lb/>
　無患敢以此規注規正公公曰子之教敢不承命抑<lb/>
　微子寡人無以待戎注待遇接納不能濟河注渡河<lb/>
　南服鄭夫賞國之典也藏在盟府注司盟之府有賞<lb/>
　功之制疏<hi>正義曰周禮司盟?同則掌其盟約之載?盟則貳之貳之者寫兩本盟書一埋盟</hi>
　<hi>處一藏盟府也唯言?同之盟不掌功?之事而得有賞功之制者僖五年傳曰虢仲虢叔為文王卿士</hi>
　<hi>?在王室藏於盟府是司盟之府掌藏功?典?故有賞功之制也</hi>不可廢也子其受<lb/>
　之魏絳於是乎始有金石之樂禮也注禮大夫有功<lb/>
<pb n="34a"/>
　則賜樂疏<hi>正義曰以魏絳蒙賜始有金石之樂知未賜不得有也賜之而云禮也知禮法得賜</hi>
　<hi>之也周禮小胥云大夫判縣士特縣鄉飲酒禮云笙入堂下磬南北面鄉射禮云縣于洗東北西面喪大</hi>
　<hi>記云疾病君大夫徹縣是大夫得有鐘磬之樂有功乃賜之正禮也維言魏絳有金石之樂不言女樂女</hi>
　<hi>樂房中私宴之樂或不以賜之</hi>○秦庶長鮑庶長武帥師伐晉以救<lb/>
　鄭注庶長秦爵也不書救鄭已屬晉無所救音義<hi>長丁</hi>
　<hi>丈反下及注同鮑?卯反</hi>鮑先入晉地士魴禦之少秦師而弗設<lb/>
　備壬午武濟自輔氏注從輔氏渡河音義<hi>禦魚呂反後放此</hi>
　與鮑交伐晉師己丑秦晉戰于櫟晉師敗績易秦故<lb/>
<pb n="34b"/>
　也注不書敗績晉恥易秦而敗故不告也櫟晉地音<lb/>
　義<hi>櫟力的反徐失灼反易以豉反</hi>
經十有二年春王三月莒人伐我東鄙圍台注琅邪費<lb/>
縣南有台亭音義<hi>台?才反又音臺一音翼之反</hi>季孫宿帥師救台遂<lb/>
入鄆注鄆莒邑音義<hi>鄆音運</hi>
夏晉侯使士魴來聘<lb/>
秋九月吳子乘卒注五年會於戚公不與盟而赴以名<lb/>
音義<hi>與音預</hi>疏<hi>正義曰劉炫云杜於五年注以為公及其盟還而不以盟告廟也今注云?於戚公<pb n="35a"/>不與盟而赴以名何為兩注自相矛楯今知劉難非者以戚盟經?不書公之與否又?無其事杜?通其義故謂兩?劉不?杜旨而規其過非也</hi>
冬楚公子貞帥師侵宋<lb/>
公如晉<lb/>
　傳十二年春莒人伐我東鄙圍台季武子救台遂入<lb/>
　鄆注乘勝入鄆報見伐取其鐘以為公盤○夏晉士<lb/>
　魴來聘且拜師注謝前年伐鄭師○秋吳子壽夢卒<lb/>
　注壽夢吳子之號臨於周廟禮也注周廟文王廟也<lb/>
<pb n="35b"/>
　周公出文王故魯立其廟吳始通故曰禮音義<hi>臨力?反</hi>
　<hi>下同</hi>疏<hi>正義曰杜以下文周廟尊於周公之廟知是文王廟也以鄭祖厲王立所出王廟知為周公出</hi>
　<hi>文王故魯立其廟也哀二年蒯瞶禱云敢昭告皇祖文王衛亦立文王廟也郊特牲曰諸侯不敢祖天子</hi>
　<hi>大夫不敢祖諸侯而公廟之設於私家非禮也而諸侯得立王廟者彼謂無功?非王命而輒自言之則</hi>
　<hi>為非禮魯?有大功?王命立之是其正也鄭祖厲王亦然此是常禮特於吳子而傳發例者以?始通</hi>
　<hi>公能體禮故於此言禮也</hi>凡諸侯之喪異姓臨於外注於城外向<lb/>
　其國音義<hi>向或作嚮許亮反</hi>疏<hi>正義曰禮奔喪之記云哭父之黨於廟母妻之黨於寢師</hi>
　<hi>於廟門外朋友於寢門外所識於野張帷此?言於外與彼於野同於城外向其國張帷而哭之耳</hi>同<lb/>
<pb n="36a"/>
　姓於宗廟注所出王之廟疏<hi>正義曰此?周廟也但發大例意通古今故不</hi>
　<hi>復斥言周耳其實於周之世亦周廟也異姓之國無所出王之廟者其哭同姓必不得同諸異姓亦當於</hi>
　<hi>祖廟</hi>同宗於祖廟注始封君之廟同族於禰廟注父廟<lb/>
　也同族謂?祖以下音義<hi>禰乃禮反</hi>是故魯為諸姬臨於<lb/>
　周廟注諸姬同姓國音義<hi>為于偽反下皆同</hi>為邢凡蔣茅胙<lb/>
　祭臨於周公之廟注?祖廟也六國皆周公之支子<lb/>
　?封為國共祖周公音義<hi>邢音刑蔣將丈反案富辰所稱邢在蔣下今?在凡</hi>
　<hi>上未知何者為是茅亡交反胙才故反祭側界反徐又如字</hi>○冬楚子囊秦庶長<lb/>
<pb n="36b"/>
　無地伐宋師于楊梁以報晉之取鄭也注取鄭在前<lb/>
　年梁國睢陽縣東有地名楊梁音義<hi>長丁丈反下同</hi>○靈王<lb/>
　求后于齊齊侯問對於晏桓子桓子對曰先王之禮<lb/>
　辭有之天子求后於諸侯諸侯對曰夫婦所生若而<lb/>
　人注不敢譽亦不敢?故曰若而人音義<hi>譽音餘又如字</hi>妾<lb/>
　婦之子若而人注言非適也音義<hi>適丁?反</hi>無女而有姊<lb/>
　妹及姑姊妹疏<hi>正義曰釋親云父之姊妹曰姑樊光曰春秋?云姑姊妹然則古人謂姑</hi>
　<hi>為姑姊妹若父之姊為姑姊父之妹為姑妹列女?梁有節姑妹入火而救兄子是謂父妹為姑妹也後</hi>
<pb n="37a"/>
　<hi>人從省故單稱為姑也古人稱祖父近世單稱祖亦此類也</hi>則曰先守某公之遺<lb/>
　女若而人齊侯許?王使?里結之注?里周大夫<lb/>
　結成也為十五年劉夏逆王后?音義<hi>守手又反夏?雅反</hi>○<lb/>
　公如晉朝且拜士魴之辱禮也注士魴聘在此年夏<lb/>
　嫌君臣不敵故曰禮也○秦嬴歸于楚注秦景分妹<lb/>
　為楚共王夫人音義<hi>嬴音盈</hi>楚司馬子庚聘于秦為夫<lb/>
　人寧禮也注子庚莊王子午也諸侯夫人父母既?<lb/>
　歸寧使卿故曰禮疏<hi>正義曰此事不見於經而?自廣記備言以明禮之事耳楚共</hi>
<pb n="37b"/>
　<hi>王以成元年即位秦嬴歸楚蓋應多年?因子庚之聘發其歸楚非此年歸而即使歸寧案昭元年秦鍼</hi>
　<hi>奔晉?云其母曰弗去懼選鍼則景公之弟昭元年其母猶在此注云父母??歸?使卿者父母?在</hi>
　<hi>則身自歸寧若父?母存身不自歸則亦使卿寧也杜云父母??連言之耳</hi>
　<lb/>
　<lb/>
　<lb/>
　<lb/>
　春秋左傳注疏卷三十一<lb/>
<pb n="38a"/>
　春秋左氏?注疏卷三十一考證<lb/>
?吳于柤注柤楚地○<hi>臣召南</hi>按此時楚地恐尚不及<lb/>
　淮北若果係楚地晉宋諸國安得會吳于此乎杜云<lb/>
　楚地由後?前之稱也後漢郡國志彭城國傅陽有<lb/>
　柤水即此柤也前志楚國傅陽故偪陽國是柤即近<lb/>
　偪陽之地既會于柤即滅偪陽耳傅陽故縣在今嶧<lb/>
　縣南柤即嶧縣泇口也<lb/>
遂滅偪陽注今彭城傅陽縣也○傅監本訛作傳今改<lb/>
<pb n="38b"/>
　正<lb/>
公會晉侯宋公?侯曹伯莒子邾子齊世子光滕子薛<lb/>
　伯把伯小邾子伐鄭疏言誓者明天子?命以為之<lb/>
　嗣也○明監本訛作用今改正<lb/>
傳郰人紇抉之以出門者○郰監本作聊注疏同<hi>臣浩</hi>
　按聊落蕭切郰側鳩切與鄒鄹同亦作陬取右偏旁<lb/>
　?置之左即陬也各本以字畫相似而誤今改正<lb/>
?魯有禘樂?祭用之疏禘是禮之大者?公不得與<lb/>
<pb n="39a"/>
　同而於賓得同禘者賓者敬鄰國之賓故得用大祭<lb/>
　之樂也○<hi>臣召南</hi>按賓者二字應是衍文<lb/>
?生秦丕?○<hi>臣召南</hi>按丕?即秦?也史記孔子弟<lb/>
　子?秦?字子丕鄭康成曰子丕楚人家語七十二<lb/>
　弟子?曰秦?魯人字不慈家語是也丕字訛不?<lb/>
　字訛慈耳鄭以為楚人非也<lb/>
傳楚子?鄭子耳伐我西鄙○趙汸補注曰伐我無不<lb/>
　書之理楚鄭志在圍蕭以退為進故史不書<lb/>
<pb n="39b"/>
?王叔與伯輿訟焉○趙汸曰?見周衰至使晉大夫<lb/>
　聽王卿士之訟<lb/>
作三軍○萬斯大學春秋?筆曰晉將中軍者稱元帥<lb/>
　諸卿聽焉季宿心醉久矣魯向惟公室二軍有事則<lb/>
　命卿分將季氏雖?權未盡屬忽作三軍名則三家<lb/>
　分將實則?領中軍使政權盡歸己也<lb/>
會于蕭魚○程子曰晉悼公推至誠以待人自此鄭不<lb/>
　背晉者二十四年劉敞曰鄭伯如會歟則宜以如會<lb/>
<pb n="40a"/>
　書乞盟歟則宜以乞盟書今一皆?之獨稱會何哉<lb/>
　美悼公之服鄭信義著于諸侯非一日之積也<lb/>
?季武子將作三軍疏勍?未息○勍監本訛作就今<lb/>
　改正<lb/>
?政將及子子必不能○顧炎武日知?曰言魯國之<lb/>
　政將歸于季孫以一軍之征而供霸國之政令將有<lb/>
　所不給則必改作其後四分公室季氏擇二蓋亦不<lb/>
　得巳之計叔孫固巳豫見之矣<lb/>
<pb n="40b"/>
?其莫晉荀罃至于西郊東侵舊許疏楚子云我皇祖<lb/>
　伯父昆吾舊許是宅○監本脫皇祖二字各本皆同<lb/>
　今以昭十二年?原文添<lb/>
?楚子?乞旅于秦○<hi>臣浩</hi>按他處俱云乞師惟此?<lb/>
　言乞旅注亦未明言其故<lb/>
?臨于周廟禮也疏魯?有大功?王命立之是其正<lb/>
　也○<hi>臣召南</hi>按諸侯不得祖天子自是正禮魯之有<lb/>
　周廟乃後人僭立託言王命所賜耳不得謂之正也<lb/>
<pb n="41a"/>
　劉敞曰魯君僭而立周廟三家僭而立公廟左氏不<lb/>
　知遂真謂禮豈不誤哉凡諸侯之喪異姓臨於外同<lb/>
　姓於祖廟同宗於禰廟於義足矣此論甚確<lb/>
?靈王求后于齊注不敢譽亦不敢?故曰若而人○<lb/>
　而監本訛作如今改正<lb/>
　<lb/>
　<lb/>
　<lb/>
<pb n="41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注?卷三十一考證<lb/>
</p>
<p>
</p>
  </div>
</body>
</text>
</TEI>