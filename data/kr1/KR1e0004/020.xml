<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳注疏卷二十<hi>起文公十六年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋左傳注疏卷二十<hi>起文公十六年盡十八年</hi>
　　晉杜氏注　唐陸德明音義　孔?達疏<lb/>
經十有六年春季孫行父會齊侯于陽榖齊侯弗及盟<lb/>
注及與也<lb/>
夏五月公四不視朔注諸侯每月必告朔聽政因朝於<lb/>
廟今公以疾闕不得視二月三月四月五月朔也春秋<lb/>
十二公以疾不視朔非一也義無所取故特舉此以表<lb/>
<pb n="1b"/>
行事因明公之實有疾非詐齊疏<hi>正義曰天子頒朔於諸侯諸侯受而藏之於祖廟每月之朔以特羊告廟受而施行之遂聽冶此月之政謂之視朔因以其日又以朝享之禮祭皇考以下謂之朝廟此年公疾自二月至於五月已經四月不得視朔故書公四不視朔傳稱正月及齊平公有疾使季文子?齊侯則正月公初疾不得視二月朔至五月而四故知不得視二月三月四月五月朔也春秋十二公二百四十二年計有三千餘月公以疾不視朔當非一也餘皆不書而此獨書者公身有疾不得視朔國事不廢義無所取因此齊侯疑公故特舉此以表行事餘皆從可知也釋例曰魯之?公以疾不視朔多矣因有事而見一此猶釋不朝正之義是其事也又於時齊侯不信公實有疾書此者且明公實有疾非詐齊也史之所書當書其始不於二月書之而以五月書者二月公始有疾未知來月瘳否不得豫書其數王六月公瘳乃<pb n="2a"/>積前數之闕故以五月書四也昭二十三年公如晉至河有疾乃復彼書有疾此不言有疾者在道而還容有他故昭十二年十三年公如晉至河乃復皆為晉人辭公而還非為疾也故須書有疾以辯之公不視朔惟有疾耳無所分辯故不書疾也告朔謂告於祖廟視朔謂聽治月政視朔由公疾而廢其告朔或有司告之不必廢也論語云子貢欲去告朔之餼羊必是廢其禮而羊在蓋從是以後更有不告朔者故欲去其羊耳六年閏月不告月書經以譏之在後若不告朔不復書之者蓋以閏月不告其譏已明故於後不復譏之閔二年吉禘于莊公已譏其速文二年大事于大廟不復譏之當亦如彼之類不重譏也</hi>
六月戊辰公子遂及齊侯盟于郪丘注信公疾且以賂<lb/>
故郪丘齊地音義<hi>郪音西又七西反</hi>
<pb n="2b"/>
秋八月辛未夫人姜氏薨注僖公夫人文公母也<lb/>
?泉臺注泉臺臺名??之也音義<hi>?音怪</hi>
楚人秦人巴人滅庸音義<hi>巴必麻反</hi>
冬十有一月宋人?其君杵臼注稱君君無道也例在<lb/>
宣四年音義<hi>杵昌呂反臼??反</hi>
　傳十六年春王正月及齊平注齊前年再伐魯魯為<lb/>
　受弱故平音義<hi>為于偽反</hi>公有疾使季文子會齊侯于陽<lb/>
　榖請盟齊侯不肯曰請俟君間注間疾瘳音義<hi>間如字瘳</hi>
<pb n="3a"/>
　<hi>?周反差也</hi>○夏五月公四不視朔疾也公使襄仲納賂<lb/>
　于齊侯故盟于郪丘○有蛇自泉?出入于國如先<lb/>
　君之數注伯禽至僖公十七君音義<hi>伯禽至僖公十七君史記魯世</hi>
　<hi>家魯公伯禽子考公酋弟?公熙子幽公宰弟魏公?子厲公擢弟獻公具子?公濞弟武公敖子懿公</hi>
　<hi>戲弟孝公稱子惠公弗皇子?公息姑弟桓公允子莊公同子閔公開兄僖公申十七也魏公世本作徽</hi>
　<hi>公?公一作?公</hi>疏<hi>正義曰魯世家魯公伯禽子考公酋弟?公熙子幽公宰弟魏公?子厲公擢</hi>
　<hi>弟獻公具子真公濞弟武公敖子懿公戲弟孝公稱子惠公弗皇子?公息姑弟桓公允子莊公同子閔</hi>
　<hi>公開兄僖公申周公不之魯從魯公數之為十七君也</hi>秋八月辛未聲姜薨?<lb/>
<pb n="3b"/>
　泉臺注魯公以為蛇妖所出而聲姜薨故壞之音義<lb/>
　<hi>壞音怪</hi>疏<hi>正義曰蛇自?出而?其臺則臺在??人見從?而出?臺??其?也注正義曰人</hi>
　<hi>見蛇出而姜薨以為臺是妖之穴仍謂此處有妖更將為害?之所以?其源安民意也故釋例曰?蛇</hi>
　<hi>自泉臺出如先君之數入於國聲姜之薨適與妖?而國以為災遂?泉臺書?而不變文以示義曰君</hi>
　<hi>人之心一國之俗須此為安故不譏也以不變文知不譏也不書蛇入國者?鵒非魯國之有故書其所</hi>
　<hi>無蛇是魯地所有姜薨不由此蛇凡物不為災則不書也</hi>○楚大饑戎伐其西南<lb/>
　至于阜山師于大林又伐其東南至于陽丘以侵訾<lb/>
　枝注戎山夷也大林陽丘訾枝皆楚邑音義<hi>饑音飢一音機</hi>
<pb n="4a"/>
　<hi>訾子斯反</hi>疏<hi>正義曰四夷之名隨方定稱則曰東夷西戎南蠻北狄其當處立名則各從方號故北戎</hi>
　<hi>病燕齊侯伐山戎北方得有戎故楚西亦有戎戎是山間之民夷為四方總號故云戎山夷也</hi>庸人<lb/>
　帥?蠻以叛楚注庸今上庸縣屬楚之小國麇人率<lb/>
　百濮聚於選將伐楚注選楚地百濮夷也音義<hi>麇九倫反</hi>
　<hi>濮音卜選息?反又息戀反</hi>疏<hi>正義曰將欲伐楚聚於此地故知是楚地也牧誓武王伐紂有庸濮</hi>
　<hi>從之孔安國云庸濮在江漢之南是濮為西南夷也釋例曰建寧郡南有濮夷濮夷無君長總統各以邑</hi>
　<hi>落自聚故稱百濮也下云各走其邑是無君長統之</hi>於是申息之北門不啟注<lb/>
　備中國疏<hi>正義曰申息北接中國有?比從北來故二邑北門不敢開也</hi>楚人謀徙<lb/>
<pb n="4b"/>
　於阪?注楚險地音義<hi>阪音反一音扶板反</hi>蒍賈曰不可我能<lb/>
　往?亦能往不如伐庸夫麇興百濮謂我饑不能師<lb/>
　故伐我也若我出師必懼而歸百濮離居將各走其<lb/>
　邑誰暇謀人乃出師旬有五日百濮乃罷注濮夷無<lb/>
　屯聚見難則散歸音義<hi>蒍于委反屯徒門反聚才住反又如字難乃旦反又如字</hi>
　自廬以往振?同食注往往伐庸也振發也?倉也<lb/>
　同食上下無異饌也音義<hi>廬力於反又音盧?力甚反</hi>次于句澨<lb/>
　注楚西界地音義<hi>句古侯反澨市世反</hi>使廬戢?侵庸注戢?<lb/>
<pb n="5a"/>
　廬大夫及庸方城注方城庸地上庸縣東有方城亭<lb/>
　庸人逐之囚子揚?注?戢?官屬音義<hi>?初江反</hi>三宿<lb/>
　而逸曰庸師??蠻聚焉不如復大師注還復句澨<lb/>
　師且起王卒合而後進師叔曰不可注師叔楚大夫<lb/>
　潘?也音義<hi>卒子忽反?烏黃反</hi>姑又與之遇以驕之彼驕我<lb/>
　怒而後可克先君蚡冒所以服陘隰也注蚡冒楚武<lb/>
　王父陘隰地名音義<hi>可克或作可擊蚡扶粉反冒莫報反史記楚世家云蚡冒卒弟</hi>
　<hi>熊達殺蚡冒子而代立是為楚武王與杜異陘音刑隰音習</hi>疏<hi>正義曰劉炫云按楚世家蚡冒卒弟</hi>
<pb n="5b"/>
　<hi>熊達殺蚡冒子而代立是為楚武王則蚡冒是兄不得為父今知不然者以世家之文多有紕繆與經傳</hi>
　<hi>異者非是一條杜氏非不見其文但見而不用耳劉以世家而規杜非也言服陘隰則陘隰本是他國蚡</hi>
　<hi>?始服之也釋例陘隰與僖四年次于陘為一地?川召陵縣南有陘亭楚自武王始居江漢之間則蚡</hi>
　<hi>冒之時未至中土不應已能越申息服潁川之邑疑非也</hi>又與之遇七遇皆北注<lb/>
　軍走曰北音義<hi>北如字一音佩</hi>唯裨鯈魚人實逐之注裨鯈<lb/>
　魚庸三邑魚魚復縣今巴東永安縣輕楚故但使三<lb/>
　邑人逐之音義<hi>裨婢支反鯈直留反</hi>庸人曰楚不足與戰矣遂<lb/>
　不設備楚子?驛會師于臨品注驛傳車也臨品地<lb/>
<pb n="6a"/>
　名音義<hi>驛人實反傳丁戀反</hi>疏<hi>正義曰釋言云驛傳也舍人曰驛尊者之傳也郭璞曰傳車驛</hi>
　<hi>馬之名也</hi>分為二隊注隊部也兩道攻之音義<hi>隊徒對反注同</hi>子<lb/>
　越自石溪子貝自仞以伐庸注子越?椒也石溪仞<lb/>
　入庸道音義<hi>溪苦兮反本又作谿貝浦蓋反今俗本多作員音云?人?反</hi>秦人巴<lb/>
　人從楚師?蠻從楚子盟注蠻見楚?故遂滅庸注<lb/>
　傳言楚有謀臣所以興○宋公子鮑禮於國人注鮑<lb/>
　昭公庶弟文公也音義<hi>鮑?卯反</hi>宋饑竭其粟而貸之年<lb/>
　自七十以上無不饋詒也時加羞珍異注羞進也音<lb/>
<pb n="6b"/>
　義<hi>上時掌反饋其媿反詒以支反又以志反遺也</hi>無日不數於六卿之門注<lb/>
　數不疏音義<hi>數音朔注?</hi>國之材人無不事也注有賢材<lb/>
　者親自桓以下無不恤也注桓鮑之曾祖疏<hi>正義曰禮於國</hi>
　<hi>人總言接待之也竭其粟而貸與國之饑民也禮與人物曰饋詒遺也饋詒皆是與人物之名也民年七</hi>
　<hi>十以上無有不饋遺以飲食也珍異謂非常美食羞進也時加進珍異者謂四時初出珍異之物也無有</hi>
　<hi>一日不數數於六卿之門言參請不?也國之賢材之人無不事公子皆事之也其族親自桓公以下子</hi>
　<hi>孫無不恤公子皆賑恤之也</hi>公子鮑美而豔襄夫人欲通之注鮑<lb/>
　適祖母音義<hi>豔以驗反適丁?反</hi>而不可注以禮防閑夫人助<lb/>
<pb n="7a"/>
　之施昭公無道國人奉公子鮑以因夫人於是華元<lb/>
　為右師注華元督曾孫代公子成音義<hi>施式?反</hi>疏<hi>正義曰世</hi>
　<hi>本云華督生世子家家生華孫御事事生華元右師是也</hi>公孫友為左師華耦為<lb/>
　司馬注代公子卬鱗鱹為司徒蕩意諸為司城公子<lb/>
　朝為司?注代華御事音義<hi>鱹古亂反朝如字</hi>初司城蕩卒<lb/>
　公孫壽辭司城注壽蕩之子請使意諸為之注意諸<lb/>
　壽之子既而告人曰君無道吾官近懼及焉注禍及<lb/>
　己棄官則族無所庇子身之貳也姑紓死焉注姑且<lb/>
<pb n="7b"/>
　也紓緩也音義<hi>庇必利反又悲位反紓音舒</hi>雖亡子猶不亡族注<lb/>
　已在故也既夫人將使公田孟諸而殺之公知之盡<lb/>
　以寶行蕩意諸曰盍適諸侯公曰不能其大夫至于<lb/>
　君祖母以及國人注君祖母諸侯祖母之稱謂襄夫<lb/>
　人音義<hi>盍?臘反稱尺證反</hi>疏<hi>正義曰襄十六年傳蒯瞶告周云蒯瞶得罪于君父君母謂母</hi>
　<hi>為君母則祖母為君祖母矣故云君祖母者諸侯祖母之稱也昭公成公之子襄公之孫故襄夫人是其</hi>
　<hi>祖母也</hi>諸侯誰納我且既為人君而又為人臣不如死<lb/>
　盡以其寶賜左右以使行注行去也夫人使謂司城<lb/>
<pb n="8a"/>
　去公對曰臣之而逃其難若後君何注言無以事後<lb/>
　君音義<hi>難乃旦反</hi>○冬十一月甲寅宋昭公將田孟諸未<lb/>
　至夫人王姬使帥甸攻而殺之注襄夫人周襄王妹<lb/>
　故稱王姬帥甸郊甸之帥音義<hi>甸徒遍反</hi>疏<hi>正義曰周禮載師云以宅</hi>
　<hi>田士田賈田任近郊之地以官田牛田賞田牧田任?郊之地以公邑之田任甸地以家邑之田任稍地</hi>
　<hi>以小都之田任縣地以大都之田任疆地凡任地近郊十一?郊二十而三甸稍縣都皆無過十二彼從</hi>
　<hi>國都而出計?近節級而?為之名鄭元引司馬法王國百里為郊二百里為州甸三百里為野稍四百</hi>
　<hi>里為縣五百里為都諸侯之與天子竟雖不同亦當近國為郊郊外為甸天子之甸為公邑之田則諸侯</hi>
<pb n="8b"/>
　<hi>之甸亦公邑也帥甸者甸地之帥當是公邑之大夫也獨言帥甸無以相明故舉類言之云郊甸之帥其</hi>
　<hi>實正是甸地之帥非郊地之帥也</hi>蕩意諸死之注不書不告書曰宋<lb/>
　人?其君杵臼君無道也注始例發於臣之罪今稱<lb/>
　國人故重明君罪音義<hi>重直用反</hi>疏<hi>正義曰宣四年傳例曰凡?君稱君君無</hi>
　<hi>道也稱臣臣之罪也彼是?君大例經下注云例在宣四年指彼例也彼雖在此之後乃是例之初始故</hi>
　<hi>謂彼為始例彼因歸生?君而發傳例是始例發於臣之罪也此稱宋人?其君文異於彼故重明君罪</hi>
　<hi>謂與彼例為重也釋例曰鄭靈宋昭文異而例同重發以同之</hi>文公即位使母弟須<lb/>
　為司城注代意諸華耦卒而使蕩虺為司馬注虺意<lb/>
<pb n="9a"/>
　諸之弟音義<hi>虺?鬼反</hi>
經十有七年春晉人?人陳人鄭人伐宋注自閔僖以<lb/>
下終於春秋陳侯常在?侯上今大夫會在?下傳不<lb/>
言陳公孫寧後至則寧位非上卿故也疏<hi>正義曰釋例班序譜自?至莊十四年四十三歲?與陳凡四會?在陳上莊十五年盡僖十七年三十五歲凡八會陳在?上莊十六年幽盟之下注云齊桓始霸楚亦始彊陳侯介於二大國之間而為三恪之客故齊桓因而進之遂班在?上終於春秋但齊桓升陳於?上乃在莊之中年不得以莊為始故云自閔僖以下終於春秋陳侯常在?上也今此大夫會伐宋貶之稱人而陳在?下襄二十六年澶淵之會傳稱宋向戍後至退在鄭良霄之下此傳其<pb n="9b"/>?序大夫之名不言公孫寧以後至被退成三年傳曰次國之上卿當大國之中中當其下下當其上大夫彼言大夫位有尊卑次序以之升降則公孫寧位非上卿故降在?下也檢春秋上下亦有後至無傳而杜云後至者則秦小子憖是也案彼則公孫寧未必非後至但杜?通兩解故云非上卿耳</hi>
夏四月癸亥葬我小君聲姜<lb/>
齊侯伐我西鄙注西當為北蓋經誤音義<hi>西當為北出注</hi>疏<hi>正義曰經言西鄙傳言北鄙服?以為再來伐魯西鄙書北鄙不書諱仍見伐按經十五年秋齊人侵我西鄙冬齊侯侵我西鄙僖二十六年春齊人侵我西鄙夏齊人伐我北鄙皆仍見侵伐書而不諱此何獨諱而不書凡言諱者諱國惡也齊侯無道而伐我我非有惡而可諱何以諱其仍伐故知正是一事經文誤耳知非傳誤者魯<pb n="10a"/>求與平即盟于榖榖是濟北榖城縣也榖在魯北知北鄙是也</hi>六月癸未公及齊侯盟<lb/>
于榖<lb/>
諸侯會于扈注昭公雖以無道見?而文公猶宜以?<lb/>
君受討故林父伐宋以失所稱人晉侯平宋以無功不<lb/>
序明君雖不君臣不可不臣所以督大教音義<hi>?本或作殺音試下同</hi>疏<hi>正義曰?君稱君君之罪者欲以懲創人君使為鑒戒不書?者之名以見君亦合死其君雖則合死要非臣所得?故文公宜以?君受討林父稱人諸侯不序責死者罪?者所以督大教大?謂尊君卑臣之教也</hi>
<pb n="10b"/>
秋公至自榖注無傳<lb/>
冬公子遂如齊<lb/>
　傳十七年春晉荀林父?孔達陳公孫寧鄭石楚伐<lb/>
　宋討曰何故?君猶立文公而還卿不書失其所也<lb/>
　注卿不書謂稱人○夏四月癸亥葬聲姜有齊難是<lb/>
　以緩注過五月之例音義<hi>難乃旦反下及注皆同</hi>○齊侯伐我<lb/>
　北鄙襄仲請盟六月盟于榖注晉不能救魯故請服<lb/>
　○晉侯蒐于黃父注一名黑壤晉地音義<hi>父音甫壤如丈反</hi>
<pb n="11a"/>
　遂復合諸侯于扈平宋也注傳不列諸國而言復合<lb/>
　則如上十五年會扈之諸侯可知也音義<hi>復扶又反注同</hi>公<lb/>
　不與會齊難故也書曰諸侯無功也注刺欲平宋而<lb/>
　復不能音義<hi>與音預</hi>於是晉侯不見鄭伯以為貳於楚<lb/>
　也鄭子家使執訊而與之書以告趙宣子注執訊通<lb/>
　訊問之官為書與宣子音義<hi>訊音信</hi>疏<hi>正義曰使執訊使之行適晉也</hi>
　<hi>與之書與此執訊書令持以告宣子</hi>曰寡君即位三年注魯文二年召<lb/>
　蔡侯而與之事君九月蔡侯入于敝邑以行注行朝<lb/>
<pb n="11b"/>
　晉也敝邑以侯宣多之難寡君是以不得與蔡侯偕<lb/>
　注宣多既立穆公恃寵專權音義<hi>偕音皆</hi>十一月克減<lb/>
　侯宣多而隨蔡侯以朝于執事注減損也難未盡而<lb/>
　行言汲汲于朝晉音義<hi>汲音急</hi>十二年六月歸生佐寡<lb/>
　君之嫡夷注歸生子家名夷大子名音義<hi>嫡丁?反</hi>以請<lb/>
　陳侯于楚而朝諸君注請陳于楚與俱朝晉十四年<lb/>
　七月寡君又朝以蕆陳事注蕆?也?成前好音義<lb/>
　<hi>蕆?展反?也前好呼報反一本作事</hi>疏<hi>正義曰蕆之為?無正訓也先儒相傳為然賈服皆云蕆</hi>
<pb n="12a"/>
　<hi>?也</hi>十五年五月陳侯自敝邑往朝于君往年正月燭<lb/>
　之武往朝夷也注將夷往晉朝八月寡君又往朝以<lb/>
　陳蔡之密邇於楚而不敢貳焉則敝邑之故也注密<lb/>
　邇比近也音義<hi>比毗志反</hi>雖敝邑之事君何以不免注免<lb/>
　免罪也在位之中一朝于襄注襄公音義<hi>朝直?反</hi>而再<lb/>
　見于君注君靈公也音義<hi>見賢遍反</hi>疏<hi>正義曰鄭穆公以僖三十三年即位</hi>
　<hi>晉襄公以文公六年卒一朝于襄三年十一月也再見于君十四年七月往年八月也或者十四年七月</hi>
　<hi>寡君又朝?成陳事再見于君謂往年正月燭之武往朝夷八月寡君又朝是也</hi>夷與孤之<lb/>
<pb n="12b"/>
　二三臣相及於絳注孤之二三臣謂燭之武歸生自<lb/>
　謂也絳晉國都疏<hi>正義曰禮諸侯與臣民言自謂寡人小國之君自稱曰孤臣與他國</hi>
　<hi>之人言稱已君為寡君此歸生對晉稱已君當云寡君之二三臣昭十九年子產對晉人云寡君之二三</hi>
　<hi>臣札瘥天昏是其事也此言孤者蓋鄭伯身自對晉或自稱孤歸生因即以孤言其君也</hi>雖我小<lb/>
　國則蔑以過之矣今大國曰爾未逞吾志敝邑有亡<lb/>
　無以加焉古人有言曰畏首畏尾身其餘幾注言首<lb/>
　尾有畏則身中不畏者少音義<hi>幾居豈反</hi>又曰鹿死不擇<lb/>
　音注音所茠蔭之處古字聲同皆相假借音義<hi>茠虛求反</hi>
<pb n="13a"/>
　<hi>蔭於鴆反</hi>疏<hi>正義曰釋言云庇茠蔭也舍人曰庇蔽也茠依止也郭璞曰今俗呼樹蔭為茠杜意言本</hi>
　<hi>當作蔭古字聲同皆相假借故傳作音言鹿死不擇庇蔭之處喻已不擇所從之國欲復楚也服?云鹿</hi>
　<hi>得美草呦呦相呼至於困?將死不暇復擇善音急之至也劉炫從服?以為音聲謂不擇音聲而出之</hi>
　<hi>難杜今知不然者以傳云鋌而走險急何能擇言走險論其依止之處以其怖急得險則停不能選擇?</hi>
　<hi>靜茠蔭之所傳文所論止言其出處所在不論音聲好惡故杜不依服義劉以為音聲而規杜非也</hi>小<lb/>
　國之事大國也德則其人也注以德加已則以人道<lb/>
　相事不德則其鹿也鋌而走險急何能擇注鋌疾走<lb/>
　貌言急則欲蔭芘於楚如鹿赴險音義<hi>鋌他頃反芘必利反又悲</hi>
<pb n="13b"/>
　<hi>位反本或作茠</hi>疏<hi>正義曰鋌文連走故為疾走貌</hi>命之罔極亦知亡矣注言<lb/>
　晉命無極將悉敝賦以待於鯈唯執事命之注鯈晉<lb/>
　鄭之竟言欲以兵距晉音義<hi>鯈直留反竟音境</hi>文公二年六<lb/>
　月壬申朝于齊注鄭文二年六月壬申魯莊二十三<lb/>
　年六月二十四日四年二月壬戍為齊侵蔡注魯莊<lb/>
　二十五年二月無壬戌壬戌三月二十日音義<hi>為于偽反</hi>
　亦獲成於楚注鄭與楚成居大國之間而從於?令<lb/>
　豈其罪也注令號令也大國若不圖無所逃命晉鞏<lb/>
<pb n="14a"/>
　朔行成於鄭趙穿公?池為質焉注趙穿卿也公?<lb/>
　池晉侯女?音義<hi>鞏九勇反質音致下同</hi>○秋周甘歜敗戎于<lb/>
　邥垂?其飲酒也注歜周大夫邥垂周地河南新城<lb/>
　縣北有垂亭為成元年晉侯平戎于王張本音義<hi>歜昌</hi>
　<hi>欲反邥於審反</hi>○冬十月鄭大子夷石楚為質于晉注夷靈<lb/>
　公也石楚鄭大夫○襄仲如齊拜榖之盟復曰臣聞<lb/>
　齊人將食魯之麥以臣觀之將不能齊君之語偷臧<lb/>
　文仲有言曰民主偷必死注偷猶苟且音義<hi>偷他侯反</hi>
<pb n="14b"/>
經十有八年春王二月丁丑公薨于臺下<lb/>
秦伯罃卒注無傳未同盟而赴以名音義<hi>罃於耕反</hi>
夏五月戊戍齊人?其君商人注不稱?罪商人疏<hi>正義曰?君稱臣臣之罪賤臣?君則稱?哀四年?殺蔡侯申是也?字當臣名之處以賤不得書名變文謂之?耳此?商人者邴歜閻職亦應書?不稱??者罪商人今從?君稱君之例也</hi>
六月癸酉?我君文公<lb/>
秋公子遂叔孫得臣如齊注書二卿以兩事行非相為<lb/>
介音義<hi>介音界</hi>疏<hi>正義曰卿為卿介則書使不書介僖二十六年公子遂臧孫辰如楚乞師書遂<pb n="15a"/>不書辰是其正也襄十四年季孫宿叔老?書之者晉人敬之自爾以後晉人輕魯幣而益敬其使故特兩書之於法不應書也此傳稱惠公立故且拜?是以兩事行非相為介故?書之耳定六年季孫斯仲孫何忌如晉傳稱桓子獻鄭俘孟孫報夫人之幣亦以兩事行故?書之但彼非是同時受命經應各自為文但以晉人輕之故不各自?書與此意少異也</hi>
冬十月子卒注先君既?不稱君者魯人諱?以未成<lb/>
君書之子在喪之稱音義<hi>?申志反木又作殺之稱尺證反</hi>疏<hi>正義曰齊公子商人?其君舍以先君既?故稱君也此亦先君既?不稱君者魯人諱?成君以未成君書之也子者?前在喪之稱也若言猶在喪而自卒然諱之也釋例曰公子惡魯之正適嗣位免喪則魯君也襄仲遂倚齊而?<pb n="15b"/>之國以為諱故不稱君若言君之子也</hi>
夫人姜氏歸于齊<lb/>
季孫行父如齊注無傳<lb/>
莒?其君庶其注稱君君無道也疏<hi>正義曰楚世子商臣?君言世子此傳稱太子僕因國人以?紀公不稱世子而稱臣者以見君無道傳言多行無禮於國是其無道之狀十六年宋人?其君杵臼稱國又稱人此直云莒?其君庶其不稱人者釋例曰劉賈許?以為君惡及國朝則稱國以?君惡及國人則稱人以?按傳鄭靈宋昭經文異而例同故重發以同之子?其父又嫌異於他臣亦重明其不異既不碎辯國之與人而傳云莒紀公多行無禮於國太子僕因國人以?之經但稱國不稱人知國<pb n="16a"/>之與人雖言?而事同也</hi>
　傳十八年春齊侯戒師期注將以伐魯而有疾醫曰<lb/>
　不及秋將死公聞之卜曰尚無及期注尚庶幾也欲<lb/>
　令先師期死音義<hi>令力呈反先悉薦反下同</hi>惠伯令龜注以卜事<lb/>
　告龜疏<hi>正義曰周禮大卜大祭祀則??命龜鄭?云命龜告龜以所卜之事士喪禮卜?命龜</hi>
　<hi>云哀子某來日某卜?其父某甫考降無有近悔如此之類是令龜之辭也令者告令使知其意與命同</hi>
　<hi>也</hi>卜楚丘占之曰齊侯不及期非疾也君亦不聞注<lb/>
　言君先齊侯終令龜有咎注言令龜者亦有凶咎見<lb/>
<pb n="16b"/>
　於卜兆為惠伯死張本音義<hi>見賢遍反</hi>二月丁丑公薨○<lb/>
　齊懿公之為公子也與邴歜之父爭田弗勝及即位<lb/>
　乃掘而則之注斷其尸足音義<hi>邴音丙又彼病反歜昌欲反掘其勿反又</hi>
　<hi>其月反刖音月又五刮反斷丁管反</hi>而使歜僕注僕御也納閻職之妻<lb/>
　而使職驂?注驂?陪?音義<hi>驂七南反?繩證反注同</hi>夏五月<lb/>
　公游于申池注齊南城西門名申門齊城無池唯此<lb/>
　門左右有池疑此則是二人浴于池歜以扑抶職注<lb/>
　扑箠也抶擊也欲以相感激音義<hi>扑普卜反字宜從手作木?非也抶</hi>
<pb n="17a"/>
　<hi>?乙反箠市橤反又之橤反激古?反</hi>職怒歜曰人奪女妻而不怒一<lb/>
　抶女庸何傷職曰與刖其父而弗能病者何如注言<lb/>
　不以父刖為病恨音義<hi>女音汝</hi>乃謀?懿公納諸竹中<lb/>
　歸舍爵而行注飲酒訖乃去言齊人惡懿公二人無<lb/>
　所畏音義<hi>舍音赦置也惡烏路反</hi>齊人立公子元注桓公子惠<lb/>
　公○六月?文公○秋襄仲莊叔如齊惠公立故且<lb/>
　拜?也注襄仲賀惠公立莊叔謝齊來會?○文公<lb/>
　二妃敬嬴生宣公敬嬴嬖而私事襄仲宣公長而屬<lb/>
<pb n="17b"/>
　諸襄仲襄仲欲立之叔仲不可注叔仲惠伯音義<hi>嬴音</hi>
　<hi>盈嬖必計反長丁丈反屬音燭</hi>仲見于齊侯而請之齊侯新立而欲<lb/>
　親魯許之音義<hi>見賢遍反</hi>疏<hi>正義曰惡是齊甥齊侯許廢惡者惡以世適嗣立不受齊</hi>
　<hi>恩宣以非分得國荷恩必厚齊侯新立欲親魯為援故許之</hi>○冬十月仲殺惡及<lb/>
　視而立宣公注惡大子視其母弟殺視不書賤之書<lb/>
　曰子卒諱之也仲以君命召惠伯注詐以子惡命疏<lb/>
　<hi>正義曰傳因殺惡之下即云而立宣公其實宣公之立當在惠伯死後惡雖已死未告外人故詐以子惡</hi>
　<hi>之命召惠伯使入公冉務人疑其??有變謂非子惡之命故入必死云耳亦未是審知惡已罪也</hi>其<lb/>
<pb n="18a"/>
　宰公冉務人止之曰入必死叔仲曰死君命可也公<lb/>
　冉務人曰若君命可死非君命何聽弗聽乃入殺而<lb/>
　埋之馬矢之中注惠伯死不書者史畏襄仲不敢書<lb/>
　殺惠伯音義<hi>聽吐定反</hi>公冉務人奉其帑以奔蔡既而復<lb/>
　叔仲氏注不?其後○夫人姜氏歸于齊大歸也注<lb/>
　惡視之母出姜也嫌與有罪出者異故復發傳音義<lb/>
　<hi>復扶又反</hi>將行哭而過市曰天乎仲為不道殺適立庶市<lb/>
　人皆哭魯人謂之哀姜注所謂出姜不允於魯音義<lb/>
<pb n="18b"/>
　<hi>過古禾反又古?反適丁?反</hi>○莒紀公生大子僕又生季佗愛季<lb/>
　佗而黜僕且多行無禮於國注紀號也莒夷無諡故<lb/>
　有?號音義<hi>佗徒何反</hi>僕因國人以?紀公以其寶玉來<lb/>
　奔納諸宣公公命與之邑曰今日必授季文子使司<lb/>
　?出諸竟曰今日必達注未見公而文子出之故來<lb/>
　不書音義<hi>竟音境</hi>公問其故季文子使大史克對曰先<lb/>
　大夫臧文仲教行父事君之禮行父奉以周旋弗敢<lb/>
　失隊曰見有禮於其君者事之如孝子之養父母也<lb/>
<pb n="19a"/>
　見無禮於其君者誅之如鷹鸇之逐鳥雀也音義<hi>大史</hi>
　<hi>音泰隊直類反養餘亮反鷹於陵反鸇之然反說文止仙反字林已仙反</hi>疏<hi>正義曰釋鳥云鷹來鳩郭</hi>
　<hi>璞曰來當為爽字之誤耳左傳作爽鳩是也又云晨風鸇舍人曰晨風名鸇鸇鷙鳥名郭璞曰鷂屬也</hi>
　先君周公制周禮曰則以觀德注則法也合法則為<lb/>
　吉德德以處事注處猶制也事以度功注度量也音<lb/>
　義<hi>度待洛反注及下同</hi>功以食民注食養也音義<hi>食音嗣注同</hi>作誓<lb/>
　命曰?則為賊注誓要信也?則壞法也音義<hi>壞音怪</hi>
　掩賊為藏注掩匿也音義<hi>匿女乙反</hi>竊賄為?注賄財也<lb/>
<pb n="19b"/>
　?器為姦注器國用也主藏之名注以掩賊為名賴<lb/>
　姦之用注用姦器也為大凶德有常無赦注刑有常<lb/>
　在九刑不忘注誓命以下皆九刑之書九刑之書今<lb/>
　亡疏<hi>正義曰言制周禮曰作誓命曰謂制禮之時有此語為此誓耳此非周禮之文亦無誓命之書</hi>
　<hi>在後作九刑者記其誓命之言著於九刑之書耳德者得也自得於心心之所得有惡有善欲知善惡以</hi>
　<hi>法觀之合法則為吉德不合法則為凶德故曰則以觀德也既有善德乃能制斷事宜故曰?以處事也</hi>
　<hi>既為其事務求成功度量功?必功成乃善故曰事以度功也民不自治立君牧養作事成功所以養食</hi>
　<hi>下民故曰功以食民也其意言在上位者必有法則乃為養民之主將言莒僕無可法則故言此以張本</hi>
<pb n="20a"/>
　<hi>也又作要信誓命以戒後人曰有人?法則者是為賊言其賊敗法也掩匿賊人是為藏言其藏罪人也</hi>
　<hi>竊人財賄謂之為??人器用謂之為姦主為藏匿罪人之名恃賴姦人所?之用為極大之凶德有常</hi>
　<hi>刑無赦其事在九刑之書不遺忘也以宣公容納莒僕為主藏受其寶玉為賴姦故舉此以極諫也注正</hi>
　<hi>義曰昭六年傳曰夏有亂政而作禹刑商有亂政而作湯刑周有亂政而作九刑三辟之興皆叔世也叔</hi>
　<hi>世謂衰世世衰民慢作嚴刑以督之稱其創制聖王以為所作之法夏作禹刑商作湯刑則周作九刑作</hi>
　<hi>周公之刑也此云周公作誓命其事在九刑知自誓命以下皆九刑之書所載也謂之九刑必其諸法有</hi>
　<hi>九而九刑之書今亡不知九者何謂服?云正刑一議刑八即引小司?八議議親故賢能功貴勤賓之</hi>
　<hi>辟此八議者載於司?之章周公已制之矣後世更作何所復加但所議八等之人就其所犯正刑議其</hi>
<pb n="20b"/>
　<hi>可赦以否八者所議其刑一也安得謂之八刑杜知其不可故不解之</hi>行父還觀莒僕<lb/>
　莫可則也注還猶周旋音義<hi>還音旋</hi>孝敬忠信為吉德<lb/>
　?賊藏姦為凶德夫莒僕則其孝敬則?君父矣則<lb/>
　其忠信則竊寶玉矣其人則?賊也其器則姦兆也<lb/>
　注兆域也保而利之則主藏也以訓則?民無則焉<lb/>
　不度于善注度居也而皆在於凶德是以去之昔?<lb/>
　陽氏有才子八人注?陽帝顓頊之號八人其苖裔<lb/>
　音義<hi>去起莒反顓音專頊許玉反裔以制反</hi>疏<hi>正義曰先儒舊說及譙周古史考皆以顓頊帝</hi>
<pb n="21a"/>
　<hi>嚳為帝之身號?陽?辛皆國氏土地之號?陽次少昊?辛次?陽堯承?辛之後孔子之錄尚書自</hi>
　<hi>堯為始史籍之說皇帝其言不經大戴禮五帝德司馬遷五帝紀皆言顓頊帝嚳代?一人春秋緯命?</hi>
　<hi>序顓頊傳九世帝嚳傳八世典籍散亡無以取信要二帝子孫至舜時始用必非帝之親子其八人者不</hi>
　<hi>能知其出生本系枝派?近故?言其苖裔耳</hi>蒼舒隤敳禱戭大臨尨降庭<lb/>
　堅仲容叔達注此即垂益禹?陶之倫庭堅即?陶<lb/>
　字音義<hi>隤徒回反敳五才反一音五回反韋昭音瑰擣直由反韋昭音桃戴以善反漢書作戭韋</hi>
　<hi>昭以震反尨莫江反降下江反陶音遙</hi>疏<hi>正義曰司馬遷采帝系世本以為史記其夏本紀稱禹是</hi>
　<hi>顓頊之後秦本紀稱?陶是顓頊之後伯益則?陶之子垂之所出史無其文舊說相傳亦出顓頊故云</hi>
<pb n="21b"/>
　<hi>此即垂益禹?陶之倫也服?云八人禹垂之屬也六年傳臧文仲聞六與蓼滅云?陶庭堅不祀忽諸</hi>
　<hi>知庭堅?陶為一人其餘則不知誰為禹誰為益故云之倫之屬不敢斥言也班固漢書有古今人表銓</hi>
　<hi>量古人為九等之次雖知禹益必在八愷稷契必在八元不能識知其人不得自相分配故八元八愷與</hi>
　<hi>?陶禹稷?不出其名亦為不知故也鄭?注論語云?陶為士師號曰庭堅杜云庭堅?陶字者古人</hi>
　<hi>名之與字難得審知言字者明其是一人也</hi>齊聖廣淵明允篤誠天下之<lb/>
　民謂之八愷注齊中也淵深也允信也篤厚也愷和<lb/>
　也音義<hi>愷開在反</hi>疏<hi>正義曰此并序八人總言其德或原其心或據其行一字為一事其義亦</hi>
　<hi>更相通齊者中也率心由道舉措皆中也聖者通也博達?務庶事盡通也廣者?也器字宏大度量?</hi>
<pb n="22a"/>
　<hi>?也淵者深也知能周備思慮深遠也明者達也曉解事務照見幽?也允者信也終始不愆言行相副</hi>
　<hi>也篤者厚也志性良謹交游?密也誠者實也秉心純直布行貞實也以其德行如是天下之民為其美</hi>
　<hi>目謂之八愷愷和也言其和於物也孟子曰?下惠聖之和者也注正義曰齊中釋言文允信篤厚釋詁</hi>
　<hi>文愷訓為樂樂亦和也深水謂之淵故淵為深也</hi>?辛氏有才子八人注?<lb/>
　辛帝嚳之號八人亦其苖裔音義<hi>嚳苦毒反</hi>伯奮仲堪叔<lb/>
　獻季仲伯虎仲熊叔豹季貍注此即稷契朱虎熊羆<lb/>
　之倫音義<hi>奮甫問反熊音雄貍力之反契息列反依字當作偰古文作?熊彼皮反</hi>疏<hi>正義</hi>
　<hi>曰契後為殷稷後為周史記殷周皆為帝嚳之後也此言伯虎仲熊尚書有朱虎熊羆二者其字相類知</hi>
<pb n="22b"/>
　<hi>此即稷契朱虎熊羆之倫也尚書更有夔龍之徒亦應有在元愷之?者但更無明證名字又殊不知與</hi>
　<hi>誰為可故不復言之史記稷契皆為帝嚳之子而上句注云其苖裔者史記堯亦帝嚳之子則稷契堯之</hi>
　<hi>親弟以堯之聖有大德之弟?而不知舜始舉用以情而測理必不然且云世濟其美其間必應累世不</hi>
　<hi>容?辛之下即至其身馬遷傳聞於人未必盡得其實世族譜取史記之說又從而譏之云按鯀則舜之</hi>
　<hi>五世從祖父也而及舜共為?臣堯則舜之三從高祖而妻其女此史記之疑者然則以其不可悉信故</hi>
　<hi>言苖裔以該之</hi>忠肅共懿宣慈惠和天下之民謂之八元注<lb/>
　肅敬也懿美也宣?也元善也音義<hi>?音遍</hi>疏<hi>正義曰此亦總</hi>
　<hi>言其德於義亦得相通忠者與人無?盡心奉上也肅者敬也應機敏?臨事恪勤也共者治身克謹當</hi>
<pb n="23a"/>
　<hi>官理治也懿者美也保已精粹立行純厚也宣者?也應受多方知思周?也慈者愛出於心恩被於物</hi>
　<hi>也惠者性多哀務好拯窮匱也和者體度?簡物無乖?也以其德行如是天下之民為其美目謂之八</hi>
　<hi>元元善也言其善於事也論語曰善人為邦百年亦可以勝殘去殺矣注正義曰肅敬釋訓文懿美釋詁</hi>
　<hi>文宣?釋言文易文言曰元者善之長也</hi>此十六族也世濟其美不隕其<lb/>
　名注濟成也隕隊也音義<hi>隕于敏反隊直類反</hi>疏<hi>正義曰此十六人耳而謂</hi>
　<hi>之族者以其各有親屬故稱族也世濟其美後世承前世之美不隕其名不隊前世之美名言其世有賢</hi>
　<hi>人積善而至其身也劉炫云各有大功皆賜氏族故稱族</hi>以至於堯堯不能舉舜<lb/>
　臣堯舉八愷使主后土注后土地官禹作司空平水<lb/>
<pb n="23b"/>
　土即主地之官疏<hi>正義曰后訓君也天稱皇天故地稱后土舜典云伯禹作司空?刑</hi>
　<hi>云禹平水土則禹是土地之官故云主后土也</hi>以揆百事莫不時序地平天<lb/>
　成注揆度也成亦平也音義<hi>揆葵癸反</hi>疏<hi>正義曰用禹為主后土之官令</hi>
　<hi>以揆度百事百事無不揆度於是皆有次序得地平其化天成其施言有成功也注正義曰揆度釋言文</hi>
　<hi>度百事者令之豫自籌度為之數量法制事成則平其可否使之總?務也地平天成大禹謨之文孔安</hi>
　<hi>國云水土治曰平五行?曰成釋詁云成平也是成亦為平其義一也</hi>舉八元使布五<lb/>
　教于四方注契作司徒五教在?故知契在八元之<lb/>
　中音義<hi>契斯列反</hi>疏<hi>正義曰舜典云帝曰契百姓不親五品不遜汝作司徒敬敷五教在?尚</hi>
<pb n="24a"/>
　<hi>書契敷五教此云舉八元使布五教以此故知契在八元中也然則尚書禹作司空此云舉八愷使主后</hi>
　<hi>土以此亦知禹在八愷中也但不知八愷之中何者是禹八元之中何者是契矣主后土布五教是事之</hi>
　<hi>大者故舉以為言非是各令八人共主一事故主土唯禹主教唯契餘當?有所主或助而為之尚書稱</hi>
　<hi>益佐禹治水是其助之事也</hi>父義母慈兄友弟共子孝?平外成<lb/>
　注?諸夏外夷狄音義<hi>夏?雅反</hi>疏<hi>正義曰一家之?父母兄弟子尊卑有五</hi>
　<hi>品父不義母不慈兄不友弟不共子不孝是五品不遜順也故使契為司徒布五教於四方?父以義教</hi>
　<hi>母以慈教兄以友教弟以共教子以孝是之謂五教此五教可常行又謂之五典也諸夏夷狄皆從其教</hi>
　<hi>是為?平外成所云五典克從即此?平外成之謂也</hi>昔帝鴻氏有不才子注<lb/>
<pb n="24b"/>
　帝鴻黃帝掩義隱賊好行凶德醜類惡物頑嚚不友<lb/>
　是與比周注醜亦惡也比近也周密也音義<hi>好呼報反嚚魚</hi>
　<hi>巾反心不則德義之經為頑口不道忠信之言為嚚比毗志反</hi>疏<hi>正義曰醜亦惡也物亦類也指謂惡</hi>
　<hi>人等輩重復而言之耳比是相近也周是親密也唯是親愛之義非為善惡之名論語云君子周而不比</hi>
　<hi>小人比而不周以君子小人相對故鄭?云忠信為周阿黨為比觀文為說也</hi>天下之民謂<lb/>
　之渾敦注謂驩?渾敦不開通之貌音義<hi>渾?本反敦徒本反</hi>
　<hi>驩呼端反?都侯反</hi>疏<hi>正義曰掩蓋義事而不行隱蔽其外而陰為賊害也其有凶醜之類穢惡之物</hi>
　<hi>心頑而不則德義之經口嚚而不道忠信之言如此惡人不可與之親友者此不才子於是與之相附近</hi>
<pb n="25a"/>
　<hi>相親密言惡人所愛愛同已者也以其為惡如是故天下之民為之惡目謂之渾敦渾敦不開通之貌言</hi>
　<hi>其無所知也服?用山海經以為驩?人?馬喙渾敦亦為獸名注正義曰此傳所言?虞書之事彼云</hi>
　<hi>四罪為共工驩?三苖鯀也此傳四凶乃謂之渾敦窮?檮杌饕餮檢其事以識其人堯典帝言共工之</hi>
　<hi>行云靖言庸違傳說窮?之惡云靖譖庸回二文正同知窮?是共工也堯典帝求賢人驩?舉共工應</hi>
　<hi>帝是與共工相比傳說渾敦之惡云醜類惡物是與比周知渾敦是驩?也堯典帝言鯀行云咈哉方命</hi>
　<hi>圯族傳說檮杌之罪云告頑舍嚚傲狠明德即是咈?圯族之狀且鯀是顓頊之後知檮杌是鯀也尚書</hi>
　<hi>無三苖罪狀既甄去三凶自然饕餮是三苖矣先儒盡然蓋無異說皆以行狀驗而知之也莊子稱南方</hi>
　<hi>之神其名為鯈北方之神其名為忽中央之神其名為混沌混沌無七竅儵忽為鑿之一日為一竅七日</hi>
<pb n="25b"/>
　<hi>而混沌死混沌與渾敦字之異耳莊子雖則寓言要以無竅為混沌是渾敦為不開通之貌此四凶者渾</hi>
　<hi>敦檮杌以狀貌為之名窮?饕餮以義理為之名古人之意自異耳服?案神異經云檮杌狀似虎毫長</hi>
　<hi>二尺人?虎足?牙尾長丈八尺能?不退饕餮獸名身如牛人?目在腋下食人</hi>少?氏有<lb/>
　不才子注少?金天氏之號次黃帝音義<hi>少詩照反注同?胡</hi>
　<hi>老反</hi>疏<hi>正義曰金天國號少?身號譙周云金天氏能脩大?之法故曰少?也其次黃帝則昭十七</hi>
　<hi>年傳有其事</hi>?信廢忠崇飾惡言靖譖庸回服讒蒐慝以<lb/>
　誣盛德注崇聚也靖安也庸用也回邪也服行也蒐<lb/>
　隱也慝惡也盛德賢人也音義<hi>蒐所留反慝他得反邪似嗟反</hi>疏<hi>正義</hi>
<pb n="26a"/>
　<hi>曰?信者謂信不足行?壞之也廢忠者謂忠為無益廢棄之也以惡言為善尊崇脩飾之安於讒譖信</hi>
　<hi>用回邪常行讒疾陰隱為惡以誣罔盛德之賢人也天下之民謂之窮?言其行窮困所好?異也注正</hi>
　<hi>義曰釋詁云崇充也舍人曰威大充盛大亦集聚之義故崇為聚也庸用靖安回邪慝惡常訓也服從是</hi>
　<hi>奉行之義也蒐索隱伏是蒐得為隱也服?亦以蒐為隱隱慝謂陰隱為惡也成德謂成就之德故為賢</hi>
　<hi>人也定本成德為盛德</hi>天下之民謂之窮?注謂共工其行窮<lb/>
　其好?音義<hi>?其宜反共音恭行下孟反好呼報反</hi>疏<hi>正義曰孔安國云共工官稱也</hi>
　<hi>其人為此官故尚書舉其官也行惡終必窮故云其行窮也好惡言好讒慝是所好?異於人也</hi>顓<lb/>
　頊有不才子不可教訓不知話言注話善也音義<hi>話?</hi>
<pb n="26b"/>
　<hi>快反</hi>告之則頑注德義不入心舍之則嚚注不道忠信<lb/>
　音義<hi>舍音赦</hi>傲狠明德以亂天常天下之民謂之禱杌<lb/>
　注謂鯀檮杌頑凶無儔匹之貌音義<hi>傲五報反狠?墾反檮徒刀反</hi>
　<hi>杌五忽反鯀古本反</hi>此三族也世濟其凶增其惡名以至于堯<lb/>
　堯不能去注方以宣公比堯行父比舜故言堯亦不<lb/>
　能去須賢臣而除之音義<hi>去起?反注及下皆同</hi>疏<hi>正義曰宣公不能去</hi>
　<hi>莒僕而行父能去之恐宣公以不去之為恥行父以去之為?史克方以宣公比堯行父比舜故言堯朝</hi>
　<hi>有四凶堯亦不能去須賢臣而除之所以雪宣公不去之恥解行父?擅之失也然則聖主莫過於堯任</hi>
<pb n="27a"/>
　<hi>賢王政所急大聖之朝不才總萃雖曰帝其難之且復何其甚也此四凶之人才實中品雖行有不善未</hi>
　<hi>有大惡故能仕於聖世致位大官自非聖舜登庸大禹致力則滔天之害未或可平以舜禹之成功見此</hi>
　<hi>徒之多罪?業既謝愆釁自生為聖所誅其咎益大且虞史欲盛章舜德歸罪惡於前人史克以宣公比</hi>
　<hi>堯同四凶於莒僕此等?非下愚未有大惡其為不善唯帝所知尚書將言求舜以見帝之知人此傳安</hi>
　<hi>慰宣公故言堯不能去辭各有為情頗增甚學者當以意達文不可即以為實</hi>縉雲氏有不<lb/>
　才子注縉雲黃帝時官名疏<hi>正義曰昭十七年傳稱黃帝以雲名官故知縉</hi>
　<hi>雲黃帝時官名字書縉赤繪也服?云夏官為縉雲氏</hi>貪于飲食冒于貨賄侵<lb/>
　欲崇侈不可盈厭聚斂積實不知紀極不分孤寡不<lb/>
<pb n="27b"/>
　恤窮匱注冒亦貪也盈滿也實財也音義<hi>厭於豔反匱其媿反</hi>
　疏<hi>正義曰鄭注周禮云金玉曰貨布帛而賄</hi>天下之民以比三凶注非帝<lb/>
　王子孫故?以比三凶謂之饕餮注貪財為饕貪食<lb/>
　為餮音義<hi>饕他刀反餮他結反</hi>疏<hi>正義曰此無正文光儒賈服等相傳為然</hi>舜臣堯<lb/>
　注為堯臣疏<hi>正義曰昭七年傳稱王臣公公臣大夫謂王以公為臣公以大夫為臣皆是上</hi>
　<hi>臣下也而此云舜臣堯謂為臣以事堯乃是下臣上也文同義異意足相顧故辯之云為堯臣</hi>?于<lb/>
　四門注闢四門達四聰以?禮?賢音義<hi>闢婢亦反聰本亦作</hi>
　<hi>?七工反</hi>疏<hi>正義曰?于四門是禮賢之事而舜典下文云闢四門明四目達四聰言開闢四方之門</hi>
<pb n="28a"/>
　<hi>未開者廣視聽於四方使天下無壅?亦是?禮?賢之事意同於上故引以解之</hi>流四凶族<lb/>
　注案四凶罪狀而流放之渾敦窮?檮杌饕餮投諸<lb/>
　四裔以禦螭魅注投棄也裔遠也放之四遠使當螭<lb/>
　魅之災螭魅山林異氣所生為人害者音義<hi>禦魚?反螭?</hi>
　<hi>知反山神獸形魅亡備反?文作?云老精物也?或從未</hi>疏<hi>正義曰投者擲去故為葉也舜典云</hi>
　<hi>流共工于幽州放驩?于崇山竄三苖于三危殛鯀于羽山四罪而天下咸服孔安國云幽州北裔崇山</hi>
　<hi>南裔三危西裔羽山東裔在海中是放之四方之遠處螭魅若欲害人則使此四者當彼螭魅之災令代</hi>
　<hi>善人受害也宣三年傳王孫滿?九鼎云鑄鼎象物百物而為之備民入川澤山林不逢不若螭魅罔兩</hi>
<pb n="28b"/>
　<hi>莫能逢之知螭魅是山林異氣所生為人害者也</hi>是以堯崩而天下如一同<lb/>
　心戴舜以為天子以其舉十六相去四凶也故虞書<lb/>
　數舜之功曰?徽五典五典克從無違教也注徽美<lb/>
　也典常也此八元之功音義<hi>戴多代反相息亮反下注同去起?反數色主</hi>
　<hi>反徽許歸反</hi>曰納于百揆百揆時序無廢事也注此八愷<lb/>
　之功曰?于四門四門穆穆無凶人也注流四凶疏<lb/>
　<hi>正義曰此虞書舜典之篇也三事六句舜典本文其云無違教也無廢事也無凶人也是史克解虞書之</hi>
　<hi>意也每引一事以一句解之故每事言曰</hi>舜有大功二十而為天子注舉<lb/>
<pb n="29a"/>
　十六相去四凶也今行父雖未獲一吉人去一凶矣<lb/>
　於舜之功二十之一也庶幾免於戾乎注史克激稱<lb/>
　以辨宣公之惑釋行父之志故其言美惡有過辭蓋<lb/>
　事宜也音義<hi>激吉?反</hi>疏<hi>正義曰宣公貪寶玉而受莒僕為惑已大行父違君命而逐出</hi>
　<hi>之其專已甚故史克激揚而言舜之事堯以辨宣公之惑以解行父之志方欲盛談善惡說事必當增甚</hi>
　<hi>故其言美惡有太過之辭言美則大美言惡則大惡禹則鯀之子也?禹則云世濟其美言鯀則云世濟</hi>
　<hi>其凶明其餘亦有大過非其實也蓋事勢宜然耳何休以為孔子云蕩蕩乎堯之為君唯天為大唯堯則</hi>
　<hi>之今如左氏堯在位數十年?抑元愷而不能舉養育凶人以為民害而不能去則孔子稱堯?言也桀</hi>
<pb n="29b"/>
　<hi>紂為惡一世則誅四凶?數十?而無誅放易云積不善之家必有餘殃?言也左氏為短但堯之為君</hi>
　<hi>能舉十六相去四凶四凶之人未必世濟其惡但史克欲明行父之志欲辨宣公之惑故美惡過辭具於</hi>
　<hi>此注何休之難不足疑也</hi>○宋武氏之族道昭公子將奉司城須<lb/>
　以作亂注文公?昭公故武族欲因其子以作亂司<lb/>
　城須文公弟音義<hi>宋武氏之族本或作武穆之族者後人取下文妄加也道音導</hi>十<lb/>
　二月宋公殺母弟須及昭公子使戴莊桓之族攻武<lb/>
　氏於司馬子伯之館注戴族華樂也莊族公孫師也<lb/>
　桓族向魚鱗蕩也司馬子伯華耦也音義<hi>向舒亮反</hi>遂出<lb/>
<pb n="30a"/>
　武穆之族注穆族黨於武氏故使公孫師為司城注<lb/>
　公孫師莊公之孫公子朝卒使樂呂為司?以靖國<lb/>
　人注樂呂戴公之曾孫為宣三年宋師圍曹傳疏<hi>正義</hi>
　<hi>曰世本云戴公生樂甫術術生碩甫澤澤生夷父須須生大司?呂今云曾孫誤也</hi>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左傳注疏卷二十<lb/>
<pb n="31a"/>
　春秋左氏傳注疏卷二十考證<lb/>
公四不視朔注因明公之實有疾非詐齊○趙汸補注<lb/>
　曰公疾不視朔必書史所以重君疾重國政雖託疾<lb/>
　亦書史無訐君以為直之義傳釋公四不視朔曰疾<lb/>
　也乃據史法言之然經既削其真有疾者則此為託<lb/>
　疾亦可知矣左氏知史而不知經後儒又不知經本<lb/>
　出于史此筆削之義所以失傳<hi>臣浩</hi>按公之疾真偽<lb/>
　所不可知然不告朔遂起于此亦所以志禮之始失<lb/>
<pb n="31b"/>
　也<lb/>
傳有蛇自泉?出音義魯公伯禽云云○<hi>臣召南</hi>按此<lb/>
　據史記魯世家也世家魯公伯禽子考公酋弟煬公<lb/>
　熙子幽公宰弟魏公?子厲公擢弟獻公具子真公<lb/>
　濞弟武公敖子懿公戲監本及?本多訛字如魏公<lb/>
　?作費厲公擢作躍弟獻公具作子鄭公具懿公戲<lb/>
　作獻今依史記改正又疏引世家?字亦多訛如考<lb/>
　公作耆公幽公宰作圉魏公作徽公真公作順公今<lb/>
<pb n="32a"/>
　並依史記正之<lb/>
傳姑又與之遇以驕之疏蚡冒卒弟熊達殺蚡冒子而<lb/>
　代立○<hi>臣浩</hi>按史記熊達作熊通<lb/>
傳夫人使謂司城去公○趙汸補注曰傳序六卿于上<lb/>
　而夫人但使司城去公則餘五人皆鮑之黨也<lb/>
傳書曰宋人注一段○劉敞曰如傳所說則公子鮑為<lb/>
　不臣襄夫人為不母而昭公未有無道之實也傳曰<lb/>
　君雖不君臣不可以不臣不得輕此兩人之罪反專<lb/>
<pb n="32b"/>
　惡於宋公趙汸補注曰當時列國皆政出大夫其士<lb/>
　民知有大夫而不知有君謂晉趙盾為良大夫謂宋<lb/>
　昭公為無道皆?君者子孫設辭以分惡殺?左氏<lb/>
　不能辨遂援以釋經且立以為例誤矣<lb/>
傳華耦卒而使蕩虺為司馬○趙汸補注曰傳見惟殺<lb/>
　蕩意諸右師以下皆在位<lb/>
傳夷與孤之二三臣相及于絳疏昭十九年子產對晉<lb/>
　人云○監本脫年字今添<lb/>
<pb n="33a"/>
子卒注以未成君書之○<hi>臣召南</hi>按不書名而單書子<lb/>
　此正成其為君也書卒固是諱辭書子則大義自正<lb/>
傳仲殺惡及視而立宣公注殺視不書賤之○<hi>臣召南</hi>
　按杜說無理經既諱惡之?自然并諱其殺視也太<lb/>
　子母弟可云賤乎<lb/>
傳則以觀德注則法也○林堯叟曰則者君臣父子兄<lb/>
　弟夫婦朋友之法則也<lb/>
傳昔?陽氏有才子八人○王應麟曰古者以德為才<lb/>
<pb n="33b"/>
　十六才子是也如狄之酆舒晉之知伯以才稱者古<lb/>
　所謂不才子也<lb/>
傳齊聖廣淵疏?下惠聖之和者也○監本訛作伊尹<lb/>
　聖之和者也今改正<lb/>
傳父義母慈兄友弟共子孝?平外成疏是之謂五教<lb/>
　又謂之五典○<hi>臣召南</hi>按尚書孔傳解慎徽五典即<lb/>
　引此傳八元布五教納于百揆即引此傳八凱揆百<lb/>
　事<lb/>
<pb n="34a"/>
傳今行父雖未獲一吉人注其言美惡有過辭○王應<lb/>
　麟困學紀聞曰禹鯀之子也史克於鯀曰世濟其凶<lb/>
　而於禹曰世濟其美論其世則鯀非美也於此見立<lb/>
　言之難<lb/>
　<lb/>
　<lb/>
　<lb/>
　<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋左氏傳注疏卷二十考證<lb/>
</p>
<p>
</p>
  </div>
</body>
</text>
</TEI>