<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三傳辨疑卷十六</head> <lb/>
    <p>
<pb n="1a"/>
欽定四庫全書<lb/>
　三傳辨疑卷十六<lb/>
　　　　　　　　　　　　元　程端學　撰<lb/>
　　　襄公<lb/>
十有七年宋人伐陳<lb/>
　左氏曰宋莊朝伐陳獲司徒卬卑宋也<lb/>
　　獲司徒春秋當書今不書傳妄也<lb/>
夏衛石買帥師伐曹<lb/>
<pb n="1b"/>
　左氏曰取重丘<lb/>
　　取邑必書今不書傳妄也<lb/>
秋齊侯伐我北鄙圍桃?厚帥師伐我北鄙圍防<lb/>
　左氏曰齊人獲臧堅齊侯使夙沙衛唁之且曰無死<lb/>
　堅稽首曰拜命之辱抑君賜不終姑又使其刑臣禮<lb/>
　於士以杙抉其傷而死<lb/>
　　獲臧堅不見於經此其可疑者也<lb/>
宋華臣出奔陳<lb/>
<pb n="2a"/>
　左氏曰宋華?卒華臣弱?比之室使賊殺其宰華<lb/>
　吳賊六人以鈹殺諸盧門合左師之後左師懼曰老夫<lb/>
　無?賊曰?比私有討於吳遂幽其妻曰畀余而大<lb/>
　璧宋公聞之曰臣也不唯其宗室是暴大亂宋國之<lb/>
　政必逐之左師曰臣也亦卿也大臣不順國之恥也<lb/>
　不如?之乃舍之左師為已短策苟過華臣之門必<lb/>
　騁十一月甲午國人逐瘈狗瘈狗入於華臣氏國人<lb/>
　從之華臣懼遂奔陳<lb/>
<pb n="2b"/>
　　按華臣使賊殺?比之宰宋公怒矣左師懼矣不應<lb/>
　　無誅而遽舍之也既舍之則其事緩矣國人逐瘈<lb/>
　　狗未必敢入華臣氏使入華臣氏華臣豈不知其<lb/>
　　情而遽奔哉皆不近人情?經書華臣奔在九月<lb/>
　　而傳稱十一月當以經為正<lb/>
十有八年春白狄來<lb/>
　左氏曰白狄始來<lb/>
　　莘老孫氏曰假令嘗來固亦書來爾何論始來乎<lb/>
<pb n="3a"/>
　公羊曰白狄者何夷狄之君也何以不言朝不能朝<lb/>
　也<lb/>
　　劉氏曰似近之矣其實非也王者本不及夷狄豈<lb/>
　　責夷狄以行朝禮哉<lb/>
夏晉人執衛行人石買<lb/>
　左氏曰執孫蒯于純留<lb/>
　　按執行人既書豈有執孫蒯而不書之理乎<lb/>
　榖梁曰稱行人怨接於上也<lb/>
<pb n="3b"/>
　　按石買伐曹衛之君臣皆有?也但不當因其為<lb/>
　　使而執之爾非稱行人為怨接於上也<lb/>
冬十月公?晉侯宋公衛侯鄭伯曹伯莒子邾子滕子<lb/>
薛伯杞伯小邾子同圍齊<lb/>
　榖梁曰非圍而曰圍齊有大焉亦有病焉非大而足<lb/>
　同與諸侯同罪之也亦病矣<lb/>
　　劉氏曰非也春秋之信史也其事則齊桓晉文其<lb/>
　　?則主?為之矣若未圍而言圍是豈得為信史<lb/>
<pb n="4a"/>
　　哉<lb/>
曹伯負芻卒于師<lb/>
　榖梁曰閔之也<lb/>
　　劉氏曰非也是亦記事而已矣何閔之有<lb/>
十有九年公至自伐齊<lb/>
　公羊曰此同圍齊也何以致伐未圍齊也未圍齊則<lb/>
　其言圍齊何抑齊也曷為抑齊為其亟伐也或曰為<lb/>
　其驕蹇使其世子處乎諸侯之上也<lb/>
<pb n="4b"/>
　　劉氏曰非也若諸侯實未嘗圍齊者春秋何得書<lb/>
　　之乎且春秋所謂記事之書而非記意之書豈得<lb/>
　　探意以為事哉<lb/>
　榖梁曰春秋之義已伐而盟復伐者則以伐致盟不<lb/>
　復伐者則以?致祝柯之盟盟復伐齊與曰非也然<lb/>
　則何為以伐致也曰與人同事或執其君或取其地<lb/>
　　劉氏曰非也執君取地邾事也以伐齊致齊事也<lb/>
　　今欲以齊明邾以邾明齊乎無義以通之且書晉<lb/>
<pb n="5a"/>
　　人執邾子責晉已明矣取邾田自漷水責魯已明<lb/>
　　矣又何不足而以齊起邾乎陳岳氏曰伐則言伐<lb/>
　　圍則言圍各書其實既自圍至不書至自圍而曰<lb/>
　　至自伐者圍本於伐非伐何以得圍至不書圍而<lb/>
　　書伐如僖六年公?齊之諸侯伐鄭圍新城書公<lb/>
　　至自伐鄭不書盟而書?如成七年公?晉之諸侯<lb/>
　　救鄭盟于馬陵不書盟而書公至自?也存耕趙<lb/>
　　氏曰經嘗至圍矣此圍齊也何以致伐?始以伐<lb/>
<pb n="5b"/>
　　齊出而終之以圍也公榖之辭求經太過<lb/>
取邾田自漷水<lb/>
　公羊曰其言自漷水何以漷為竟也何言乎以漷為<lb/>
　竟漷移也<lb/>
　　劉氏曰非也向者執邾子乃為此爾且如公羊言<lb/>
　　魯以漷自移而取田春秋乃坐其君以盜地乎何<lb/>
　　悖也<lb/>
　榖梁曰軋辭也其不曰惡盟也<lb/>
<pb n="6a"/>
　　按經書自漷水杜氏謂以漷水為界者得之水有<lb/>
　　委曲水勢之常無足論者榖梁以委曲為義非也<lb/>
夏衛孫林父帥師伐齊<lb/>
　左氏曰晉欒魴帥師從衛孫文子伐齊<lb/>
　　晉欒魴果從孫文子伐齊經不應不書杜氏張氏<lb/>
　　以為兵并於林父亦不可據何則左氏曰欒魴帥<lb/>
　　師矣則非師少也不應晉為盟主而反并於衛<lb/>
晉士?帥師侵齊至榖聞齊侯卒乃還<lb/>
<pb n="6b"/>
　左氏曰晉士?侵齊及榖聞喪而還禮也<lb/>
　　按大夫帥師以侵人國不惟無王亦無諸侯也聞<lb/>
　　喪而還禮之小者也茍一以禮稱之所謂不能三<lb/>
　　年喪而緦麻是察之謂也<lb/>
　公羊曰還者何善辭也何善爾大其不伐喪也此受<lb/>
　命乎君而伐齊則何大乎其不伐喪大夫以君命出<lb/>
　進退在大夫也<lb/>
　　按春秋不書常事茍大其不伐喪則春秋有不書<lb/>
<pb n="7a"/>
　　者矣惟諸侯無王大夫無諸侯也然後書之不伐<lb/>
　　喪小善也聖人不沒人之善而書其實故并舉之<lb/>
　　以鑒後世而已<lb/>
　榖梁曰還者事未畢之辭也受命而誅生死無所加<lb/>
　其怒不伐喪善之也善之則何為未畢也君不尸小<lb/>
　事臣不專大名善則稱君過則稱已則民作讓矣士<lb/>
　?外專君命故非之也然則為士?者宜奈何宜墠<lb/>
　帷而歸命乎介<lb/>
<pb n="7b"/>
　　趙氏曰按不伐喪常禮也更待君命是詐讓小善<lb/>
　　非人臣盡忠之道也康侯胡氏使士?未出境如<lb/>
　　是焉可也已至齊地則進退在士?矣猶欲墠帷<lb/>
　　而歸命乎介則非古者命將不從中覆?制境外<lb/>
　　之意而況喪必不可伐非進退可疑而待請者張<lb/>
　　氏曰將在軍君命有所不受三軍之進退將實司<lb/>
　　之總殺伐之柄以臨有喪君子所不忍尚何墠帷<lb/>
　　請命以自累其作止乎愚謂還者紀實事爾榖梁<lb/>
<pb n="8a"/>
　　有善之則何為未畢之問其亦不達文義矣<lb/>
齊殺其大夫?厚<lb/>
　左氏曰光殺戎子尸諸朝非禮也婦人無刑雖有刑<lb/>
　不在朝市又曰書曰齊殺其大夫從君於昏也<lb/>
　　趙氏曰據左氏齊?厚莒意恢楚郤宛等死並是<lb/>
　　兩下相殺而經以國討為文者?殺者皆承君命<lb/>
　　而殺之故經以累上之辭書之傳則雜使之記意<lb/>
　　在專歸于殺者故不歸其君命耳且當據經文為<lb/>
<pb n="8b"/>
　　正愚謂光不以大命為尊而?位又殺父之愛姬<lb/>
　　其?大矣而左氏但責尸諸朝為非禮失其輕重<lb/>
　　之權矣又?厚固從君於昏然經書殺其大夫乃<lb/>
　　?其不請於王而?殺爾非責厚從君於昏舍崔<lb/>
　　杼殺之而書國討也<lb/>
鄭殺其大夫公子嘉<lb/>
　左氏曰書曰鄭殺其大夫?也<lb/>
　　此亦左氏所謂齊殺其大夫從君於昏之意<lb/>
<pb n="9a"/>
叔孫豹?晉士?于柯<lb/>
　左氏曰齊及晉平盟于大隧故穆叔?范宣子于柯<lb/>
　　按齊及晉平經當書之如暨齊平之法今經無有<lb/>
　　左氏妄也<lb/>
二十年仲孫速帥師伐邾<lb/>
　左氏曰邾人驟至以諸侯之事弗能報也秋孟莊子<lb/>
　伐邾以報之<lb/>
　　劉氏曰邾人驟至謂十五年十七年也至十九年<lb/>
<pb n="9b"/>
　　盟于祝柯晉人執邾子又取邾田則亦既報舊怨<lb/>
　　矣何謂未報乎然則仲孫速自以他故伐邾不為<lb/>
　　報其驟至也<lb/>
蔡殺其大夫公子燮蔡公子履出奔楚<lb/>
　左氏曰書曰蔡殺其大夫公子燮言不與民同欲也<lb/>
　　按為大夫而見殺於其君其為大夫可知矣然據<lb/>
　　左氏所言則是燮能棄夷即華春秋所與也安得<lb/>
　　責其不與民同欲也哉況春秋凡書殺其大夫者<lb/>
<pb n="10a"/>
　　乃譏諸侯之無王而?殺未有責燮不與民同欲<lb/>
　　之意也<lb/>
陳侯之弟?出奔楚<lb/>
　左氏曰陳慶虎慶寅畏公子?之偪愬諸楚曰與蔡<lb/>
　司馬同謀楚人以為討公子?出奔楚書曰陳侯之<lb/>
　弟?出奔楚言非其罪也公子?將出奔呼於國曰<lb/>
　慶氏無道求專陳國暴蔑其君而去其親五年不滅<lb/>
　是無天也<lb/>
<pb n="10b"/>
　　按實慶虎慶寅愬楚而楚討??不應復奔楚然<lb/>
　　則左氏所?皆妄也且兄弟無可去之義陳侯不<lb/>
　　道力諫俟死而已今棄之而逃之夷狄豈無罪哉<lb/>
　　況春秋凡書弟者譏其兄不兄弟不弟耳左氏以<lb/>
　　?得稱弟之故而許其非罪非也且左氏自言虎<lb/>
　　寅畏?之偪則?亦?國者也未可以無罪言也<lb/>
　榖梁曰諸侯之尊弟兄不得以屬通其弟云者親之<lb/>
　也親而奔之惡也<lb/>
<pb n="11a"/>
　　諸侯之尊弟兄雖不得以屬通然以情言則弟也<lb/>
　　先儒所謂以重書者是也非本?之而今親之以<lb/>
　　見親而奔之之惡也<lb/>
叔老如齊<lb/>
　左氏曰齊子初聘于齊禮也<lb/>
　　左氏妄以禮許人由不知非禮之禮故也<lb/>
季孫宿如宋<lb/>
　左氏曰季武子如宋報向戍之聘也?師段逆之以<lb/>
<pb n="11b"/>
　受享賦棠棣之七章以卒宋人重賂之歸復命公享<lb/>
　之賦魚麗之卒章公賦南山有臺武子去所曰臣不<lb/>
　堪也<lb/>
　　按向戍聘在十五年今五年矣若報向戍之聘何<lb/>
　　其遲之至今耶<lb/>
二十有一年春王正月公如晉<lb/>
　左氏曰公如晉拜師及取邾田也<lb/>
　　按圍齊取邾田在十八年十九年至今三四年矣<lb/>
<pb n="12a"/>
　　季孫宿嘗往拜師矣不應今復往拜師及取邾田<lb/>
　　也<lb/>
邾庶其以漆閭丘來奔<lb/>
　左氏曰夏書曰念?在?釋?在?名言?在?允<lb/>
　出?在?惟帝念功將謂由已壹也信由已壹而後<lb/>
　功可念也庶其非卿也以地來雖賤必書重地也<lb/>
　　趙氏曰按再命大夫接於魯者悉書名鄭宛莒慶<lb/>
　　秦術之類是也莘老孫氏曰邾小國其大夫未嘗<lb/>
<pb n="12b"/>
　　見經而庶其得書也者以其以邑來奔不書其名<lb/>
　　則不知為誰也春秋小國大夫奔叛類皆書名左<lb/>
　　氏公羊以為重地按魯受叛人其?大矣何謂重<lb/>
　　地而名之乎葉氏曰左氏以邾庶其及莒牟夷邾<lb/>
　　?肱為三叛人書名邾莒雖小國再命之大夫自<lb/>
　　得以名見莒有慶有拏邾有畀我有快皆非以地<lb/>
　　叛者何謂而亦名也夫名不名春秋固有常法大<lb/>
　　夫而以其邑叛此與孫林父晉趙鞅荀寅士吉射<lb/>
<pb n="13a"/>
　　何以異<lb/>
　公羊曰邾婁庶其者何邾婁大夫也邾婁無大夫此<lb/>
　何以書重地也<lb/>
　　劉氏曰邾婁無大夫非也即令賤竊邑來奔不可<lb/>
　　但云邾人故須著見其名示有以懲勸也辨又見<lb/>
　　左氏<lb/>
　榖梁曰以者不以者也來奔者不言出舉其接我者<lb/>
　也漆閭丘不言及大小敵也<lb/>
<pb n="13b"/>
　　不言出不言及皆文法不得言爾非接我與小大<lb/>
　　敵也<lb/>
公?晉侯齊侯宋公衛侯鄭伯曹伯莒子邾子于商任<lb/>
　左氏曰錮欒氏也<lb/>
　　辨見沙隨之?<lb/>
　公羊曰十有一月庚子孔子生<lb/>
　　何氏曰左氏經無此言則公羊從後記之<lb/>
　榖梁曰庚子孔子生<lb/>
<pb n="14a"/>
　　辨見公羊<lb/>
二十有二年冬公?晉侯齊侯宋公衛侯鄭伯曹伯莒<lb/>
子邾子薛伯杞伯小邾子于沙隨<lb/>
　左氏曰秋欒盈自楚適齊晏平仲言於齊侯曰商任<lb/>
　之?受命於晉今納欒氏將安用之小所以事大信<lb/>
　也失信不立君其圖之弗聽退告陳文子曰君人執<lb/>
　信臣人執共忠信篤敬上下同之天之道也君自棄<lb/>
　也弗能久矣冬?于沙隨復錮欒氏也欒盈猶在齊<lb/>
<pb n="14b"/>
　晏子曰禍將作矣齊將伐晉不可以不懼<lb/>
　　邦衡胡氏曰欒盈之奔未甚於趙鞅之叛不錮趙<lb/>
　　鞅而再錮欒盈此左氏之可疑晉為伯主兩合十<lb/>
　　二國之君而制一奔臣此理之必不然者然則?<lb/>
　　于商任沙隨何為哉齊平故也自諸侯圍齊之後<lb/>
　　至澶淵之?而齊始平故商任沙隨齊侯與焉則<lb/>
　　諸侯之?以齊故爾愚謂若據左氏二十一年春<lb/>
　　商任之?嘗錮欒盈矣齊初服晉不應背盟納盈<lb/>
<pb n="15a"/>
　　藉使納之不應但為?錮盈而無相責之事何不<lb/>
　　取盈而殺之乎今考之於經二十三年夏復入于<lb/>
　　晉而不言自齊亦不言自楚豈左氏見經不言自<lb/>
　　楚而疑其自齊故為此言以實之歟不可考矣及<lb/>
　　欒盈入于晉左氏又云齊侯媵晉女以藩載盈納<lb/>
　　諸曲沃復取之附於本義者以其?此事頗詳也<lb/>
　　非自背其?也在采者擇焉<lb/>
楚殺其大夫公子追舒<lb/>
<pb n="15b"/>
　左氏曰楚觀起有寵於令尹子南未益?而有馬數<lb/>
　十乘楚人患之王將討焉子南之子棄疾為王御士<lb/>
　王每見之必泣棄疾曰君三泣臣矣敢問誰之罪也<lb/>
　王曰令尹之不能爾所知也國將討焉爾其居乎對<lb/>
　曰父戮子居君焉用之洩命重刑臣亦不為王遂殺<lb/>
　子南於朝轘觀起於四竟子南之臣謂棄疾請徙子<lb/>
　尸於朝曰君臣有禮唯二三子三日棄疾請尸王許之<lb/>
　既葬其徒曰行乎曰吾與殺吾父行將焉入曰然則<lb/>
<pb n="16a"/>
　臣王乎曰棄父事讎吾弗忍也遂縊而死<lb/>
　　使觀起有寵於子南有馬數十乘未有大?未至<lb/>
　　於討也借使可討何為遽及令尹子南乎且殺其<lb/>
　　父而謀於其子子亦坐視其父之見殺此人情之<lb/>
　　不然者也使子南無?棄疾當告於其父而逃之<lb/>
　　如其有?而君殺之不可曰棄父事讎也舜殺鯀<lb/>
　　而禹臣之古有是事矣左氏之事揆之人情既不<lb/>
　　合質之理義又不安焉可遽信也哉<lb/>
<pb n="16b"/>
二十有三年夏邾畀我來奔<lb/>
　公羊曰邾婁畀我者何邾婁大夫也邾婁無大夫此<lb/>
　何以書以近書也<lb/>
　　劉氏曰此文過飾非之辭非要言也<lb/>
陳殺其大夫慶虎及慶寅<lb/>
　左氏曰陳侯如楚公子?愬二慶於楚楚人召之使<lb/>
　慶樂往殺之慶氏以陳叛夏屈建從陳侯圍陳陳人<lb/>
　城板隊而殺人役人相命各殺其長遂殺慶虎慶寅<lb/>
<pb n="17a"/>
　楚人納公子?君子謂慶氏不義不可肆也故書曰<lb/>
　惟命不于常<lb/>
　　劉氏曰慶氏以陳叛役人相命各殺其長然則何<lb/>
　　以不曰陳人殺慶虎邪愚謂果慶氏以陳叛又屈<lb/>
　　建從陳侯圍陳二者皆目之大者經何以不書而<lb/>
　　獨書陳殺慶虎慶寅之事乎如二慶果叛經當言<lb/>
　　陳人殺慶虎慶寅若晉人殺欒盈之類不得言殺<lb/>
　　其大夫也然則左氏未可據也<lb/>
<pb n="17b"/>
　榖梁曰稱國以殺罪累上也及慶寅慶寅累也<lb/>
　　稱及猶言城諸及防之類也非累也其曰稱國以<lb/>
　　殺辨見僖十年<lb/>
晉欒盈復入于晉入于曲沃<lb/>
　公羊曰曲沃者何晉之邑也其言入于晉入于曲沃<lb/>
　何欒盈將入晉晉人不納由乎曲沃而入也<lb/>
　　劉氏曰非也若盈能入晉禍已亟矣且何能勿納<lb/>
　　乎夫盈之不單身入晉審也茍終不能入晉則雖<lb/>
<pb n="18a"/>
　　由乎曲沃亦何能入乎然則曲沃之士?以入者<lb/>
　　也春秋宜先明其復入曲沃乃後言其入于晉今<lb/>
　　何故反顛倒之乎按盈入于晉晉人不納盈為未<lb/>
　　嘗得入也春秋不當書入矣由乎曲沃而入是得<lb/>
　　入也春秋當書入矣不當書而書當書而不書是<lb/>
　　何謂春秋乎<lb/>
八月叔孫豹帥師救晉次于雍榆<lb/>
　左氏曰叔孫豹帥師救晉次于雍榆禮也<lb/>
<pb n="18b"/>
　　救晉可謂禮也次于雍榆而不進亦可謂之禮乎<lb/>
　公羊曰曷為先言救而後言次先通君命也<lb/>
　　劉氏曰非也大夫受命而出豈有君命不通哉何<lb/>
　　必為此文乎葉氏曰救而言次者傳以先通君命<lb/>
　　為之?且大夫盟?征伐無非將其君命者尚不<lb/>
　　先通況救以赴急為義而待先通乎?傳誤以為<lb/>
　　惡其不果於救而意之也<lb/>
　榖梁曰言救後次非救也<lb/>
<pb n="19a"/>
　　意近似而辭未瑩<lb/>
冬十月乙亥臧孫紇出奔邾<lb/>
　左氏曰初臧宣叔娶于鑄生賈及為而死繼室以其<lb/>
　姪穆姜之姨子也生紇長於公?而姜氏愛之故立<lb/>
　之臧賈臧為出在鑄臧武仲自邾使告臧賈且致大<lb/>
　蔡焉曰紇不佞失守宗祧敢告不弔紇之罪不及不<lb/>
　祀子以大蔡納請其可賈曰是家之禍也非子之過<lb/>
　也賈聞命矣再拜受龜使為以納請遂自為也臧孫<lb/>
<pb n="19b"/>
　如防使來告曰紇非能害也知不足也非敢私請茍<lb/>
　守先祀無廢二?敢不辟邑乃立臧為臧紇致防而奔齊<lb/>
　其人曰其盟我乎臧孫曰無辭將盟臧氏季孫召外<lb/>
　史掌惡臣而問盟首焉對曰盟東門氏也曰母或如<lb/>
　東門遂不聽公命殺嫡立庶盟叔孫氏也曰母或如叔<lb/>
　孫僑如欲廢國常蕩覆公室季孫曰臧孫之罪皆不<lb/>
　及此孟椒曰盍以其犯門斬關季孫用之乃盟臧氏<lb/>
　曰無或如臧孫紇干國之紀犯門斬關臧孫聞之曰<lb/>
<pb n="20a"/>
　國有人焉誰居其孟椒乎<lb/>
　　非本義不?<lb/>
　榖梁曰其日正臧孫紇之出也<lb/>
晉人殺欒盈<lb/>
　左氏曰書曰晉人殺欒盈不言大夫言自外也<lb/>
　　凡書殺其大夫者譏其無天子之命而?殺股肱<lb/>
　　之臣也此則作亂之賊人得而殺之故曰晉人殺<lb/>
　　欒盈與州吁無知等爾左氏以自外而不言大夫<lb/>
<pb n="20b"/>
　　末矣先儒謂欒盈出奔楚當?又謂已非晉大夫<lb/>
　　者又謂?其君臣之稱者皆習於左氏公羊之?<lb/>
　　不之審者也<lb/>
　公羊曰曷為不言殺其大夫非其大夫也<lb/>
　　辨見左氏<lb/>
　榖梁曰惡之弗有也<lb/>
　　此論類公羊而尤淺近<lb/>
二十有四年冬楚子蔡侯陳侯許男伐鄭<lb/>
<pb n="21a"/>
　左氏曰楚子伐鄭以救齊門于東門次于棘澤諸侯<lb/>
　還救鄭晉侯使張骼輔躒致楚師求御于鄭鄭人卜宛<lb/>
　射犬吉子太叔戒之曰大國之人不可與也對曰無有<lb/>
　?寡其上一也太叔曰不然部婁無松柏二子在幄<lb/>
　坐射犬于外既食而後食之使御廣車而行已皆乘<lb/>
　乘車將及楚而後從之乘皆踞轉而鼓琴近不告而<lb/>
　馳之皆取胄於櫜而胄入壘皆下搏人以投收禽挾<lb/>
　囚弗待而出皆超乘抽弓而射既免復踞轉而鼓琴<lb/>
<pb n="21b"/>
　曰公孫同乘兄弟也胡再不謀對曰曩者志入而已<lb/>
　今則怯也皆笑曰公孫之亟也楚子自棘澤還使薳<lb/>
　?疆帥師送陳無宇<lb/>
　　劉氏曰左氏曰諸侯還救鄭然則何以不書於經<lb/>
　　邪諸侯相?而救患者義也春秋豈諱之哉且必<lb/>
　　若云救許救徐何以得書也<lb/>
陳鍼宜咎出奔楚<lb/>
　左氏曰陳人復討慶氏之黨鍼宜咎出奔楚<lb/>
<pb n="22a"/>
　　以二十三年左氏書二慶事觀之此亦不可據也<lb/>
二十有五年夏五月乙亥齊崔杼?其君光<lb/>
　榖梁曰莊公失言淫於崔氏<lb/>
　　按春秋書崔杼?權莊公悖亂其事詳矣而榖梁<lb/>
　　以失言為?陋矣<lb/>
公?晉侯宋公衛侯鄭伯曹伯莒子邾子滕伯薛伯杞<lb/>
伯小邾子于夷儀<lb/>
　左氏曰晉侯濟自泮?于夷儀伐齊以報朝歌之役<lb/>
<pb n="22b"/>
　齊人以莊公?使隰鉏請成慶封如師男女以班賂<lb/>
　晉侯以宗器樂器自六正五吏三十帥三軍之大夫<lb/>
　百官之正長師旅及處守者皆有賂晉侯許之使叔<lb/>
　向告於諸侯公使子服惠伯對曰君舍有罪以靖小<lb/>
　國君之惠也寡君聞命矣<lb/>
　　劉氏曰左氏有晉侯伐齊慶封如師之文而經無<lb/>
　　之何邪又言齊人賂晉侯及其六正五吏三十帥<lb/>
　　三軍之大夫百官之正長師旅及處守者皆有賂<lb/>
<pb n="23a"/>
　　是亂也亦不譏何邪杜氏曰不譏受賂者齊有喪<lb/>
　　師自宜退非也若齊侯以壽沒師退可也今?其<lb/>
　　君為惡大矣何故退乎假使晉遂討齊破其城殺<lb/>
　　其賊汙其?未可謂之伐喪也且夫?君而謂之<lb/>
　　伐喪諸侯其無討賊者矣葉氏曰夷儀之?經本<lb/>
　　不言伐齊使果為報朝歌之役而以殺其君為解<lb/>
　　且以賂免則諸侯得無譏乎杜預以為齊有喪自<lb/>
　　宜退尤非是夫?君不討而謂之不伐喪則凡?<lb/>
<pb n="23b"/>
　　者皆可以喪免之矣據十四年經書衛侯衎出奔<lb/>
　　齊此獻公為孫林父所逐而立剽也二十三年書<lb/>
　　齊侯伐衛遂伐晉是時衎猶在齊宜為伐剽而晉<lb/>
　　有黨焉故明年為夷儀之?衛侯亦與夷儀衛地<lb/>
　　則晉必有謀衛者而未成故至是又?傳言晉侯<lb/>
　　受齊賂使魏舒宛沒逆衛侯則晉復變而與衎矣<lb/>
　　後三月所以遂見衛侯衎入于夷儀此雖甯喜之<lb/>
　　志要之晉為再?皆為謀衛何朝歌之報哉崔杼<lb/>
<pb n="24a"/>
　　自負?君之?聞?懼討因以許復衛侯而用賂<lb/>
　　此經所以但書??本無伐事也崔杼之賂雖志<lb/>
　　在懼討而諸侯本不以討賊而?所以經亦不得<lb/>
　　而書也<lb/>
六月壬子鄭公孫舍之帥師入陳<lb/>
　左氏曰陳侯扶其太子偃師奔墓遇司馬桓子曰載<lb/>
　余曰將巡城遇賈獲載其母妻下之而授公車公曰<lb/>
　舍而母辭曰不祥與其妻扶其母以奔墓亦免子展<lb/>
<pb n="24b"/>
　命師無入公?與子?親御諸門陳侯使司馬桓子<lb/>
　賂以宗器陳侯免擁社使其?男女?而纍以待于<lb/>
　朝子展執縶而見再拜稽首承飲而進獻子美入數<lb/>
　俘而出祝祓社司徒致民司馬致節司空致地乃還<lb/>
　　劉氏曰左氏曰陳侯免擁社使男女?而纍以待<lb/>
　　於朝子展執縶而見子美八數俘而出祝祓社司<lb/>
　　徒致民司馬致節司空致地乃還若是則陳已服<lb/>
　　?矣何為其冬公孫夏復帥師而伐陳乎且數俘<lb/>
<pb n="25a"/>
　　而出是無獲擄也則子?何用獻捷乎獻捷者俘<lb/>
　　獲也何以知之哉成二年傳曰蠻夷戎狄則有獻<lb/>
　　捷兄弟甥舅告事而已不獻其功今傳謂子?獻<lb/>
　　捷則非告事矣如曰數而出是安得捷而獻歟<lb/>
八月己巳諸侯同盟于重丘<lb/>
　左氏曰秋七月同盟于重丘齊成故也<lb/>
　　按左氏言齊成而同盟固已過矣然猶未明言齊<lb/>
　　之與盟也及杜氏解傳則曰伐齊而稱同盟以明<lb/>
<pb n="25b"/>
　　齊亦與盟也夫經於夷儀之?列序諸侯之名至<lb/>
　　此則書諸侯同盟于重丘前目後凡至明且約豈<lb/>
　　有齊人與盟之事哉伐齊之事左氏附?之言也<lb/>
　　而杜氏又?益之然杜氏解經則又曰夷儀之諸<lb/>
　　侯也何其自相悖哉<lb/>
衛侯入于夷儀<lb/>
　左氏曰晉侯使魏舒宛沒逆衛侯將使衛與之夷儀<lb/>
　崔子止其帑以求五鹿<lb/>
<pb n="26a"/>
　　按甯喜?剽納衎晉嘗執之矣使晉果迎衛侯不<lb/>
　　應執喜也<lb/>
　公羊曰陳儀者何衛之邑也曷為不言入于衛諼君<lb/>
　以?也<lb/>
　　劉氏曰非也衎雖失位非剽臣也剽雖得國非衎<lb/>
　　君也春秋豈謂衎為諼君乎哉何休又謂衎不能<lb/>
　　自復遂詐為剽臣此非人之情何有此事哉入于<lb/>
　　陳儀者猶突入于櫟公在鄆爾不須多疑而更紛<lb/>
<pb n="26b"/>
　　紛也<lb/>
十有二月吳子遏伐楚門于巢卒<lb/>
　左氏曰十二月吳子諸樊伐楚以報舟師之役門于<lb/>
　巢巢牛臣曰吳王勇而輕若?之將親門我獲射之<lb/>
　必殪是君也死疆其少安從之吳子門焉牛臣?於<lb/>
　短牆以射之卒<lb/>
　　莘老孫氏曰如吳子遏者?其行將以伐楚而道<lb/>
　　行過巢巢為楚之與國於是以巢之門而卒故曰<lb/>
<pb n="27a"/>
　　門于巢卒也若吳實為巢人傷之死則經書之足<lb/>
　　以為戒見其輕身以侵伐而取死春秋惟魯事有<lb/>
　　諱於諸侯又何擇焉愚謂經言吳子門于巢而卒<lb/>
　　其義本明而傳以為射之而卒大凡左氏之妄必<lb/>
　　撰其事以實之人惡得不信若莘老道行過巢之<lb/>
　　?乃謂巢在淮西恐不若貫道所謂楚城門者為<lb/>
　　近似也<lb/>
　公羊曰門于巢卒者何入巢之門而卒也吳子謁何<lb/>
<pb n="27b"/>
　以名傷而反至乎舍而卒也<lb/>
　　使傷而反至乎舍而卒不在書名而見義餘見榖<lb/>
　　梁<lb/>
　榖梁曰以伐楚之事門于巢卒也于巢者外乎楚也<lb/>
　門于巢乃伐楚也諸侯不生名取卒之名加之伐楚<lb/>
　之上者見其以伐楚卒也見其以伐楚卒何也古者<lb/>
　大國過小邑小邑必飾城而請罪禮也吳子謁伐楚<lb/>
　至巢入其門門人射吳子有矢創反舍而卒古者雖<lb/>
<pb n="28a"/>
　有文事必有武備非巢之不飾城而請罪非吳子之<lb/>
　自輕也<lb/>
　　趙氏曰此與七年鄭伯?頑如?卒于操文義正<lb/>
　　同皆以便文耳公榖之?非也愚謂非巢之不飾<lb/>
　　城而請罪亦不在書名以見之且使大國過也國<lb/>
　　之小邑人名為其主守土豈可無罪而請罪哉<lb/>
二十有六年春王二月辛卯衛甯喜?其君剽<lb/>
　左氏曰書曰甯喜?其君剽言罪之在甯氏也<lb/>
<pb n="28b"/>
　　按甯喜實?其君非歸罪於甯氏而加之?也?<lb/>
　　君之義大矣而左氏之言如此亦可謂不知言矣<lb/>
　榖梁曰此不正其曰何也殖也立之喜也君之正也<lb/>
　　陳岳氏曰夫臣?君人倫之至惡凡稱國人?君<lb/>
　　國人無道也稱臣稱子以?臣子無道也榖梁謂<lb/>
　　為正不書日噫謂之?君焉有正不正邪日不日<lb/>
　　邪愚謂以日月為例其弊至此讀者可以少悟矣<lb/>
衛孫林父入于戚以叛<lb/>
<pb n="29a"/>
　左氏曰孫林父以戚如晉書曰入于戚以叛罪孫氏<lb/>
　也臣之祿君實有之義則進否則奉身而退??以周<lb/>
　旋戮也<lb/>
　　使林父以戚如晉經當書曰孫林父以戚入于晉<lb/>
　　今惟傳書晉戍三百人亦無足信夫晉受叛人之<lb/>
　　邑其?若何而經不書邪左氏本謂林父以戚如<lb/>
　　晉而春秋改其文曰入于戚以叛為??林父而<lb/>
　　不責晉夫盜人之物者盜固?也其受盜之物者<lb/>
<pb n="29b"/>
　　獨無?歟左氏又曰臣之?君實有之義則進否<lb/>
　　則奉身以退謂林父??以周旋此義施之常人<lb/>
　　則可林父逐衛侯衎而衎入林父畏誅而叛非特<lb/>
　　專?而叛也<lb/>
甲午衛侯衎復歸于衛<lb/>
　左氏曰甲午衛侯入書曰復歸國納之也<lb/>
　　假令非國納不書曰復歸乎此皆一字褒貶之弊<lb/>
　　而不究一句大旨一事大體者也<lb/>
<pb n="30a"/>
　公羊曰此諼君以?也其言復歸何惡剽也曷為惡<lb/>
　剽剽之立於是未有?也然則曷為不言剽之立不言<lb/>
　剽之立者以惡衛侯也<lb/>
　　陳岳氏曰三傳不考經意曲立其辭其理多失愚<lb/>
　　謂諼君以?辨見衛侯入夷儀矣所謂復歸者<lb/>
　　復歸于衛紀實事也何惡剽之有?立固可惡也<lb/>
　　然復歸二字豈足以見惡剽哉經不言剽之立或<lb/>
　　魯史所無聖人不得而益也夫衛侯不君固可惡<lb/>
<pb n="30b"/>
　　也然不言剽之立豈足以見惡衛侯之實哉此皆<lb/>
　　推測之論<lb/>
　榖梁曰日歸見知?也<lb/>
　　按經明書衛侯入于夷儀而甯喜?其君剽衛侯<lb/>
　　衎復歸于衛矣雖不日歸亦見知?也不特知?<lb/>
　　也實使之?也<lb/>
夏晉侯使荀吳來聘<lb/>
　左氏曰衛人侵戚東鄙孫氏愬于晉晉戍茅氏殖綽<lb/>
<pb n="31a"/>
　伐茅氏殺晉戍三百人孫蒯追之弗敢擊文子曰厲<lb/>
　之不如遂從衛師敗之圉雍鉏獲殖綽復愬于晉晉<lb/>
　人為孫氏故召諸侯將以討衛也夏中行穆子來聘<lb/>
　召公也<lb/>
　　按左氏曰晉侯使魏舒宛沒逆衛侯將使衛與之<lb/>
　　夷儀則是晉主將衎也何為復戍衛茅氏而衛有<lb/>
　　殺晉戍三百人之事乎是其自相戾也<lb/>
公?晉人鄭良霄宋人曹人于澶淵<lb/>
<pb n="31b"/>
　左氏曰六月公?晉趙武宋向戍鄭良霄曹人于澶<lb/>
　淵以討衛疆戚田取衛西鄙懿氏六十以與孫氏趙<lb/>
　武不書尊公也向戍不書後也鄭先宋不失所也<lb/>
　　啖氏曰蜀之?書楚公子嬰齊澶淵之?書鄭良<lb/>
　　霄左氏言澶淵之?趙武不書尊公也如若此良<lb/>
　　霄何以不尊公乎?時?者非趙武?是未命之<lb/>
　　卿耳而左氏曲解之劉氏曰此皆不足信於經無<lb/>
　　以見之愚謂經書?爾不書伐衛也不書取衛西<lb/>
<pb n="32a"/>
　　鄙也夫取衛西鄙懿氏六十以與孫林父是黨叛<lb/>
　　也其?若何而經不書邪鄭加宋上則鄭為卿宋<lb/>
　　為微者其義本明而左氏以為宋後至鄭不失所<lb/>
　　茍凡先至者即書于上則邾莒小國可以冠齊宋<lb/>
　　也<lb/>
晉人執衛甯喜<lb/>
　左氏曰於是衛侯?之晉人執甯喜北?遺使女齊<lb/>
　以先歸衛侯如晉晉人執而囚之於士弱氏秋七月<lb/>
<pb n="32b"/>
　齊侯鄭伯為衛侯故如晉晉侯兼享之晉侯賦嘉樂<lb/>
　國景子相齊侯賦蓼蕭子展相鄭伯賦緇衣叔向命<lb/>
　晉侯拜二君曰寡君敢拜齊君之安我先君之宗祧<lb/>
　也敢拜鄭君之不貳也國子使晏平仲私於叔向曰<lb/>
　晉君宣其明?於諸侯恤其患而補其闕正其違而<lb/>
　治其煩所以為盟主也今為臣執君若之何叔向告趙<lb/>
　文子文子以告晉侯晉侯言衛侯之罪使叔向告二君國<lb/>
　子賦轡之柔矣子展賦將仲子兮晉侯乃許歸衛侯<lb/>
<pb n="33a"/>
　　劉氏曰左氏云使女齊以先歸若實爾者經何故<lb/>
　　不云以歸乎愚謂經書晉執衛甯喜事在秋而傳<lb/>
　　為在夏傳謂北?遺使女齊以先歸杜氏解女齊<lb/>
　　司馬侯歸晉而後告諸侯故經書在秋皆不通之<lb/>
　　論?告諸侯者必曰某月某日執衛甯喜豈有書<lb/>
　　告日之理哉且執君與執臣孰重孰輕今執君不<lb/>
　　書於經而執臣反書之則是舍重書輕也況甯喜<lb/>
　　為?君之賊執之當也衛衎當復者也執之不當<lb/>
<pb n="33b"/>
　　也今當執而書不當執者反不書春秋不如是之<lb/>
　　繆也又齊為大國與晉有隙必不為衛侯故適晉<lb/>
　　鄭與衛情亦不通亦未必為衛侯故而齊鄭二公<lb/>
　　適晉使二公適晉經亦當書此事舉不可信者矣<lb/>
　公羊曰此執有罪何以不得為伯討不以其罪執之也<lb/>
　　何氏解曰甯喜?君者稱人而執非伯討愚謂公<lb/>
　　羊謂不以其罪執之則得之矣乃不於是上見之<lb/>
　　而於稱人之一字見亦一字褒貶之弊也以稱人<lb/>
<pb n="34a"/>
　　不得為伯討則稱爵者為伯討乎皆非的論也<lb/>
二十七年春齊侯使慶封來聘<lb/>
　左氏曰齊慶封來聘其車美孟孫謂叔孫曰慶季之<lb/>
　車不亦美乎叔孫曰豹聞之服美不稱必以惡終<lb/>
　美車何為叔孫與慶封食不敬為賦相鼠亦不知也<lb/>
　　社氏曰為明年慶封來奔傳愚按皆非來聘來奔<lb/>
　　本義不?<lb/>
夏叔孫豹?晉趙武楚屈建蔡公孫歸生衛石惡陳孔<lb/>
<pb n="34b"/>
奐鄭良霄許人曹人于宋<lb/>
　左氏曰如齊齊人難之陳文子曰晉楚許之我焉得<lb/>
　己且人曰弭兵而我弗許則固攜吾民矣將焉用之<lb/>
　齊人許之告於秦秦亦許之六月丁未朔宋人享趙<lb/>
　文子叔向為介司馬置折俎禮也仲尼使舉是禮也以為<lb/>
　多文辭戊申叔孫豹齊慶封陳須無衛石惡至甲寅晉荀<lb/>
　盈從趙武至丙辰邾悼公至戊辰滕成公至子木謂向戍<lb/>
　請晉楚之從交相見也庚午向戍復於趙孟趙孟曰<lb/>
<pb n="35a"/>
　晉楚齊秦匹也晉之不能於齊猶楚之不能於秦也<lb/>
　楚君若能使秦君辱於敝邑寡君敢不固請於齊壬<lb/>
　申左師復言於子木子木使驛謁諸王王曰釋齊秦<lb/>
　他國請相見也秋七月戊寅左師至是夜也趙孟及<lb/>
　子?盟以齊言庚辰子木至自陳<lb/>
　　存耕趙氏曰宋之盟諸夏之大變也南北兩霸之<lb/>
　　勢成矣晉侯明使諸侯聽命於楚而使大夫帥之<lb/>
　　以往春秋未有之事也左氏浮誇乃謂是?多文<lb/>
<pb n="35b"/>
　　辭使聖人早生其不比趙武向戍而盡誅之乎愚<lb/>
　　按左氏言齊秦許之今經無齊秦又言邾悼公滕<lb/>
　　成公皆至此正楚王所謂他國請相見者也而經<lb/>
　　亦無之又經之?在夏而傳以為秋七月戊寅左<lb/>
　　師至是夜趙孟及子?盟而後為?則是日月又<lb/>
　　不合於經矣且經但書夏是魯史元無日月也而<lb/>
　　左氏豈得日月如此其詳哉他如司馬置折俎而<lb/>
　　謂之禮又謂仲尼美其多文辭皆可笑之尤者又<lb/>
<pb n="36a"/>
　　左氏見此?無齊秦則以為楚釋之見無邾滕又<lb/>
　　以為齊宋請之亦可謂善為誕辭矣故予釋左氏<lb/>
　　之粗信者附于本義云<lb/>
衛殺其大夫甯喜<lb/>
　榖梁曰稱國以殺罪累上也甯喜?君其以累上之<lb/>
　辭言之何也嘗為大夫與之涉公事矣甯喜由君?君<lb/>
　而不以?君之罪罪之者惡獻公也<lb/>
　　稱殺其大夫甯喜非春秋惡獻公不以?君之罪<lb/>
<pb n="36b"/>
　　罪甯喜也乃獻公不以?君之罪殺甯喜耳累上<lb/>
　　之辭辨見僖十年<lb/>
衛侯之弟鱄出奔晉<lb/>
　公羊曰衛殺其大夫甯喜則衛侯之弟鱄曷為出奔<lb/>
　為殺甯喜出奔也曷為為殺甯喜出奔衛甯殖與孫<lb/>
　林父逐衛侯而立公孫剽甯殖病將死謂喜曰黜公<lb/>
　者非吾意也孫氏為之我即死汝能固納公乎喜曰<lb/>
　諾甯殖死喜立為大夫使人謂獻公曰黜公者非甯<lb/>
<pb n="37a"/>
　氏也孫氏為之吾欲納公何如獻公曰子茍納我吾<lb/>
　請與子盟喜曰無所用盟請使公子鱄約之獻公謂<lb/>
　公子鱄曰甯氏將納我吾欲與之盟其言曰無所用<lb/>
　盟請使公子鱄約之子固為我與之約矣公子鱄辭<lb/>
　曰夫負羈縶執鈇鑕從君東西南北則是臣僕庶孽<lb/>
　之事也若夫納言為信則非臣僕庶孽之所敢與也<lb/>
　獻公怒曰黜我者非甯氏與孫氏凡在爾公子鱄不<lb/>
　得已而與之約已約歸至殺甯喜公子鱄挈其妻子<lb/>
<pb n="37b"/>
　而去之將濟于河攜其妻子而與之盟曰茍有履衛<lb/>
　地食衛粟者昧雉彼視<lb/>
　　劉氏曰公羊曰已納歸至殺甯喜然則喜非復有<lb/>
　　他罪矣衛侯以?君誅之耳以?君之罪誅之何<lb/>
　　為不以討賊之辭書之乎謂衛侯不當誅喜乎何<lb/>
　　以責定公不能討季氏也<lb/>
　榖梁曰專喜之徒也專之為喜之徒何也已雖急納<lb/>
　其兄與人之臣謀?其君是亦?君者也專其曰弟<lb/>
<pb n="38a"/>
　何也專有是信者君賂不入乎喜而殺喜是君不直<lb/>
　乎喜也故出奔晉織絇邯鄲終身不言衛?之去合<lb/>
　乎春秋<lb/>
　　兄弟無可去之義榖梁乃謂合乎春秋果合乎春<lb/>
　　秋則春秋以為常事而不書矣<lb/>
秋七月辛巳豹及諸侯之大夫盟于宋<lb/>
　左氏曰季武子使謂叔孫以公命曰視邾滕既而齊<lb/>
　人請邾宋人請滕皆不與盟叔孫曰邾滕人之私也<lb/>
<pb n="38b"/>
　我列國也何故視之宋衛吾匹也乃盟故不書其族<lb/>
　言違命也書先晉晉有信也壬午宋公兼享晉楚之<lb/>
　大夫趙孟為客子木與之言弗能對使叔向侍言焉<lb/>
　子木亦不能對也乙酉宋公及諸侯之大夫盟于蒙<lb/>
　門之外晉荀寅遂如楚?盟<lb/>
　　劉氏曰左氏曰不書其族言違命也非也蔡沈失<lb/>
　　位左氏貶之今魯欲自同人之私失位甚矣貢賦<lb/>
　　雖重所不得已也大夫出境有可以重社稷猶曰<lb/>
<pb n="39a"/>
　　專之今命出季氏而以謂不可違何哉誠使豹徇<lb/>
　　季氏之命輕貢賦之數雖偷得一時之益而其貶<lb/>
　　魯國之秩已多矣反不當疾之邪又是?也楚先<lb/>
　　晉歃而經先書晉左氏以謂仲尼追正之也今此<lb/>
　　視邾滕之事仲尼亦必知其非公命審矣苟舊史<lb/>
　　不知而貶豹焉仲尼猶宜正之況知之乎夫知其<lb/>
　　非公命且辱國而猶責豹以不從命者是開?臣<lb/>
　　挾君以令於國而莫之亢也不亦悖乎愚按此盟<lb/>
<pb n="39b"/>
　　之後二十九年邾人滕人城把三十年邾人滕人<lb/>
　　?于澶淵後凡?盟邾滕無不書於春秋則是齊<lb/>
　　未嘗請邾宋未嘗請滕也且叔孫豹不書族前見<lb/>
　　也若僑如以夫人至自齊婼至自晉之類而左氏<lb/>
　　乃曰違君命不書族足以見其曲解經文而撰事<lb/>
　　以實之故讀者不覺其妄爾又曰書先晉晉有信<lb/>
　　也亦妄也晉主夏盟久矣魯史必不以楚先晉也<lb/>
　　非楚本書晉上而以有信先晉也杜氏以為孔子<lb/>
<pb n="40a"/>
　　追正之尤見其妄?孔子修春秋其文則史直書<lb/>
　　其事而善惡自見安得追正之哉又經書諸侯之<lb/>
　　大夫盟矣不書宋公也若宋公與盟春秋必曰宋<lb/>
　　公及諸侯之大夫盟矣又楚屈建既與諸侯之大<lb/>
　　夫盟矣必無晉荀寅如楚再?盟之事若有之經<lb/>
　　亦當書之以見義故予擇其近信者附于本義而<lb/>
　　猶未敢必其然也<lb/>
　公羊曰曷為再言豹殆諸侯也曷為殆諸侯為衛石<lb/>
<pb n="40b"/>
　惡在是也曰惡人之徒在是矣<lb/>
　　劉氏曰非也此乃一事再見者前目而後凡爾何<lb/>
　　謂殆諸侯乎假令衛石惡實惡人者何至能變亂<lb/>
　　諸侯之盟乎衛比諸侯亦小國爾何至諸侯遂危<lb/>
　　懼之乎皆事之不然者愚謂設使諸侯殆石惡義<lb/>
　　亦不在再言豹也再言豹豈足以見諸侯之殆石<lb/>
　　惡乎且衛衎當復者也不過不能正名其義以殺<lb/>
　　甯喜耳何得遂為惡人與??者同科乎況石惡<lb/>
<pb n="41a"/>
　　乃其臣耳設使君惡臣亦未必俱惡也而諸侯殆<lb/>
　　之若是此繆之甚者且楚屈建夷狄也而同主夏<lb/>
　　盟乃不殆之而反殆一石惡乎衛孫林父親逐君<lb/>
　　者襄十四年?諸侯之大夫于戚豈不真可殆乎<lb/>
　　然未聞諸大夫之殆林父也而反殆惡人之徒歟<lb/>
　　公羊豈疑其名之惡而遂殆其惡乎<lb/>
　榖梁曰溴梁之?諸侯在而不曰諸侯之大夫大<lb/>
　夫不臣也晉趙武恥之豹云者恭也諸侯不在而曰<lb/>
<pb n="41b"/>
　諸侯之大夫大夫臣也其臣恭也晉趙武為之?也<lb/>
　　劉氏曰非也豹不氏亦前目後凡一事而再見卒<lb/>
　　名之爾不以是為恭也愚謂溴梁之盟不曰諸侯<lb/>
　　之大夫者以上既列諸侯之爵則不曰諸侯之大<lb/>
　　夫也且春秋者魯史也魯史既書魯侯之爵矣則<lb/>
　　不必再曰某大夫及諸侯之大夫盟故直曰大夫<lb/>
　　盟耳此宋之盟既無魯侯之爵則必須曰豹及諸<lb/>
　　侯之大夫盟若曰豹及大夫盟則文義又不明故<lb/>
<pb n="42a"/>
　　必曰諸侯之大夫皆製言之體當然何必相比為<lb/>
　　例也且溴梁之盟諸侯在而大夫盟為不臣乎今<lb/>
　　大夫自為?又自為盟反以為臣乎又晉趙武為<lb/>
　　大夫而主夏盟又引夷狄亂中國反歸美於趙武<lb/>
　　豹云者蒙上文云爾而以豹為恭大夫自為?盟<lb/>
　　而又以臣為恭皆揣摩億度而不以理折之徒亂<lb/>
　　春秋而已凡此類者必屏?之然後經之本義見<lb/>
　　矣<lb/>
<pb n="42b"/>
冬十有二月乙亥朔日有食之<lb/>
　左氏曰十一月乙亥朔日有食之辰在申司?過也<lb/>
　再失閏矣<lb/>
　　劉氏曰左氏曰於是辰在申司?過也再失閏矣<lb/>
　　明年春無?杜氏曰頓置兩閏以應天正故正月<lb/>
　　建子得以無?為災皆不然也?家之術求閏餘<lb/>
　　易求交朔難今司?能正交朔反不能置閏乎此<lb/>
　　非人情也閏有常准率三十二月必一逢之如傳<lb/>
<pb n="43a"/>
　　所言再失閏者則司?廢閏殆七十月彌五年矣<lb/>
　　亦非人情矣頓置兩閏詭聽駭俗亦非人情也且<lb/>
　　必若所云其亂天時多矣春秋何能不譏乎故曰<lb/>
　　未然葉氏曰朔或有誤以十一月為十二月者若<lb/>
　　辰果在申而再失閏當自二十五年失一閏則二<lb/>
　　十六年與是?皆當以建亥為正月不惟遞失一<lb/>
　　月而四時易序且二年矣是月辰果在申為再失<lb/>
　　閏則明年當以建戍為正月經安得復以無?為<lb/>
<pb n="43b"/>
　　災乎杜預為頓置兩閏之?則是?當為十二月<lb/>
　　者乃合天正若然則前二年正月皆不正乎經不<lb/>
　　書閏此常法也茍有見焉則書故文公不告月葬<lb/>
　　齊景公獨著之頒朔王政之大前四時易序而失<lb/>
　　天正者二年既無見今頓置兩閏又無異文經果<lb/>
　　如是乎杜預之言既非傳所載則傳之為妄不待<lb/>
　　攻而破也<lb/>
二十八年春無?<lb/>
<pb n="44a"/>
　左氏曰春無?梓慎曰今?宋鄭其饑乎?在星紀<lb/>
　而淫於?枵以有時菑?不堪陽蛇乘龍龍宋鄭之<lb/>
　星也宋鄭必饑?枵?中也枵耗名也土?而民耗<lb/>
　不饑何為<lb/>
　　葉氏曰周官保章氏以星土辨九州之地所封封<lb/>
　　域皆有分星方周之盛時諸侯分布於天下不可<lb/>
　　?數也所謂九州之地所封者非以九州為?言<lb/>
　　諸侯之域在九州之?者各有其土所主之星以<lb/>
<pb n="44b"/>
　　觀其祅祥爾是時豈有十二諸侯之辨乎自春秋<lb/>
　　末列國大小相併姑舉其大者十有二謂之十二<lb/>
　　諸侯後世星家因以四方之宿配之以當天之十<lb/>
　　有二次星紀為吳越?枵為齊娵訾為衛降婁為<lb/>
　　魯大梁為趙實沈為晉鶉首為秦鶉火為周鶉尾<lb/>
　　為楚壽星為鄭大火為宋析木為燕雖周亦與諸<lb/>
　　侯共列分晉趙於大梁實沈為二合吳越於星紀<lb/>
　　為一且三家分晉之後趙始?於晉昭之五年越<lb/>
<pb n="45a"/>
　　始見而越亦安能當十二次之列乎左氏所記梓<lb/>
　　慎??之徒以星次言吉凶若合符契皆後世星<lb/>
　　家假託之辭習其見而雜紀之愚謂魯國春無?<lb/>
　　可?則?陽反常冬行春令月令所謂國其乃旱<lb/>
　　蟲蝗為敗胎夭多傷水潦敗國時雪不降?凍消<lb/>
　　釋者也其年之秋果大雩則旱可知矣左氏乃釋<lb/>
　　本國而移之他邦豈使其君恤天災之道乎<lb/>
夏衛石惡出奔晉<lb/>
<pb n="45b"/>
　左氏曰衛人立其從子圃以守石氏之祀禮也<lb/>
　　出奔非去國之謂也石惡之?不可知然其出奔<lb/>
　　則其人可知矣出奔而立其子安得為之禮哉<lb/>
邾子來朝<lb/>
　左氏曰邾悼公來朝時事也<lb/>
　　葉氏曰前事載晉韓起聘周之言曰晉士起將歸<lb/>
　　時事於宰旅杜預以時事為四時貢職邾與魯列<lb/>
　　國非有屬於魯者何至其君自修其貢乎杜預謂<lb/>
<pb n="46a"/>
　　非宋盟此?傳前誤載齊事故以邾為嫌而妄為<lb/>
　　之辭也<lb/>
仲孫羯如晉<lb/>
　左氏曰孟孝伯如晉將告為宋之盟故如楚也<lb/>
　　葉氏曰宋盟晉楚既同?不?諸侯則固不嫌兩<lb/>
　　並朝也若猶?而各欲為主又何告焉<lb/>
十有二月甲寅天王崩<lb/>
　左氏曰癸巳天王崩未來赴亦未書禮也王人來告<lb/>
<pb n="46b"/>
　喪問崩日以甲寅告故書之以?過也<lb/>
　　甚哉左氏之繆也天王果以癸巳崩周去魯其地<lb/>
　　?即可以癸巳日赴魯哉其未來赴固未可書其<lb/>
　　既來赴獨不可書癸巳之日而遂書甲寅之日哉<lb/>
　　又魯為人臣豈可責其君來赴之?而?過哉設<lb/>
　　使?過亦不在改癸巳之日為期之日以見義也<lb/>
　　夫王人來告喪必曰天王以某日崩豈有問崩日<lb/>
　　以甲寅告之理哉若此類者徒亂春秋而已<lb/>
<pb n="47a"/>
二十九年春王正月公在楚<lb/>
　左氏曰釋不朝正于廟也楚人使公親禭公患之穆<lb/>
　叔曰祓殯而禭則布幣也乃使巫以桃茢先祓殯楚<lb/>
　人弗禁既而悔之夏四月葬楚康王公及陳侯鄭伯<lb/>
　許男送葬至于西門之外諸侯之大夫皆至于墓公<lb/>
　還及方城季武子取卞使公冶問璽書追而與之曰<lb/>
　聞守卞者將叛臣帥徒以討之既得之敢告公冶致<lb/>
　使而退及舍而後聞取卞公曰欲之而言叛祗見?<lb/>
<pb n="47b"/>
　也公謂公冶曰吾可以入乎對曰君實有國誰敢違<lb/>
　君公欲毋入榮成伯賦式微乃歸<lb/>
　　劉氏曰非也他日公在外不朝正多矣何為不悉<lb/>
　　書邪去年公如楚未有至之文也公之不朝正亦<lb/>
　　審矣雖不釋於此猶足知也?何春秋之不憚煩<lb/>
　　愚謂不朝正於廟亦一義也然但言不朝正於廟<lb/>
　　則又有未盡耳自楚人使公親禭以下事之信否<lb/>
　　不可知以非本義不?<lb/>
<pb n="48a"/>
　公羊曰何言乎公在楚正月以存君也<lb/>
　　存君者聖人之心也然不在書公在楚以見義書<lb/>
　　公在楚正以見朝正之時而公在夷狄之廷耳劉<lb/>
　　氏胡氏張氏諸儒之?皆出於此?公羊有以?<lb/>
　　之以其彌近理而後世莫之辨也<lb/>
　榖梁曰閔公也<lb/>
　　按孔子魯之臣子固有閔公之意然孔子修春秋<lb/>
　　以明大義於天下則不以姑息而昧大義也<lb/>
<pb n="48b"/>
夏五月公至自楚<lb/>
　榖梁曰喜之也致君者殆其往而喜其反此致君之<lb/>
　意義也<lb/>
　　劉氏曰非也公如齊如晉而致者多矣又何喜乎<lb/>
　　且春秋公出不必盡致也愚謂殆其往而喜其反<lb/>
　　此臣子忠君之心凡魯史書至者君歸告廟之常<lb/>
　　法孔子取之以見非常為後世戒豈榖梁之謂哉<lb/>
閽?吳子餘祭<lb/>
<pb n="49a"/>
　左氏曰吳人伐楚獲俘焉以為閽使守舟吳子餘祭<lb/>
　觀舟閽以刀?之<lb/>
　　按經曰閽則門者也左氏亦自曰以為閽而又以<lb/>
　　為使守舟此其可疑者也其曰以刀?之亦近乎<lb/>
　　贅若吳人伐越獲俘焉以為閽一語未知其必不<lb/>
　　然姑附於本義云<lb/>
仲孫羯?晉荀盈齊?止宋華定衛世叔儀鄭公孫段<lb/>
曹人莒人邾人滕人薛人小邾人城把<lb/>
<pb n="49b"/>
　榖梁曰古者天子封諸侯其地足以容其民其民足<lb/>
　以滿城以自守也把危而不能自守故諸侯之大夫<lb/>
　相帥以城之此變之正也<lb/>
　　按諸侯有土地有人民其力足以城其城今伯主<lb/>
　　城之已非所宜況諸侯之大夫當夏城之乎榖梁<lb/>
　　以為變之正誤矣<lb/>
晉侯使士鞅來聘<lb/>
　左氏曰公享之展莊叔執幣射者三耦公臣不足取<lb/>
<pb n="50a"/>
　於家臣展瑕展玉父為一耦公臣公巫召伯仲?莊<lb/>
　叔為一耦鄫鼓父黨叔為一耦<lb/>
　　非本義不?<lb/>
把子來盟<lb/>
　左氏曰把文公來盟書曰子賤之也<lb/>
　　義見桓二年滕子來朝<lb/>
吳子使札來聘<lb/>
　左氏曰吳公子札來聘見叔孫穆子?之謂穆子曰<lb/>
<pb n="50b"/>
　子其不得死乎好善而不能擇人吾聞君子務在擇<lb/>
　人吾子為魯宗卿而任其大政不慎舉何以堪之禍必<lb/>
　及子請觀於周樂使工為之歌周南召南曰美哉始<lb/>
　基之矣猶未也然勤而不怨矣為之歌邶鄘衛曰美<lb/>
　哉淵乎憂而不困者也吾聞衛康叔武公之?如是<lb/>
　是其衛風乎為之歌王曰美哉思而不懼其周之東<lb/>
　乎為之歌鄭曰美哉其細已甚民弗堪也是其先亡<lb/>
　乎為之歌齊曰美哉泱泱乎大風也哉表東海者其<lb/>
<pb n="51a"/>
　太公乎國未可量也為之歌豳曰美哉蕩乎樂而不<lb/>
　淫其周公之東乎為之歌秦曰此之謂夏聲夫能夏<lb/>
　則大大之至也其周之舊乎為之歌魏曰美哉渢渢<lb/>
　乎大而婉險而易行以?輔此則明主也為之歌唐<lb/>
　曰思深哉其有陶唐氏之遺民乎不然何憂之?也<lb/>
　非令?之後誰能若是為之歌陳曰國無主其能久<lb/>
　乎自鄶以下無譏焉為之歌小雅曰美哉思而不貳<lb/>
　怨而不言其周?之衰乎猶有先王之遺民焉為之<lb/>
<pb n="51b"/>
　歌大雅曰廣哉熙熙乎曲而有直體其文王之?乎<lb/>
　為之歌頌曰至矣哉直而不倨曲而不屈邇而不偪<lb/>
　?而不攜遷而不淫復而不厭哀而不愁樂而不荒<lb/>
　用而不匱廣而不宣施而不費取而不貪處而不底<lb/>
　行而不流五聲和八風平節有度守有序盛?之所<lb/>
　同也見舞象箾南籥者曰美哉猶有憾見舞大武者<lb/>
　曰美哉周之盛也其若此乎見舞韶濩者曰聖人之<lb/>
　?也而猶有??聖人之難也見舞大夏者曰美哉<lb/>
<pb n="52a"/>
　勤而不?非禹其誰能修之見舞韶箾者曰?至矣<lb/>
　哉大矣如天之無不幬也如地之無不載也雖甚盛<lb/>
　?其蔑以加於此者矣觀止矣若有他樂吾不敢請<lb/>
　已其出聘也通嗣君也故遂聘于齊?晏平仲謂之<lb/>
　曰子速納邑與政無邑無政乃免於難齊國之政將<lb/>
　有所歸未獲所歸難未歇也故晏子因陳桓子以納<lb/>
　政與邑是以免於欒?之難聘於鄭見子?如舊相<lb/>
　識與之縞帶子?獻紵衣焉謂子?曰鄭之執政侈<lb/>
<pb n="52b"/>
　難將至矣政必及子子之為政慎之以禮不然鄭國<lb/>
　將敗適衛?蘧瑗史狗史?公子?公叔發公子朝<lb/>
　曰衛多君子未有患也自衛如晉將宿於戚聞鐘聲<lb/>
　焉曰異哉吾聞之也辨而不?必加於戮夫子獲罪<lb/>
　於君以在此懼猶不足而又何樂夫子之在此也猶<lb/>
　燕之巢于幙上君又在殯而可以樂乎遂去之文子<lb/>
　聞之終身不聽琴瑟適晉?趙文子韓宣子魏獻子<lb/>
　曰晉國其萃於三族乎?叔向將行謂叔向曰吾子<lb/>
<pb n="53a"/>
　勉之君侈而多良大夫皆富政將在家吾子好直必<lb/>
　思自免於難<lb/>
　　存耕趙氏曰周王之喪未踰年豈得以請觀周樂<lb/>
　　為榮哉論樂則剽竊諸論妄加品藻如大雅有幽<lb/>
　　厲之詩而為文王之?小雅有成王之詩而以為<lb/>
　　周?之衰當時列國之卿如叔孫穆子晏平仲子?<lb/>
　　之徒駭於創見交稱其賢三傳從而夸大之<lb/>
　公羊曰吳無君無大夫此何以有君有大夫賢季子也何<lb/>
<pb n="53b"/>
　賢乎季子讓國也其讓國奈何謁也餘祭也夷昧也<lb/>
　與季子同母者四季子弱而才兄弟皆愛之同欲立<lb/>
　之以為君謁曰今若是迮而與季子國季子猶不受<lb/>
　也請無與子而與弟弟兄迭為君而致國乎季子皆<lb/>
　曰諾故諸為君者皆輕死為勇飲食必祝曰天茍有<lb/>
　吳國尚速有悔於予身故謁也死餘祭也立餘祭也<lb/>
　死夷昧也立夷昧也死則國宜之季子者也季子使而<lb/>
　亡焉僚者長庶也即之季子使而反至而君之爾闔<lb/>
<pb n="54a"/>
　廬曰先君之所以不與子國而與弟者凡為季子故<lb/>
　也將從先君之命與則國宜之季子者也如不從先<lb/>
　君之命與則我宜立者也僚惡得為君乎於是使專<lb/>
　諸刺僚而致國乎季子季子不受曰爾殺吾君吾受<lb/>
　爾國是吾與爾為?也爾殺吾兄吾又殺爾是父子<lb/>
　兄弟相殺終身無已也去之延陵終身不入吳國故<lb/>
　君子以其不受為義以其不殺為仁賢季子則吳何<lb/>
　以有君有大夫以季子為臣則宜有君者也札者<lb/>
<pb n="54b"/>
　何吳季子之名也春秋賢者不名此何以名許夷狄<lb/>
　者不一而足也季子者所賢也曷為不足乎季子許<lb/>
　人臣者必使臣許人子者必使子也<lb/>
　　按經書閽?吳子餘祭與札來聘同在今年之夏<lb/>
　　則是夷昧與僚未為君也經書吳?其君僚乃在<lb/>
　　昭二十七年後此三十年之事也春秋不應未見<lb/>
　　讓國之事而預於三十年前褒之也又謁與餘祭<lb/>
　　夷昧雖甚愛季札亦不致輕死為勇自祝速悔以<lb/>
<pb n="55a"/>
　　戕其身設使速死何不逃之他國又夷昧既死吳<lb/>
　　人當召季札於所使之國而立之不應立僚之後<lb/>
　　俟季札之偶自反國又?之以與季札也又春秋<lb/>
　　明書吳?其君僚則是?逆之賊人人所當殺之<lb/>
　　者也果闔閭?君而季子不殺之則是縱賊也惡<lb/>
　　得以不殺為仁且使兄弟相傳而及乎季札是不<lb/>
　　必讓也惡得以不受為義自古有賢臣無賢君多<lb/>
　　矣以伊尹為臣而有桀以箕子比干微子為臣而<lb/>
<pb n="55b"/>
　　有紂而公羊以季子為臣而宜有君意謂春秋書<lb/>
　　札而稱吳子則是褒其臣而分美於其君也春秋<lb/>
　　命卿書字再命大夫書名微者書人皆史法之常<lb/>
　　而公羊又為賢者不名既名札矣既因臣以及君<lb/>
　　矣又以為許夷狄者不一而足又按左氏曰闔閭<lb/>
　　?僚而自立未嘗讓季札也又左氏曰季札反國<lb/>
　　曰茍先君無廢祀民人無廢主乃吾君也吾誰敢<lb/>
　　怨哀死事生以待天命非我生亂立者從之復位<lb/>
<pb n="56a"/>
　　而待未嘗去之延陵終身不入吳國也是其?事<lb/>
　　皆失實論理皆失當矣原其受病之處以公羊見<lb/>
　　吳突然稱子又稱使又稱大夫之名與春秋前書<lb/>
　　?人來聘凡例不類求其?而不得故?為之辭<lb/>
　　殊不知吳自建國已有大夫特春秋之初夷夏之<lb/>
　　辨尚明故其來聘史氏書之略春秋之中夷狄漸<lb/>
　　同中國故史氏書之詳吳札來聘之前已有秦伯<lb/>
　　使術來聘楚子使椒來聘之文吳前未嘗通聘中<lb/>
<pb n="56b"/>
　　國至此而始至史氏亦書之詳聖人因而不革以<lb/>
　　見夷夏莫辨之一端非?恃此以為春秋大義春<lb/>
　　秋大義乃在吳之聘魯爾今公羊意似指魯史但<lb/>
　　書吳人來聘而孔子追改曰吳子使札來聘者嗟<lb/>
　　乎此凡例褒貶之弊一至於此讀春秋者亦可少<lb/>
　　悟矣<lb/>
　榖梁曰吳其稱子何也善使延陵季子故進之也身<lb/>
　賢賢也使賢亦賢也延陵季子之賢尊君也其名成<lb/>
<pb n="57a"/>
　尊於上也<lb/>
　　莘老孫氏曰春秋之於夷狄書之有漸焉非進之<lb/>
　　也夷狄益進則中國益衰矣楚子使椒來聘書爵<lb/>
　　書名非進楚也所以見楚之盛也吳子使札來聘<lb/>
　　書爵書名非進吳也所以見吳之盛也楚始聘魯<lb/>
　　書曰?人吳始聘魯遂書吳子春秋非厚吳而薄<lb/>
　　楚也?初來聘中國猶可為者至於通好之久盟<lb/>
　　?侵伐同於諸侯則中國與之等矣故書曰楚<lb/>
<pb n="57b"/>
　　子使椒來聘吳初來聘而遂稱子見其一來而遂<lb/>
　　同中國也公榖皆以季子賢而來聘故吳得以稱<lb/>
　　子季子雖賢而吳實夷狄安得以一季子而亂中<lb/>
　　華之法哉此皆不得其義而過為之?爾師氏曰<lb/>
　　吳子使札?與楚子使椒來聘同爾吳自成七年<lb/>
　　始見於經而稱吳襄五年?而稱人至此而稱子<lb/>
　　者以見其愈盛而通中國得與五等諸侯同列公<lb/>
　　榖皆以因使季札而進之故稱吳子然則楚子之<lb/>
<pb n="58a"/>
　　使椒又孰因乎豈椒亦有季札之賢邪是其不然<lb/>
　　可知愚謂吳札來聘之先吳已稱子矣如曰吳子<lb/>
　　勝卒吳子遏伐楚閽?吳子餘祭之類是也何待<lb/>
　　使賢而進之曰子乎且使賢者未必其君之皆賢<lb/>
　　也衛靈公用仲叔圉治賓客祝鮀治宗廟王孫賈<lb/>
　　治軍旅孔子猶曰無道吳使季子而其君遂即賢<lb/>
　　焉斷無是理也<lb/>
齊?止出奔北燕<lb/>
<pb n="58b"/>
　左氏曰秋九月齊公孫蠆公孫?放其大夫?止於<lb/>
　北燕乙未出書曰出奔罪?止也?止好以事自為<lb/>
　功且?故難及之<lb/>
　　葉氏曰放與奔異奔者避?或避難自出放者宥<lb/>
　　而?之或有?或無?然未有不出於君者今經<lb/>
　　書奔而傳謂之放又以蠆?為言二氏雖?齊者<lb/>
　　豈有擅放其大臣而經以出奔書之乎愚謂使?<lb/>
　　止有?而見放於蠆?經當書曰齊公孫蠆公孫<lb/>
<pb n="59a"/>
　　?放?止於北燕其?止之?豈不明而蠆?以<lb/>
　　大夫而放大夫其?亦豈不著哉一事而二義見<lb/>
　　者經有之矣今?止有?而改放為奔後世惡能<lb/>
　　知其故邪且孔子幸左氏之有傳也使左氏不作<lb/>
　　則奔與放終無以明於後世春秋無乃其迂哉<lb/>
三十年春楚子使薳罷來聘<lb/>
　左氏曰穆叔問王子之為政何如對曰吾儕小人食<lb/>
　而聽事猶懼不給命而不免於戾焉與知政固問焉<lb/>
<pb n="59b"/>
　不告穆叔告大夫曰楚令尹將有大事子蕩將與焉<lb/>
　助之匿其情矣<lb/>
　　非本義不?<lb/>
夏四月蔡世子般?其君固<lb/>
　榖梁曰其不日子奪父政是謂夷之<lb/>
　　夷狄?君父春秋必書者所以明雖夷狄必有君<lb/>
　　父也今般?其君父而書於春秋反以不日而夷<lb/>
　　之乎<lb/>
<pb n="60a"/>
五月甲午宋災<lb/>
宋伯姬卒<lb/>
　左氏曰或叫于宋太廟曰譆譆出出鳥鳴于亳社如<lb/>
　曰譆譆甲午宋大災宋伯姬卒待姆也君子謂宋共<lb/>
　姬女而不婦女待人婦義事也<lb/>
　　按經但書伯姬卒不言死于火也左氏見伯姬卒<lb/>
　　書于宋災之下故妄為之?耳夫火其身而曰待<lb/>
　　姆天下豈有如此愚婦哉不特婦也雖女子亦當<lb/>
<pb n="60b"/>
　　避之且伯姬于斯時若以火驚而死則或有之矣<lb/>
　　古者烈女有?死而守義者謂?辱之累身者父<lb/>
　　母之遺體遇火不避以待其姆卒喪其身不孝孰<lb/>
　　甚焉左氏譏其非女而待人固未盡其義榖梁又<lb/>
　　以為賢尤其可笑者也<lb/>
　榖梁曰取卒之日加之災上者見以災卒也其見以<lb/>
　災卒奈何伯姬之舍失火左右曰夫人少避火乎伯<lb/>
　姬曰婦人之義傅母不在宵不下堂左右又曰夫人<lb/>
<pb n="61a"/>
　少避火乎伯姬曰婦人之義保母不在宵不下堂遂<lb/>
　逮乎火而死婦人以貞為行者也伯姬之婦道盡矣<lb/>
　詳其事賢伯姬也<lb/>
　　按卒之日加於災上者伯姬之卒適同其日火在<lb/>
　　前而卒在後故火有日而伯姬蒙上之日經之所<lb/>
　　書本是兩事榖梁誤合為一故疑其逮火而死非<lb/>
　　實有所見也以火至不避為婦道之盡豈義也哉<lb/>
　　夫禮有經有權禮曰男婦不相授受又曰非祭非<lb/>
<pb n="61b"/>
　　喪不相授器夫不相授受經也喪祭相授權也女<lb/>
　　子居?晝不遊庭禮之經也若火至而避獨不可<lb/>
　　用權乎伯姬之事?無有爾若有之而謂之盡婦<lb/>
　　之道吾不之信也子之事父也如若小杖則受大<lb/>
　　杖則走夫杖之而走豈其恭哉誠以子之身父母<lb/>
　　之遺體也一旦受大杖而死則?父母之遺體不<lb/>
　　得以事其父母反傷父母之心故走之也以不避<lb/>
　　火為婦道猶以受大杖為子道也故曰非義也<lb/>
<pb n="62a"/>
天王殺其弟佞夫<lb/>
　左氏曰初王儋季卒其子括將見王而歎單公子愆<lb/>
　期為靈王御士過諸庭聞其歎而言曰烏乎必有此<lb/>
　夫入以告王且曰必殺之不慼而願大視躁而足?<lb/>
　心在他矣不殺必害王曰童子何知及靈王崩儋括<lb/>
　欲立王子?夫佞夫弗知戊子儋括圍蒍逐成愆成<lb/>
　愆奔平畤五月癸巳尹言多劉毅單蔑甘過鞏成殺<lb/>
　佞夫括瑕廖奔晉書曰天王殺其弟?夫罪在王也<lb/>
<pb n="62b"/>
　　按景王已立三年矣儋括始欲立佞夫且春秋書<lb/>
　　天王殺其弟?夫?天王使之殺爾左氏謂五大<lb/>
　　夫殺?夫而歸?於天王則不合於經矣五大夫<lb/>
　　殺?夫則是兩下相殺耳聖人豈肯歸過於天王<lb/>
　　哉<lb/>
　榖梁曰諸侯且不首惡?於天子乎君無忍親之義天<lb/>
　子諸侯所親者唯長子母弟耳天王殺其弟?夫甚<lb/>
　之也<lb/>
<pb n="63a"/>
　　此?近似然義亦未盡<lb/>
秋七月叔弓如宋葬宋共姬<lb/>
　左氏曰叔弓如宋葬共姬也<lb/>
　　經旨已明不用復出<lb/>
　公羊曰外夫人不書葬此何以書?之也何?爾宋<lb/>
　災伯姬卒焉其稱諡何賢也何賢爾宋災伯姬存焉<lb/>
　有司復曰火至矣請出伯姬曰不可吾聞之也婦人<lb/>
　夜出不見傅母不下堂傅至矣母未至也逮乎火而<lb/>
<pb n="63b"/>
　死<lb/>
　　義見本義辨見榖梁伯姬卒<lb/>
　榖梁曰外夫人不書葬此其言葬何也吾女也卒災<lb/>
　故?而葬之也<lb/>
　　?而葬之何補於教而書於春秋乎<lb/>
鄭良霄出奔許自許入于鄭鄭人殺良霄<lb/>
　左氏曰書曰鄭人殺良霄不稱大夫言自外入也<lb/>
　　按良霄既奔又入鄭作亂不稱大夫乃討賊之辭<lb/>
<pb n="64a"/>
　　非自外至也<lb/>
　榖梁曰不言大夫惡之也<lb/>
　　良霄雖可惡然非以惡之而去其大夫之號彼既<lb/>
　　作亂則史法自當如此書爾<lb/>
冬十月葬蔡景公<lb/>
　公羊曰賊未討何以書葬君子辭也<lb/>
　　按臣?君子?父其?一也春秋?君者多矣不<lb/>
　　書葬者亦多獨無君子辭為中國諱乎辨又見桓<lb/>
<pb n="64b"/>
　　十八年<lb/>
　榖梁曰不日卒而月葬不葬者也卒而葬之不忍使<lb/>
　父失民於子也<lb/>
　　劉氏曰凡不書葬者其失民之謂乎茍為此言以<lb/>
　　應問可也已非所以明春秋者也<lb/>
晉人齊人宋人衛人曹人鄭人莒人邾人滕人薛人杞<lb/>
人小邾人?于澶淵宋災故<lb/>
　左氏曰為宋災故諸侯之大夫?以謀歸宋財冬十<lb/>
<pb n="65a"/>
　月叔孫豹?晉趙武齊公孫蠆宋向戍衛北?佗鄭<lb/>
　罕虎及小邾之大夫?于澶淵既而無歸於宋故不<lb/>
　書其人君子曰信其不可不慎乎澶淵之?卿不書<lb/>
　不信也夫諸侯之上卿?而不信寵名皆棄不信之<lb/>
　不可也如是詩曰文王陟降在帝左右信之謂也又<lb/>
　曰淑慎爾止無載爾偽不信之謂也書曰某人某人<lb/>
　?于澶淵宋災故尤之也不書魯大夫諱之也<lb/>
　　左氏曰謀歸宋財既而無歸故不書其人非也左<lb/>
<pb n="65b"/>
　　氏見十二國皆稱人不書大夫之名又言其故又<lb/>
　　不書魯大夫求其?而不得故譔謀歸宋財既而<lb/>
　　無歸之言以解之又譔叔孫豹晉趙武齊公孫蠆<lb/>
　　宋向戍衛北?佗鄭罕虎之名以實之又譔諱魯<lb/>
　　大夫之?以完之嗚呼巧則巧矣而不知其失經<lb/>
　　旨也前書蔡世子?其君次書葬蔡景公次書十<lb/>
　　二國之大夫?而謀宋災則是舍?君父之大而<lb/>
　　謀宋災之小而左氏以為僅失信而已孫林父叛<lb/>
<pb n="66a"/>
　　其君欒盈作亂春秋且書其人一不歸宋財而遂<lb/>
　　不書其人又魯桓成宋亂取宋大鼎春秋且不諱<lb/>
　　今乃為魯卿諱一失信而不書豈知言哉<lb/>
　公羊曰宋災故者何諸侯?于澶淵凡為宋災故也<lb/>
　?未有言其所為者此言其所為何?伯姬也諸侯<lb/>
　相聚而更宋之所喪曰死者不可復生爾財復矣此<lb/>
　大事也曷為使微者卿也卿則其稱人何貶曷為貶<lb/>
　卿不得憂諸侯也<lb/>
<pb n="66b"/>
　　劉氏曰公羊曰?伯姬也非也宋災故者豈善之<lb/>
　　乎又曰此大事也曷為使微者亦非也諸侯相聚<lb/>
　　而更宋之所喪何為大事之有又曰卿則其稱人<lb/>
　　何卿不得憂諸侯也大夫受君命出以為?是諸<lb/>
　　侯耳何用必其非諸侯之命乎愚謂經言其所為<lb/>
　　曰宋災故也公羊亦自曰?于澶淵宋災故也公<lb/>
　　羊又自曰死者不可復生則是無可奈何此?豈<lb/>
　　非謀宋之災可必謂?伯姬乎公羊既為?伯姬<lb/>
<pb n="67a"/>
　　則是經之所書者善辭也而又稱人以貶豈不自<lb/>
　　失哉<lb/>
　榖梁曰?不言所為其曰宋災故何也不言災故則<lb/>
　無以見其善也其曰人何也救災以?何救焉更宋<lb/>
　之所喪財也澶淵之?中國不侵伐夷狄夷狄不入<lb/>
　中國無侵伐八年善之也晉趙武楚屈建之力也<lb/>
　　劉氏曰非也一國失火自焚其財小事耳諸侯何<lb/>
　　至?聚而謀之乎以此為善是春秋賞小惠而不<lb/>
<pb n="67b"/>
　　知道也又曰其人何也救災以?亦非也宋以五<lb/>
　　月失火諸侯以冬?澶淵是可謂救災乎愚謂澶<lb/>
　　淵之?本謀宋災無有中國謀夷狄之意也榖梁<lb/>
　　自為之言爾<lb/>
三十有一年夏六月辛巳公薨于楚?<lb/>
　榖梁曰楚?非正也<lb/>
　　此?近之但不分明<lb/>
秋九月癸巳子野卒<lb/>
<pb n="68a"/>
　榖梁曰子卒日正也<lb/>
　　莘老孫氏曰春秋未踰年之君書卒者三赤子般<lb/>
　　以?不地子野正卒又不地榖梁以日月為例以<lb/>
　　日為正又不可通趙子以子野卒為有地而疑?<lb/>
　　之未可知爾<lb/>
十有一月莒人?其君密州<lb/>
　左氏曰莒?比公生去疾及展輿既立展輿又廢之<lb/>
　?比公虐國人患之十一月展輿因國人以攻莒子<lb/>
<pb n="68b"/>
　?之乃立去疾奔齊齊出也展輿吳出也書曰莒人<lb/>
　?其君買朱鉏言罪之在也<lb/>
　　劉氏曰展輿因國人以攻莒子?之乃立如是則<lb/>
　　子?父也子?其父春秋不書乎又曰書曰莒人<lb/>
　　?其君買朱鉏言罪之在也如是則父有罪子得<lb/>
　　而?之也且經曰密州傳曰買朱鉏吾誰適從哉<lb/>
　　亂天地之性莫甚於斯言矣此固左氏不受經之<lb/>
　　弊也康侯胡氏曰傳以經為斷傳有乖繆則信經<lb/>
<pb n="69a"/>
　　而棄傳可也若密州之事是矣趙匡謂其文當曰<lb/>
　　展輿因國人之攻莒子?之乃立而後來傳?誤<lb/>
　　為以字爾愚謂左氏明言書曰莒人?其君買朱鉏<lb/>
　　言罪之在也則實為其子?之非之字誤為以也<lb/>
　　使如趙氏之言亦其子與聞乎故也皆不可通<lb/>
　<lb/>
　<lb/>
　<lb/>
<pb n="69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三傳辨疑卷十六<lb/>
</p>
<p>
</p>
  </div>
</body>
</text>
</TEI>