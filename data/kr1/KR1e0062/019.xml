<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三傳辨疑卷十九</head> <lb/>
    <p>
<pb n="1a"/>
欽定四庫全書<lb/>
　三傳辨疑卷十九<lb/>
　　　　　　　　　　　元　程端學　撰<lb/>
　　　定公<lb/>
元年春王三月晉人執宋仲幾于京師<lb/>
　公羊曰定何以無正月正月者正即位也定無正月<lb/>
　者即位後也即位何以後昭公在外得入不得入未<lb/>
　可知也曷為未可知在季氏也定哀多微辭主人習<lb/>
<pb n="1b"/>
　其讀而問其傳則未知己有之?焉爾仲幾之?何<lb/>
　不蓑城也其言于京師何伯討也伯討則其稱人何<lb/>
　貶曷為貶不與大夫專執也曷為不與實與而文不<lb/>
　與文曷為不與大夫之義不得專執也<lb/>
　　一公之始雖無事自當書正月觀隱公莊公可見<lb/>
　　矣今不書者以定公未立而三月有宋仲幾之事<lb/>
　　故書王三月耳初無深義學者能以王三月作一<lb/>
　　句讀之其義自悉而公羊所謂正即位者可不辨<lb/>
<pb n="2a"/>
　　而明矣又使經言歸于京師猶可言伯討今言執<lb/>
　　于京師則晉人自京師執仲幾歸晉耳何得謂伯<lb/>
　　討哉況伯討之云亦非本意其稱人者文法然也<lb/>
　　何貶之有若實與文不與辨前見矣<lb/>
　穀梁曰不言正月定無正也定之無正何也昭公之<lb/>
　終非正終也定之始非正始也昭無正終故定無正<lb/>
　始不言即位喪在外也大夫其曰人何也微之也何<lb/>
　為微之不正其執人於尊者之所也不與大夫之伯<lb/>
<pb n="2b"/>
　討也<lb/>
　　昭無正終自定而正始夫亦何傷而不書正月乎<lb/>
　　且定公即位在六月理宜書於六月之下此何必<lb/>
　　問不言即位乎春秋書執無問君與大夫皆稱人<lb/>
　　如齊人執袁濤塗晉人執?侯之類可見矣何獨<lb/>
　　於此微之是皆一字褒貶之弊<lb/>
夏六月癸亥公之喪至自乾侯戊辰公即位<lb/>
　公羊曰癸亥公之喪至自乾侯則曷為以戊辰之日<lb/>
<pb n="3a"/>
　然後即位正棺於兩楹之間然後即位子沈子曰定<lb/>
　君乎國然後即位即位不日何以日?乎?也<lb/>
　　季氏逐君公羊聞之熟矣嗣君廢置遲速皆在季<lb/>
　　氏公羊猶未之覺而云正棺兩楹之間然後即位<lb/>
　　乎凡公即位在正月一日故不書日今在六月戊<lb/>
　　辰故書日耳非??也茍曰??則凡不書日者<lb/>
　　非??乎<lb/>
　榖梁曰殯然後即位也定無正見無以正也踰年不<lb/>
<pb n="3b"/>
　言即位是有故公也言即位是無故公也即位授受<lb/>
　之道也先君無正終則後君無正始也先君有正終<lb/>
　則後君有正始也戊辰公即位謹之也定之即位不<lb/>
　可不察也公即位何以日也戊辰之日然後即位也<lb/>
　癸亥公之喪至自乾侯何為戊辰之日然後即位也<lb/>
　正君乎國然後即位也沈子曰正棺乎兩楹之間然<lb/>
　後即位也?之大事日即位君之大事也其不日何<lb/>
　也以年決者不以日決也此則其日何也?之也何<lb/>
<pb n="4a"/>
　著焉踰年即位厲也於厲之中又有義焉未殯雖有<lb/>
　天子之命猶不敢況臨諸臣乎周人有喪魯人有喪<lb/>
　周人弔魯人不弔周人曰固吾臣也使人可也魯人<lb/>
　曰吾君也親之者也使大夫則不可也故周人弔魯<lb/>
　人不弔以其下成康為未久也君至尊也去父之殯<lb/>
　而往弔猶不敢況未殯而臨諸臣乎<lb/>
　　定公在六月即位故不書正月耳非見無以正也<lb/>
　　餘見公羊<lb/>
<pb n="4b"/>
九月大雩<lb/>
　榖梁曰雩月雩之正也秋大雩非正也冬大雩非正<lb/>
　也秋大雩雩之為非正何也毛澤未盡人力未竭未<lb/>
　可以雩也雩月雩之正也月之為雩之正何也其時<lb/>
　窮人力盡然後雩雩之正也何為其時窮人力盡是<lb/>
　月不雨則無及矣是年不艾則無食矣是謂其時窮<lb/>
　人力盡也雩之必待其時窮人力盡何也雩者為旱<lb/>
　求者也求者請也古之人重請何重乎請人之所以<lb/>
<pb n="5a"/>
　為人者讓也請道去讓也則是?其所以為人也是<lb/>
　以重之焉請哉請乎應上公古之神人有應上公者<lb/>
　通乎?陽君親帥諸大夫道之而以請焉夫請者非<lb/>
　可以詒託而往也必親之者也是以重之<lb/>
　　以日月為例而論大雩反覆一二百言無一語益<lb/>
　　於經不惟無益而反害之<lb/>
立煬?<lb/>
　榖梁曰立者不宜立者也<lb/>
<pb n="5b"/>
　　此訓詁近之<lb/>
冬十月隕霜殺菽<lb/>
　公羊曰何以書記異也此災菽也曷為以異書異大<lb/>
　乎災也<lb/>
　　按災有小大異亦有小大未可以異大乎災也<lb/>
　榖梁曰未可以殺而殺舉重可殺而不殺舉輕其曰<lb/>
　菽舉重也<lb/>
　　此?雖無深義亦可粗通但言未可以殺疑亦以<lb/>
<pb n="6a"/>
　　十月為周八月為未安耳<lb/>
二年夏五月壬辰雉門及兩觀災<lb/>
　公羊曰其言雉門及兩觀災何兩觀微也然則曷為<lb/>
　不言雉門災及兩觀主災者兩觀也主災者兩觀則<lb/>
　曷為後言之不以微及大也何以書記災也<lb/>
　　劉氏曰公羊云曷為不言雉門災及兩觀此問非<lb/>
　　也新作可序上不可序下災可序下不可序上此<lb/>
　　亦制作之常理何足致疑而問之乎<lb/>
<pb n="6b"/>
　榖梁曰其不曰雉門災及兩觀何也災自兩觀始也<lb/>
　不以尊者親災也先言雉門尊尊也<lb/>
　　辨見公羊<lb/>
秋楚人伐?<lb/>
　左氏曰遂圍巢克之獲楚公子繁<lb/>
　　經不書未詳信否<lb/>
冬十月新作雉門及兩觀<lb/>
　公羊曰其言新作之何修舊也修舊不書此何以書<lb/>
<pb n="7a"/>
　譏何譏爾不務乎公室也<lb/>
　　兩觀僣天子禮遇天災而不懼又新作之豈特譏<lb/>
　　其不務公室而已<lb/>
　穀梁曰言新有舊也作為也有加其度也此不正其<lb/>
　以尊者親之何也雖不正也於美猶可也<lb/>
　　自此不正以下不惟無所發明文亦不通<lb/>
三年春二月辛卯邾子穿卒<lb/>
　左氏曰二月辛卯邾子在門臺臨廷閽以瓶水沃廷<lb/>
<pb n="7b"/>
　邾子望見之怒閽曰夷射姑旋焉命執之弗得滋怒<lb/>
　自投于床廢于鑪炭爛遂卒先?以車五乘殉五人<lb/>
　莊公卞急而好潔故及是<lb/>
　　此事不特非本義亦恐未必然也<lb/>
冬仲孫何忌及邾子盟于拔<lb/>
　左氏曰冬盟于郯修邾好也<lb/>
　　於經無所發明<lb/>
四年春三月公?劉子晉侯宋公蔡侯?侯陳子鄭伯<lb/>
<pb n="8a"/>
許男曹伯莒子邾子頓子胡子滕子薛伯把伯小邾子<lb/>
齊國夏于召陵侵宋<lb/>
　左氏曰三年冬蔡昭侯為兩佩與兩裘以如楚獻一<lb/>
　佩一裘於昭王昭王服之以享蔡侯蔡侯亦服其一<lb/>
　子常欲之弗與三年止之唐成公如楚有兩肅爽焉<lb/>
　子常欲之弗與亦三年止之唐人或相與謀請代先<lb/>
　從者許之飲先從者酒醉之竊馬而獻之子常子常<lb/>
　歸唐侯自拘於司敗曰君以弄馬之故隱君身棄國家<lb/>
<pb n="8b"/>
　?臣請相夫人以償馬必如之唐侯曰寡人之過也<lb/>
　二三子無辱皆賞之蔡人聞之固請而獻佩于子常<lb/>
　子常朝見蔡侯之徒命有司曰蔡君之久也官不共<lb/>
　也明日禮不畢將死蔡侯歸及漢執玉而沈曰余所<lb/>
　有濟漢而南者有若大川蔡侯如?以其子元與<lb/>
　其大夫之子為質焉而請伐楚四年春三月劉文公<lb/>
　合諸侯于召陵謀伐楚也晉荀寅求貨於蔡侯弗得<lb/>
　言于范獻子曰國家方危諸侯方貳將以襲敵不亦<lb/>
<pb n="9a"/>
　難乎水潦方降疾瘧方起中山不服棄盟取怨無損<lb/>
　楚而失中山不如辭蔡侯吾自方城以來楚未可以<lb/>
　得志祗取勤焉乃辭蔡侯晉人假羽旌於鄭鄭人與<lb/>
　之明日或?以?晉於是乎失諸侯<lb/>
　　葉氏曰前年記蔡昭侯如楚囊瓦求佩不得止之<lb/>
　　三年如晉以其子元與大夫之子為質而請伐楚<lb/>
　　故今為召陵之?而以劉子臨之則晉為之請于<lb/>
　　王而行矣所以經書伐楚豈謀伐楚哉謀者事未<lb/>
<pb n="9b"/>
　　成也事已成則何謀之云且繼書盟于皋鼬是侵<lb/>
　　楚未得志恐諸侯有貳心而復堅之今乃傅?荀<lb/>
　　寅求貨不得言於范獻子而辭蔡侯且?而不侵<lb/>
　　為之謀而弗成辭蔡侯可矣既已言侵則安得謂<lb/>
　　之辭乎此左傳見後獨書蔡以?子與楚戰故云<lb/>
　　爾以理考之晉以荀寅之言辭蔡當為楚人圍蔡<lb/>
　　之事而誤以為召陵也<lb/>
夏四月庚辰蔡公孫姓帥師滅沈以沈子嘉歸殺之<lb/>
<pb n="10a"/>
　左氏曰沈人不?于召陵晉人使蔡伐之夏蔡滅沈<lb/>
　　葉氏曰沈本屬楚不?非晉之所得討若據左傳<lb/>
　　晉辭蔡伐楚安能復使蔡伐沈哉<lb/>
五月公及諸侯盟于皋鼬<lb/>
　左氏曰將??子行敬子言於靈公曰?同難嘖有<lb/>
　煩言莫之治也其使祝佗從公曰善乃使子魚子魚<lb/>
　辭曰臣展四體以率舊職猶懼不給而煩刑書若又<lb/>
　共二徼大?也且夫祝社稷之常?也社稷不動祝<lb/>
<pb n="10b"/>
　不出竟官之制也君以軍行祓社釁鼓祝奉以從於<lb/>
　是乎出竟若嘉好之事君行師從卿行旅從臣無事<lb/>
　焉公曰行也及皋鼬將長蔡於??侯使祝佗私於<lb/>
　萇?曰聞諸道路不知信否若聞蔡將先?信乎萇<lb/>
　?曰信蔡叔康叔之兄也先?不亦可乎子魚曰以<lb/>
　先王觀之則尚?也昔武王克商成王定之選建明<lb/>
　?以藩屏周故周公相王室以尹天下於周為睦分<lb/>
　魯公以大路大旂夏后氏之璜封父之繁弱殷民六族<lb/>
<pb n="11a"/>
　條氏徐氏蕭氏索氏長勺氏尾勺氏使帥其宗氏輯其分<lb/>
　族將其類醜以法則周公用即命于周是使之職事<lb/>
　于魯以昭周公之明?分之土田陪敦祝宗卜史備<lb/>
　物典?官司?器因商奄之民命以伯禽而封於少<lb/>
　?之?分康叔以大路少帛綪茷旃旌大?殷民七<lb/>
　族陶氏施氏繁氏錡氏樊氏饑氏終葵氏封畛土?<lb/>
　自武父以南及圃田之北竟取於有閻之土以共王<lb/>
　職取於相土之東都以?王之東蒐聃季授土陶叔授<lb/>
<pb n="11b"/>
　民命以康誥而封於殷?皆啟以商政疆以周索分<lb/>
　唐叔以大路?須之鼓闕鞏姑洗?姓九宗職官五<lb/>
　正命以唐誥而封於夏虛啟以夏正疆以戎索三者<lb/>
　皆叔也而有令?故昭之以分物不然文武成康之<lb/>
　伯猶多而不獲是分也唯不尚年也管蔡啟商惎間<lb/>
　王室王於是乎殺管叔而蔡蔡叔以車七乘徒七十人<lb/>
　其子蔡仲改行帥?周公舉之以為己卿士見諸王<lb/>
　而命之以蔡其命書云王曰胡無若爾考之違王命<lb/>
<pb n="12a"/>
　也若之何其使蔡先?也武王之母弟八人周公為<lb/>
　太宰康叔為司寇?季為司空五叔無官豈尚年哉<lb/>
　曹文之昭也晉武之穆也曹為伯甸非尚年也今將<lb/>
　尚之是反先王也晉文公為踐土之盟?成公不在<lb/>
　夷叔其母弟也猶先蔡其載書云王若曰晉重魯申<lb/>
　?武蔡甲午鄭?齊潘宋王臣莒期藏在周府可覆<lb/>
　視也吾子欲復文武之略而不正其?將如之何<lb/>
　萇??告劉子與范獻子謀之乃長?侯於盟<lb/>
<pb n="12b"/>
　　非本義不?<lb/>
　榖梁曰後而再?公志於後?也後志疑也<lb/>
　　榖梁見再書公及故為公志於後?耳非有所據<lb/>
劉卷卒<lb/>
　公羊曰外大夫不卒此何以卒我主之也<lb/>
　　書卒者以劉子嘗交諸侯故以赴告而魯?其卒<lb/>
　　耳非我主其卒也然失禮矣至何氏有主魯之?<lb/>
　　則又鑿矣<lb/>
<pb n="13a"/>
　榖梁曰此不卒而卒者賢之也寰?諸侯也非列諸<lb/>
　侯此何以卒也天王崩為諸侯主也<lb/>
　　劉氏曰所謂天王則昭二十二年景王矣為諸侯<lb/>
　　主則劉子單子以王猛居於皇是矣愚謂主諸侯<lb/>
　　者天子也大夫者輔天子者也王猛居皇之時劉<lb/>
　　子雖執一時之權豈可赴告諸侯而諸侯亦豈可<lb/>
　　?其卒哉如榖梁言則是春秋既許劉卷卒矣又<lb/>
　　許赴告諸侯又許諸侯?其卒也豈為三代之禮<lb/>
<pb n="13b"/>
　　哉<lb/>
楚人圍蔡<lb/>
　左氏曰秋楚為沈故圍蔡<lb/>
　　蔡同諸侯侵楚矣今楚豈為沈故圍蔡哉辨又見<lb/>
　　四月蔡滅沈<lb/>
?劉文公<lb/>
　公羊曰外大夫不書?此何以書?我主也<lb/>
　　辨見劉卷卒<lb/>
<pb n="14a"/>
冬十有一月庚午蔡侯以?子及楚人戰于柏舉楚師<lb/>
敗績<lb/>
　公羊曰?何以稱子夷狄也而憂中國其憂中國奈<lb/>
　何伍子胥父誅乎楚挾弓而去楚以干闔廬闔廬曰士之<lb/>
　甚勇之甚將為之興師而復讎于楚伍子胥復曰諸<lb/>
　侯不為匹夫興師且臣聞之事君猶事父也虧君之<lb/>
　義復父之讎臣不為也於是止蔡昭公朝乎楚有美<lb/>
　裘焉囊瓦求之昭公不與為是拘昭公於南郢數年<lb/>
<pb n="14b"/>
　然後歸之於其歸焉用事乎河曰天下諸侯苟有能<lb/>
　伐楚者寡人請為之前列楚人聞之怒為是興師使<lb/>
　囊瓦將而伐蔡蔡請救于?伍子胥復曰蔡非有?<lb/>
　也楚人為無道君如有憂中國之心則若時可矣於<lb/>
　是興師而救蔡曰事君猶事父也此其為可復讎奈<lb/>
　何曰父不受誅子復讎可也父受誅子復讎推刃之<lb/>
　道也復讎不除害朋友相?而不相迿古之道也<lb/>
　　按夷狄雖大曰子?本子爵今稱蔡侯以?子紀<lb/>
<pb n="15a"/>
　　爵耳而公羊就稱子上生義謂其有憂中國之心<lb/>
　　夫楚與?皆夷狄也夷狄相攻?弱相勝而已豈<lb/>
　　有憂中國之心哉設使有之亦不在稱子見義是<lb/>
　　皆一字褒貶之弊也如復讎不除害等語尤不近<lb/>
　　理<lb/>
　榖梁曰?其稱子何也以蔡侯之以之舉其貴者也<lb/>
　蔡侯之以之則其舉貴者何也?信中國而攘夷狄<lb/>
　?進矣其信中國而攘夷狄奈何子胥父誅于楚也<lb/>
<pb n="15b"/>
　挾弓持矢而干闔廬闔廬曰大之甚勇之甚為是欲<lb/>
　興師而伐楚子胥諫曰臣聞之君不為匹夫興師且<lb/>
　事君猶事父也虧君之義復父之讎臣弗為也於是<lb/>
　止蔡昭公朝於楚有美裘正是日囊瓦求之昭公不<lb/>
　與為是拘昭公於南郢數年然後得歸歸乃用事乎<lb/>
　漢曰苟諸侯有欲伐楚者寡人請為前列焉楚人聞<lb/>
　之而怒為是興師而伐蔡蔡請救于?子胥曰蔡非<lb/>
　有?楚無道也君若有憂中國之心則若此時可矣<lb/>
<pb n="16a"/>
　為是興師而伐楚何以不言救也救大也<lb/>
　　劉氏曰榖梁曰救大云夷狄漸進未可同於中國<lb/>
　　此妄矣狄人救齊榖梁以謂功近而??不唯得<lb/>
　　稱救而已又進之稱人?謂?不如狄乎何其賞<lb/>
　　罰之偏也愚謂榖梁亦就稱子生義其弊與公羊<lb/>
　　同其後序?為子胥伐楚事亦同獨以蔡侯之以<lb/>
　　之舉其貴者與公羊異而其繆亦與公羊同<lb/>
庚辰?入郢<lb/>
<pb n="16b"/>
　左氏曰子期子蒲滅唐<lb/>
　　未詳信否<lb/>
　公羊曰?何以不稱子反夷狄也其反夷狄奈何君<lb/>
　?于君室大夫?于大夫室?妻楚王之母也<lb/>
　　陳岳氏曰上書?舉之戰楚師敗績是以乘勝入<lb/>
　　郢春秋書法因上有?子及楚人下省其文不復<lb/>
　　曰?子何異乎升黜哉<lb/>
　榖梁曰日入易無楚也易無楚者?宗廟徙陳器撻<lb/>
<pb n="17a"/>
　平王之墓何以不言滅也欲存楚也其欲存楚奈何<lb/>
　昭王之軍敗而逃父老送之曰寡人不肖亡先君之<lb/>
　邑父老反矣何憂無君寡人且用此入海矣父老曰<lb/>
　有君如此其賢也以?不如?以必死不如楚相與<lb/>
　擊之一夜而三敗?人復立何以謂之?也狄之也<lb/>
　何謂狄之也君居其君之寢而妻其君之妻大夫居<lb/>
　其大夫之寢而妻其大夫之妻?有欲妻楚王之母<lb/>
　者不正乘敗人之績而深為利居人之國故反其狄<lb/>
<pb n="17b"/>
　道也<lb/>
　　劉氏曰欲存楚也非也楚入未滅當言入而已矣<lb/>
　　豈春秋固存之哉餘見公羊<lb/>
五年夏歸粟于蔡<lb/>
　左氏曰夏歸粟于蔡以周亟矜無資<lb/>
　　左氏知歸粟為周亟矜無資而不知魯所以歸粟<lb/>
　　之意又不知聖人書此之意是不知言也<lb/>
　公羊曰孰歸之諸侯歸之曷為不言諸侯歸之離至不<lb/>
<pb n="18a"/>
　可得而序故言我也<lb/>
　　雖離至不可得而序獨不可總言諸侯乎今不書<lb/>
　　諸侯魯自歸耳<lb/>
　榖梁曰諸侯無粟諸侯相歸粟正也孰歸之諸侯也<lb/>
　不言歸之者專辭也義邇也<lb/>
　　果義邇也言諸侯亦何傷哉?魯畏?蔡而自歸<lb/>
　　耳諸侯之歸不歸吾不能知也榖梁但知歸粟之<lb/>
　　為正而不知有畏而歸之為非正<lb/>
<pb n="18b"/>
於越入吳<lb/>
　公羊曰於越者何越者何於越者未能以其名通者<lb/>
　也越者能以其名通者也<lb/>
　　若稱於越在昭公時越在定哀時猶可如公羊?<lb/>
　　前未能以名通故稱於越後以名通故稱越今稱<lb/>
　　越在昭公時稱於越在哀公時苟如公羊?則前能<lb/>
　　以名通後反不能以名通也此何理哉若何氏釋<lb/>
　　此傳又穿鑿之尤者又不足辨也<lb/>
<pb n="19a"/>
六月丙申季孫意如卒<lb/>
　左氏曰六月季平子行東野還未至丙申卒于房陽<lb/>
　虎將以璠璵歛仲梁懷弗與曰改步改玉陽虎欲逐<lb/>
　之告公山不狃不狃曰彼為君也子何怨焉既?桓<lb/>
　子行東野及費子洩為費宰逆勞於郊桓子敬之勞<lb/>
　仲梁?仲梁?弗敬子洩怒謂陽虎子行之乎九月<lb/>
　乙亥陽虎囚季桓子及公父文伯而逐仲梁懷冬十<lb/>
　月丁亥殺公何藐己丑盟桓子於稷門之?庚寅大<lb/>
<pb n="19b"/>
　詛逐公父歜及秦遄皆奔齊<lb/>
　　非本義不?<lb/>
六年春二月公侵鄭<lb/>
　左氏曰二月公侵鄭取匡為晉討鄭之伐胥靡也往<lb/>
　不假道於?及還陽虎使季孟自南門入出自東門<lb/>
　?於豚澤?侯怒使彌子瑕追之公叔文子老矣輦<lb/>
　而如公曰尤人而效之非禮也昭公之難君將以文<lb/>
　之舒鼎成之昭兆定之鞶鑑苟可以納之擇用一焉<lb/>
<pb n="20a"/>
　公子與二三臣之子諸侯苟憂之將以為之質此?<lb/>
　臣之所聞也今將以小忿?舊?無乃不可乎大姒<lb/>
　之子唯周公康叔為相睦也而效小人以棄之不亦<lb/>
　誣乎天將多陽虎之罪以斃之君姑待之若何乃止<lb/>
　四月周儋翩率王子朝之徒因鄭人將作亂于周鄭<lb/>
　於是乎伐馮滑胥靡負黍狐人闕外六月晉閻沒戍<lb/>
　周且城胥靡冬十二月天王處于姑蕕辟儋翩之亂<lb/>
　也<lb/>
<pb n="20b"/>
　　葉氏曰後四月左傳記儋翩率王子朝之徒因鄭<lb/>
　　人將以作亂鄭於是伐馮滑胥靡負黍狐人闕外<lb/>
　　六月晉閻沒戌周且城胥靡則胥靡之役後此月<lb/>
　　矣安得先討之乎杜預謂鄭伐周在魯伐鄭先為<lb/>
　　戍周起故後書是不然傳記王人殺子朝于楚在<lb/>
　　去年春若儋翩因此而亂晉欲救周豈踰年而後<lb/>
　　始城胥靡乎此公侵鄭未必為晉討也愚謂取匡<lb/>
　　之事亦不經見<lb/>
<pb n="21a"/>
夏季孫斯仲孫何忌如晉<lb/>
　左氏曰夏季桓子如晉獻鄭俘也陽虎?使孟懿子<lb/>
　往報夫人之幣晉人兼享之<lb/>
　　葉氏曰俘戰獲也前但侵鄭而已安得有俘乎禮<lb/>
　　無鄰國通夫人之幣且自定以來晉未嘗聘魯魯<lb/>
　　何幣之報乎審如左傳言獻俘報幣自是二事亦<lb/>
　　不得並書據後言孟孫立於房外謂范獻子曰陽<lb/>
　　虎若不能居魯而息肩於晉所不以為中軍司馬者<lb/>
<pb n="21b"/>
　　有如先君與其上二事不類此?欲去季氏懼不<lb/>
　　克則奔晉假公命以二卿為使先為之約故言先<lb/>
　　君猶仲遂欲立宣公與叔孫得臣如齊亦二卿魯<lb/>
　　以二卿並聘唯此兩見爾何以知其假公命以先<lb/>
　　君為辭則非陽虎之言矣?是時國命已在陽虎<lb/>
　　雖季孟皆為之制虎雖謀季氏而未必知之亦幸<lb/>
　　其去魯故?為之行而孟懿子獨與之致意也愚<lb/>
　　按左?非矣葉?亦未詳其必然也<lb/>
<pb n="22a"/>
冬城中城<lb/>
　榖梁曰或曰非外民也<lb/>
　　辨見成九年<lb/>
季孫斯仲孫忌帥師圍鄆<lb/>
　公羊曰此仲孫何忌也曷為謂之仲孫忌譏二名二<lb/>
　名非禮也<lb/>
　　劉氏曰譏二名其意謂二名難諱也古者?雖君<lb/>
　　之名臣不諱矣父之名子不諱矣及至於周臣諱<lb/>
<pb n="22b"/>
　　君之名子諱父之名然猶諱其死不諱其生諱其<lb/>
　　同不諱其嫌二名則不偏諱也仲尼之母名?在<lb/>
　　言?不言在言在不言?自仲尼不諱二名況其<lb/>
　　他乎夫已不能諱二名反譏人之二名豈理也哉<lb/>
　　石氏曰不言何闕也公羊謂之譏二名亦鑿矣陳<lb/>
　　岳氏曰春秋書二名多矣聖人何譏焉矧書仲孫<lb/>
　　何忌非一苟譏之則宜悉譏之奚獨於是歟?氏<lb/>
　　曰?文無疑也而公羊以為譏二名大抵三?解<lb/>
<pb n="23a"/>
　　經皆據文生義不論是非無復闕疑最學者大病<lb/>
　　不可不詳矣<lb/>
七年秋齊人執?行人北?結以侵?<lb/>
　榖梁曰以重辭也?人重北?結<lb/>
　　劉氏曰非也執其使伐其國文加以則見之不加<lb/>
　　則不見也乃其理然豈為重乎<lb/>
齊侯?侯盟于沙<lb/>
　左氏曰秋齊侯鄭伯盟于鹹??于??侯欲叛晉<lb/>
<pb n="23b"/>
　諸大夫不可使北?結如齊而私於齊侯曰執結以<lb/>
　侵我齊侯從之乃盟于瑣<lb/>
　　恐無召人兵自伐之理?齊欲求?而?不從因<lb/>
　　執行人以伐?耳<lb/>
八年春王正月公侵齊公至自侵齊二月公侵齊三月<lb/>
公至自侵齊<lb/>
　穀梁曰公如往時致月危致也往月致時危往也往<lb/>
　月致月惡之也<lb/>
<pb n="24a"/>
　　劉氏曰非也公如往時致月此則文公十三年冬<lb/>
　　如晉十四年正月公至自晉是也是時公未至晉<lb/>
　　而?侯?公于沓至晉而得其君盟盟而及鄭伯<lb/>
　　又?公于棐一出而三國附何以危致也夫往月致<lb/>
　　時此則宣十七年六月同盟于斷道秋公至自?<lb/>
　　是也是則諸侯協心而外楚中國為一無有他變<lb/>
　　何以危往也夫往月致月此則僖四年正月侵蔡<lb/>
　　蔡潰遂伐楚八月公至自伐楚是也是時齊桓主<lb/>
<pb n="24b"/>
　　諸侯榖梁以齊桓為知所侵又曰以楚伐致大伐<lb/>
　　楚最盛矣何以惡之也且榖梁欲言其危當得其<lb/>
　　危之狀欲言其惡當指其惡之形今謂之危無狀<lb/>
　　也謂之惡無形也設空文無實驗不可致詰非所<lb/>
　　以解經也故略舉三事以彰其不然<lb/>
夏齊國夏帥師伐我西鄙<lb/>
　左氏曰齊國夏?張伐我西鄙<lb/>
　　於經無所發明<lb/>
<pb n="25a"/>
公?晉師于瓦<lb/>
　左氏曰晉士鞅趙鞅荀寅救我公?晉師于瓦范獻<lb/>
　子執羔趙簡子中行文子皆執鴈魯於是始尚羔<lb/>
　　據經但書公?晉師救與不救不可知也凡諸侯<lb/>
　　救者春秋必書何獨救魯而不書乎況瓦為?地<lb/>
　　使晉來救安得至?而不至魯乎<lb/>
晉士鞅帥師侵鄭遂侵?<lb/>
　左氏曰晉師將盟?侯于鄟澤趙簡子曰?臣誰敢<lb/>
<pb n="25b"/>
　盟?君者涉佗成何曰我能盟之?人請執牛耳成<lb/>
　何曰衛吾?原也焉得視諸侯將歃涉佗捘<hi>子對切</hi>?侯<lb/>
　之手及捥?侯怒王孫賈趨進曰盟以信禮也有如<lb/>
　?君其敢不唯禮是事而受此盟也?侯欲叛晉而<lb/>
　患諸大夫王孫賈使次于郊大夫問故公以晉詬語<lb/>
　之且曰寡人辱社稷其改卜嗣寡人從焉大夫曰是<lb/>
　?之禍豈君之過也公曰又有患焉謂寡人必以而<lb/>
　子與大夫之子為質大夫曰苟有益也公子則往?<lb/>
<pb n="26a"/>
　臣之子敢不皆負羈絏以從將行王孫賈曰苟衛國有<lb/>
　難工商未嘗不為患使皆行而後可公以告大夫乃<lb/>
　皆將行之行有日公朝國人使賈問焉曰若?叛晉<lb/>
　晉五伐我病何如矣皆曰五伐我猶可以能戰賈曰<lb/>
　然則如叛之病而後質焉何遲之有乃叛晉晉人請<lb/>
　改盟弗許秋晉士鞅?成桓公侵鄭圍蟲牢報伊闕<lb/>
　也遂侵?<lb/>
　　盟鄟澤圍蟲牢經不書此傳未詳信否<lb/>
<pb n="26b"/>
季孫斯仲孫何忌帥師侵?<lb/>
　左氏曰九月帥師侵?晉故也<lb/>
　　未詳信否<lb/>
冬從祀先公<lb/>
　左氏曰季寤公鉏極公山不狃皆不得志於季氏叔<lb/>
　孫?無寵於叔孫氏叔仲志不得志於魯故五人因<lb/>
　陽虎陽虎欲去三桓以季寤更季氏以叔孫?更叔<lb/>
　孫氏已更孟氏冬十月順祀先公而祈焉辛卯禘于<lb/>
<pb n="27a"/>
　僖公<lb/>
　　劉氏曰非也虎之謀三桓宜使三桓不知今明白<lb/>
　　而祈三桓聞之虎何以能集其意邪祈則謀泄謀<lb/>
　　泄則事危虎必不為也<lb/>
　公羊曰從祀者何順祀也文公逆祀去者三人定公<lb/>
　順祀叛者五人<lb/>
　榖梁曰貴復正也<lb/>
　　馮氏曰三傳皆曰順祀意以為復僖閔之逆祀故<lb/>
<pb n="27b"/>
　　言順也是從非訓順也盤庚曰?予大享于先王<lb/>
　　爾祖其從與享之?子問曰祫于太廟?主皆從<lb/>
　　然則從祀者隨而祭之也非順也殆新主入廟之<lb/>
　　意或曰?雖善其若無據何曰春秋出于聖人之<lb/>
　　心當時?弟子尚不能聞其意義況三傳邪彼三<lb/>
　　傳者非傳聞而苟釋之則億度而為之義夫據者<lb/>
　　止據傳也傳既多妄而不足據不若以意求聖人<lb/>
　　之心為近之<lb/>
<pb n="28a"/>
盜竊?玉大弓<lb/>
　公羊曰盜者孰謂謂陽虎也陽虎者曷為者也季氏<lb/>
　之宰也季氏之宰則微者也惡乎得國?而竊之陽<lb/>
　虎專季氏季氏專魯國陽虎拘季孫孟氏與叔孫氏<lb/>
　迭而食之睋而鋟其板曰某月某日將殺我於蒲圃<lb/>
　力能救我則於是至乎日若時而出臨南者陽虎之<lb/>
　出也御之於其乘焉季孫謂臨南曰以季氏之世世<lb/>
　有子子可以不免我死乎臨南曰有力不足臣何敢<lb/>
<pb n="28b"/>
　不勉陽越者陽虎之從弟也為右諸陽之從者車數<lb/>
　十乘至于孟衢臨南投?而墜之陽越下取?臨南<lb/>
　駷馬而由乎孟氏陽虎從而射之矢?于莊門然而<lb/>
　甲起於琴如?不成?反?于郊皆?然息或曰?<lb/>
　千乘之主而不克?此可乎陽虎曰夫孺子得國而<lb/>
　已如丈夫何睋而曰彼哉彼哉趣駕既駕公歛處父<lb/>
　帥師而至慬然後得免自是走之??者何璋判白弓<lb/>
　繡質龜青純<lb/>
<pb n="29a"/>
　　按序事與左氏不同恐姑當從左氏<lb/>
　榖梁曰非其所以與人而與人謂之亡非其所取而<lb/>
　取之謂之盜<lb/>
　　此訓詁近之<lb/>
九年夏得?玉大弓<lb/>
　左氏曰書曰得器用也凡獲器用曰得得用焉曰獲<lb/>
　　劉氏曰非也向曰竊者失之也今曰得者得之也<lb/>
　　失得相對言得所以見失也若器必言得郜大鼎<lb/>
<pb n="29b"/>
　　何以云取乎器用不專言得亦明矣<lb/>
　公羊曰何以書國?也喪之書得之書<lb/>
　　此義近之而未盡也<lb/>
　榖梁曰其不地何也?玉大弓在家則羞不目羞也<lb/>
　惡得之得之堤下或曰陽虎以解?也<lb/>
　　失玉得玉不羞反以不地為可掩羞乎<lb/>
秋齊侯?侯次于五氏<lb/>
　左氏曰秋齊侯伐晉夷儀敝無存之父將室之辭以<lb/>
<pb n="30a"/>
　與其弟曰此役也不死反必娶于?國先登求自門<lb/>
　出死於霤下東郭書讓登?彌從之曰子讓而左我<lb/>
　讓而右使登者?而後下書左彌先下書與王猛息<lb/>
　猛曰我先登書歛甲曰曩者之難今又難焉猛笑曰<lb/>
　吾從子如驂之靳晉車千乘在中牟?侯將如五氏<lb/>
　卜過之龜焦衛侯曰可也衛車當其半寡人當其半敵<lb/>
　矣乃過中牟中牟人欲伐之??師圃亡在中牟曰<lb/>
　?雖小其君在焉未可勝也齊師克城而驕其帥又<lb/>
<pb n="30b"/>
　賤遇必敗之不如從齊乃伐齊師敗之齊侯致禚媚<lb/>
　杏於?<lb/>
　　如左氏言則齊乃伐晉不得以次書且?與齊同<lb/>
　　次未見救齊之功齊敗之後乃致三邑?侯必無<lb/>
　　之理也況齊伐晉與致三邑於?經所不見皆不<lb/>
　　足據<lb/>
十年夏公?齊侯于夾谷<lb/>
　左氏曰春及齊平夏公?齊侯于祝其實夾谷孔丘<lb/>
<pb n="31a"/>
　相?彌言於齊侯曰孔丘知禮而無勇若使萊人以<lb/>
　兵?魯侯必得志焉齊侯從之孔丘以公退曰士兵<lb/>
　之兩君合好而裔夷之俘以兵亂之非齊君所以命<lb/>
　諸侯也裔不謀夏夷不亂華俘不干盟兵不偪好於<lb/>
　神為不祥於?為愆義於人為失禮君必不然齊侯<lb/>
　聞之遽辟之將盟齊人加於載書曰齊師出竟而不<lb/>
　以甲車三百乘從我者有如此盟孔丘使?無還揖<lb/>
　對曰而不反我汶陽之田吾以共命者亦如之齊侯<lb/>
<pb n="31b"/>
　將享公孔丘謂梁丘據曰齊魯之故吾子何不聞焉<lb/>
　事既成矣而又享之是勤執事也且犧象不出門嘉<lb/>
　樂不野合享而既具是棄禮也若其不具用秕稗也<lb/>
　用秕稗君辱棄禮名惡子盍圖之夫享所以昭?也<lb/>
　不昭不如已也乃不果享齊人來歸鄆讙龜陰之田<lb/>
　　葉氏曰夾谷之事榖梁家語與左氏略同此非聖<lb/>
　　人之事好事自為之也愚謂經但言?而傳乃言<lb/>
　　盟當以經為正<lb/>
<pb n="32a"/>
　榖梁曰離?不致何為致也危之也危之則以地致<lb/>
　何也為危之也其危奈何曰頰谷之?孔子相焉兩<lb/>
　君就壇兩相相揖齊人鼓譟而起欲以執魯君孔子<lb/>
　?階而上不盡一等而視歸乎齊侯曰兩君合好夷<lb/>
　狄之民何為來為命司馬止之齊侯逡巡而謝曰寡<lb/>
　人之過也退而屬其二三大夫曰夫人率其君與之<lb/>
　行古人之道二三子獨率我而入夷狄之俗何為罷<lb/>
　?齊人使優施舞於魯君之幕下孔子曰笑君者罪<lb/>
<pb n="32b"/>
　當死使司馬行法焉首足異門而出齊人來歸鄆讙<lb/>
　龜陰之田者?為此也因是以見雖有文事必有武<lb/>
　備孔子於頰谷之?見之矣<lb/>
　　劉氏曰非也近上八年公?晉師于瓦亦致又何<lb/>
　　危乎且如榖梁所?頰谷之?聖人相齊侯震懼<lb/>
　　歸地謝過齊則危矣魯何危乎又曰其以地致何<lb/>
　　也危之也亦非也兩國?盟致皆以地此常法耳<lb/>
　　何?危哉辨又見左氏<lb/>
<pb n="33a"/>
晉趙鞅帥師圍?<lb/>
　左氏曰晉趙鞅圍?報夷儀也初?侯伐邯鄲午於<lb/>
　寒氏城其西北而守之宵熸<hi>子溍切</hi>及晉圍?午以徒<lb/>
　七十人門於?西門殺人於門中曰請報寒氏之役<lb/>
　涉佗曰夫子則勇矣然我往必不敢啟門亦以徒七<lb/>
　十人旦門焉步左右皆至而立如植日中不啟門乃<lb/>
　退反役晉人討?之叛故曰由涉佗成何於是執涉<lb/>
　佗以求成於??人不許晉人遂殺涉佗成何奔燕<lb/>
<pb n="33b"/>
　君子曰此之謂棄禮必不鈞詩曰人而無禮胡不遄<lb/>
　死涉佗亦遄矣哉<lb/>
　　此傳既非本義又以齊侯?侯次于五氏傳考之<lb/>
　　亦未可據也<lb/>
齊人來歸鄆讙龜陰田<lb/>
　公羊曰孔子行乎季孫三月不違齊人為是來歸之<lb/>
　　按魯及齊平又為?故歸所侵三邑耳非孔子行<lb/>
　　乎季孫而齊歸之也<lb/>
<pb n="34a"/>
叔孫州仇仲孫何忌帥師圍郈秋叔孫州仇仲孫何忌<lb/>
帥師圍郈<lb/>
　左氏曰二子及齊師復圍郈<lb/>
　　使齊師圍郈經當有見況左氏自言駟赤?侯犯<lb/>
　　事齊侯犯又請易於齊而齊有司始觀郈則是時<lb/>
　　實未嘗圍郈也<lb/>
十有一年秋宋樂大心自曹入於蕭<lb/>
　左氏曰秋樂大心從之大為宋患寵向魋故也<lb/>
<pb n="34b"/>
　　不稱臣叛君之罪而但曰寵向魋故也則亦失其<lb/>
　　輕重之權衡矣<lb/>
冬及鄭平<lb/>
　左氏曰冬及鄭平始叛晉也<lb/>
　　魯六年有侵鄭之怨至此始為平耳未見叛晉之<lb/>
　　跡也<lb/>
十有二年夏叔孫州仇帥師?郈季孫斯仲孫何忌帥<lb/>
師?費<lb/>
<pb n="35a"/>
　左氏曰仲由為季氏宰將?三都於是叔孫氏?郈<lb/>
　季氏將?費公山不狃叔孫?帥費人以襲魯公與<lb/>
　三子入于季氏之?登武子之臺費人攻之弗克入<lb/>
　及公側仲尼命申句須樂頎下伐之費人北國人追<lb/>
　之敗諸姑蔑二子奔齊遂?費將?成公斂處父謂<lb/>
　孟孫?成齊人必至於北門且成孟氏之保障也無<lb/>
　成是無孟氏也子偽不知我將不?冬十二月公圍<lb/>
　成弗克<lb/>
<pb n="35b"/>
　　葉氏曰左氏言仲由為季氏宰將?三都然歟非<lb/>
　　也仲由季氏之隄防也夫安得?其主邑而併二<lb/>
　　都得以治之乎哉或以為孔子為政於魯而以命<lb/>
　　仲由方是時三家猶?孔子雖為魯司寇未嘗得<lb/>
　　行其志正使為之亦有道矣何至以家臣謀其主<lb/>
　　哉自陽虎叛季氏叔孫氏皆屈家臣故南蒯不得<lb/>
　　志於意如則以費叛侯犯不得志於州仇則以郈<lb/>
　　叛?郈?費二氏自為計而欲去其險爾是以郈<lb/>
<pb n="36a"/>
　　帥師主州仇費帥師主斯公山不狃叔孫?費人<lb/>
　　襲魯?懼二氏之討已而先之夫何有於仲由此<lb/>
　　亦尊孔子而反卑之者也<lb/>
　公羊曰曷為帥師?郈帥師?費孔子行乎季孫三<lb/>
　月不違曰家不藏甲邑無百雉之城於是帥師?郈<lb/>
　帥師?費雉者何五板而堵五堵而雉百雉而城<lb/>
　　?氏曰魯前未有?邑之事?邑亂之至也傳以<lb/>
　　是時孔子為司寇行乎季孫?郈?費為孔子之<lb/>
<pb n="36b"/>
　　功是不然大夫不臣諸侯陪臣不臣大夫上下循<lb/>
　　習之所致非一日矣苟欲其不叛在正其本而已<lb/>
　　何城池甲兵之患哉唯叔孫季孫不知出此故?<lb/>
　　郈?費所以譏也而傳反歸功孔子不思之甚矣<lb/>
　　浚南趙氏曰經書叔孫州仇帥師?郈季孫斯仲<lb/>
　　孫何忌帥師?費而繼之曰公圍成州仇與斯果<lb/>
　　知禮制必釋兵權矣猶以帥師書則四分公室固<lb/>
　　自若也家不藏甲而以師從可乎千乘之君躬擐<lb/>
<pb n="37a"/>
　　甲胄而攻之大??章章矣傳稱仲由為季氏宰<lb/>
　　將?三都而史記於夾谷相禮齊歸侵地之後乃<lb/>
　　稱使仲由為季氏宰而?於三都後人或於使之<lb/>
　　一字謂若出於夫子之命本欲推崇聖人道化之<lb/>
　　盛而不知此事正不足贊聖人也夫子嘗曰禮樂<lb/>
　　征伐自諸侯出十世希不失矣自大夫出五世希<lb/>
　　不失矣陪臣執國命三世希不失矣吁諸侯之僣<lb/>
　　天子固欲示其?大而不知大夫己效其尤大夫<lb/>
<pb n="37b"/>
　　之僣諸侯亦將專其威柄而不知陪臣復襲其跡<lb/>
　　使三家果有識於先王之制必不自肥其家而弱<lb/>
　　公室又安有蕭牆之憂表不正則景枉源不澄則<lb/>
　　流?侯犯以郈叛不狃以費叛始憂懼而莫知所<lb/>
　　措郈再圍而不克費共叛而圍及二叛之去乃各<lb/>
　　舉兵?之豈真知邑無百雉之城出於王制之舊<lb/>
　　乎聖人過化存神之妙豈恃以兵威使人聽其自<lb/>
　　為從違哉沐浴之請傳載夫子謂以魯之?加齊<lb/>
<pb n="38a"/>
　　之半可克也先儒曰此非孔子之言也是以力不<lb/>
　　以義也傳猶不可信況敢?經而任史乎夫聖人<lb/>
　　垂憲萬世豈?張一二事為美哉<lb/>
　榖梁曰?猶取也<lb/>
　　按?訓敗先儒有訓?者矣未聞訓取也<lb/>
?公孟彄帥師伐曹<lb/>
　左氏曰夏?公孟彄伐曹克郊還滑羅殿未出不退<lb/>
　於列其御曰殿而在列其為無勇乎羅曰與其素厲寧<lb/>
<pb n="38b"/>
　為無勇<lb/>
　　非本義不?<lb/>
冬公至自圍成<lb/>
　榖梁曰非國不言圍圍成大公也何以致危之也何<lb/>
　危爾邊乎齊也<lb/>
　　范氏曰以公之重而伐小邑則為恥深矣故大公<lb/>
　　之事而言圍使若成是國然陳岳氏曰凡盟?侵<lb/>
　　伐出境則書出入必告廟故悉書之苟非出境則<lb/>
<pb n="39a"/>
　　不告廟不告則不書成者魯國之邑則非出境曷<lb/>
　　以書之天子不親征叛國諸侯不親征叛邑公以<lb/>
　　成?興兵而自圖之是以出入皆告於廟故書之<lb/>
　　苟曰若他國然則已書成矣<lb/>
十有三年春齊侯衛侯次於垂葭<lb/>
　左氏曰齊侯衛侯次於垂葭實郹氏使師伐晉將濟<lb/>
　河諸大夫皆曰不可邴意茲曰可?師伐河?傳必<lb/>
　數日而後及絳絳不三月不能出河則我既濟水矣<lb/>
<pb n="39b"/>
　乃伐河?齊侯斂諸大夫之軒唯邴意?乘軒齊侯<lb/>
　欲與?侯乘與之宴而駕乘廣載甲焉使告曰晉師<lb/>
　至矣齊侯曰比君之駕也寡人請攝乃介而與之乘<lb/>
　驅之或告曰無晉師乃止<lb/>
　　經言次於垂葭而不言事傳乃言伐晉妄也使實<lb/>
　　伐晉經不可書齊侯?侯伐晉乎<lb/>
秋晉趙鞅入於晉陽以叛冬晉荀寅士吉射入於朝歌<lb/>
以叛<lb/>
<pb n="40a"/>
　左氏曰晉趙鞅謂邯鄲午曰歸我?貢五百家吾?<lb/>
　諸晉陽午許諾歸告其父兄父兄皆曰不可?是以<lb/>
　為邯鄲而寘諸晉陽??之道也不如侵齊而謀之<lb/>
　乃如之而歸之于晉陽趙孟怒召午而囚諸晉陽<lb/>
　使其從者??而入涉賓不可乃使告邯鄲人曰吾<lb/>
　私有討於午也二三子唯所欲立遂殺午趙稷涉賓<lb/>
　以邯鄲叛夏六月上軍司馬籍秦圍邯鄲邯鄲午荀<lb/>
　寅之甥也荀寅范吉射之姻也而相與睦故不與圍<lb/>
<pb n="40b"/>
　邯鄲將作亂董安于聞之告趙孟曰先備諸趙孟曰<lb/>
　晉國有命始禍者死為後可也安于曰與其害於民<lb/>
　寧我獨死請以我?趙孟不可秋七月范氏中行氏<lb/>
　伐趙氏之?趙鞅奔晉陽晉人圍之范?夷無寵於<lb/>
　范吉射而欲為亂於范氏梁嬰父嬖於知文子文子<lb/>
　欲以為卿韓簡子與中行文子相惡魏襄子亦與范<lb/>
　昭子相惡故五子謀將逐荀寅而以梁嬰父代之逐<lb/>
　范吉射而以范?夷代之荀躒言於晉侯曰君命大<lb/>
<pb n="41a"/>
　臣始禍者死載書在河今三臣始禍而獨逐鞅刑已<lb/>
　不鈞矣請皆逐之冬十一月荀躒韓不信魏曼多奉<lb/>
　公以伐范氏中行氏弗克二子將伐公齊?疆曰三<lb/>
　折肱知為良醫唯伐君為不可民弗與也我以伐君<lb/>
　在此矣三家未睦可盡克也克之君將誰與若先伐<lb/>
　君是使睦也弗聽遂伐公國人助公二子敗從而伐<lb/>
　之丁未荀寅士吉射奔朝歌<lb/>
　　劉氏曰傳云范氏中行氏伐趙氏之?趙鞅奔晉<lb/>
<pb n="41b"/>
　　陽然則鞅不叛也范中行偪之耳經何以得言其<lb/>
　　叛乎春秋原情定?固有如此邪葉氏曰晉陽趙<lb/>
　　邑也董安于請備邯鄲午鞅畏始禍不從荀寅范<lb/>
　　吉射黨邯鄲午而伐鞅則始禍者非鞅不得言三<lb/>
　　臣始禍鞅非始禍被伐而奔其邑則經不當書趙<lb/>
　　鞅入于晉陽以叛凡左氏之言皆與經背叛反其<lb/>
　　君之辭也鞅誠被伐而奔其邑晉人何為圍之乎<lb/>
　　此?晉史為鞅之辭?不能辨妄載之臧文仲以<lb/>
<pb n="42a"/>
　　防求為後於魯孔子曰雖曰不要君吾不信也惟<lb/>
　　鞅以不勝荀寅范吉射奔其邑以叛要晉而逐二<lb/>
　　子故經與魚石入彭城欒盈入曲沃同辭<lb/>
　穀梁曰以者不以者也叛直叛也<lb/>
　　以字豈有不以之義<lb/>
晉趙鞅歸于晉<lb/>
　公羊曰此叛也其言歸何以地正國也其以地正國<lb/>
　奈何晉趙鞅取晉陽之甲以逐荀寅與士吉射荀寅<lb/>
<pb n="42b"/>
　與士吉射者曷為者也君側之惡人也此逐君側之<lb/>
　惡人曷為以叛言之無君命也<lb/>
　　康侯胡氏曰三子之叛其?一也鞅以有援故得<lb/>
　　復寅吉射以無助故終叛春秋書鞅歸于晉非與<lb/>
　　之也以?晉侯縱失有?無政刑耳叛逆人臣之<lb/>
　　大惡既不能致辟于鞅奉行天罰以警亂臣又亢<lb/>
　　不衷徇韓魏之請而許之復無政刑矣其能國乎<lb/>
　　先儒或謂言歸者以地正國也鞅取晉陽之甲以<lb/>
<pb n="43a"/>
　　逐君側之惡人則其?誤矣以地正國而可是人<lb/>
　　主可得而脅人臣擅興無?以兵諫者真愛君也<lb/>
　　使後世賊臣稱兵向闕以誅君側惡人為名而實<lb/>
　　欲脅君取國者則此?啟之也大失春秋之意矣<lb/>
　榖梁曰此叛也其以歸言之何也貴其以地反也貴<lb/>
　其以地反則是大利也非大利也許悔過也許悔過<lb/>
　則何以言叛也以地正國也以地正國則何以言叛<lb/>
　其入無君命也<lb/>
<pb n="43b"/>
　　石氏曰二傳以為以地正國逐君側之惡人此後<lb/>
　　世跋扈之臣得以藉口而興禍亂也聖人之意豈<lb/>
　　然哉?氏曰叛者人臣之大惡?使鞅所以初入<lb/>
　　晉陽本拒范中行氏而非有叛君之心然人臣無<lb/>
　　君命?遽興士兵此豈可救乎<lb/>
十有四年夏五月於越敗?于檇李<lb/>
　左氏曰吳伐越越子勾踐禦之陳于檇李勾踐患?<lb/>
　之整也使死士再禽焉不動使罪人三行屬?於頸<lb/>
<pb n="44a"/>
　而辭曰二君有治臣奸旗鼓不敏於君之行前不敢<lb/>
　逃刑敢歸死遂自剄也師屬之目越子因而伐之大<lb/>
　敗之靈姑浮以戈擊闔廬傷將指取其一屨還卒於<lb/>
　陘去檇李七里夫差使人立於庭苟出入必謂已曰<lb/>
　夫差而忘越王之殺而父乎則對曰唯不敢忘三年<lb/>
　乃報越哀公元年?王夫差敗越於夫椒報檇李也<lb/>
　遂入越越子以甲楯五千保于?稽使大夫種因?<lb/>
　太宰嚭以行成?子將許之伍員曰不可臣聞之樹<lb/>
<pb n="44b"/>
　?莫如滋去疾莫如盡勾踐能親而務施施不失人<lb/>
　親不棄勞與我同壤而世為仇讎於是乎克而弗取<lb/>
　將又存之違天而長寇讎後雖悔之不可食已姬之<lb/>
　衰也日可俟也介在蠻夷而長寇讎以是求霸必不<lb/>
　行矣弗聽退而告人曰越十年生聚而十年教訓二<lb/>
　十年之外?其為沼乎三月越及?平<lb/>
　　石氏曰不言爵不言師不書戰皆夷狄之略之也<lb/>
　　左氏未陳之例不取愚按左氏凡書敗某師必為<lb/>
<pb n="45a"/>
　　詐戰之?以實之愚於莊十年長勺乘丘辨疑或<lb/>
　　問既言之矣今考之經書?子光卒略不見越所<lb/>
　　殺傷事跡而哀元年經亦不書?入越事皆所不<lb/>
　　可據者也先儒謂夫椒之戰為復父讎非報怨春<lb/>
　　秋以為常事削而不書夫吳光之死於經既無所<lb/>
　　見未必為越所傷設使有之亦吳來伐越自取之<lb/>
　　也聖人必不許?之報怨而不書也且王綱不振<lb/>
　　夷狄相為?弱迭為中國患聖人安得許?之伐<lb/>
<pb n="45b"/>
　　越而遂不書乎<lb/>
公?齊侯?侯于牽<lb/>
　左氏曰晉人圍朝歌公?齊侯?侯于脾上梁之間<lb/>
　謀救范中行氏析成?小王桃甲率狄師以襲晉戰<lb/>
　于絳中不克而還士?奔周小王桃甲入于朝歌秋<lb/>
　齊侯宋公?于洮范氏故也<lb/>
　　晉大夫率狄師襲晉事經無所見而牽與洮之?<lb/>
　　未必為救范中行氏皆不?<lb/>
<pb n="46a"/>
天王使石尚來歸脤<lb/>
　榖梁曰脤者何也俎實也祭肉也生曰脤熟曰膰其<lb/>
　辭石尚士也何以知其士也天子之大夫不名石尚<lb/>
　欲書春秋諫曰久矣周之不行禮於魯也請行脤貴<lb/>
　復正也<lb/>
　　劉氏曰不知石尚欲書孔子之春秋乎魯國之春<lb/>
　　秋乎若孔子之春秋也孔子是時未作春秋石尚<lb/>
　　安得書於魯國之春秋也王人至則書之矣何足<lb/>
<pb n="46b"/>
　　以為榮邪凡人之欲書春秋者以有殊功異?欲<lb/>
　　使後世見也石尚何有而欲書乎是殆不然<lb/>
十有五年春王正月邾子來朝<lb/>
　左氏曰邾?公來朝子貢觀焉邾子執玉?其容仰<lb/>
　公受玉卑其容俯子貢曰以禮觀之二君者皆有死<lb/>
　亡焉夫禮死生存亡之體也將左右周旋進退俯仰<lb/>
　於是乎取之朝祀喪戎於是乎觀之今正月相朝而<lb/>
　皆不度心已亡矣嘉事不體何以能久?仰驕也卑<lb/>
<pb n="47a"/>
　俯替也驕近亂替近疾君為主其先亡乎夏五月壬<lb/>
　申公薨仲尼曰賜不幸言而中是使賜多言者也<lb/>
　　此雖格言非本義不?<lb/>
鼷鼠食郊牛牛死改卜牛<lb/>
　公羊曰曷為不言其所食漫也<lb/>
　　范氏曰漫者?食其身災不敬也愚謂不言所食<lb/>
　　范氏近之見於本義矣未必?食其身也<lb/>
　榖梁曰不敬莫大焉<lb/>
<pb n="47b"/>
　　此?近之<lb/>
夏五月辛亥郊<lb/>
　公羊曰曷為以夏五月郊三卜之運也<lb/>
　　何氏曰運轉也已卜春三正不吉復轉卜夏陳岳<lb/>
　　氏曰苟卜必書如成十五年書五卜郊襄七年書<lb/>
　　三卜郊之類是也稽其?上書鼷鼠食郊牛而死<lb/>
　　改卜牛次書五月辛亥郊耳<lb/>
壬申公薨于?寢<lb/>
<pb n="48a"/>
　榖梁曰?寢非正也<lb/>
　　此?得之<lb/>
鄭罕達帥師伐宋<lb/>
　左氏曰鄭罕達敗宋師于老丘<lb/>
　　經不言敗<lb/>
齊侯衛侯次于渠蒢<lb/>
　左氏曰齊侯?侯次于蘧拏謀救宋也<lb/>
　　此?左氏見齊?次于伐宋之後而意之耳未必<lb/>
<pb n="48b"/>
　　謀救宋也<lb/>
邾子來奔喪<lb/>
　公羊曰奔喪非禮也<lb/>
　　此?得之<lb/>
　榖梁曰喪急故以奔言之<lb/>
　　解字義而不解文義<lb/>
秋七月壬申姒氏卒<lb/>
　左氏曰不稱夫人不赴且不祔也<lb/>
<pb n="49a"/>
　　劉氏曰非也安有夫人卒而不書夫人者乎凡夫<lb/>
　　入始卒則史書之書之固云夫人矣不待赴祔而<lb/>
　　書其夫人也此姒氏要為哀公之母定公之妾哀<lb/>
　　公未成君故亦不敢謂其母為夫人耳石氏曰惟<lb/>
　　其君妾也故其死不薨不諡而?不小君左氏之<lb/>
　　?不取<lb/>
　公羊曰姒氏者何哀公之母也何以不稱夫人哀未<lb/>
　君也<lb/>
<pb n="49b"/>
　　不稱夫人本妾母之稱爾非以哀為君便得稱夫<lb/>
　　人也<lb/>
丁巳?我君定公雨不克?戊午日下昃乃克?<lb/>
　左氏曰?定公雨不克襄事禮也<lb/>
　　雨不克襄事乃無備也失禮而為禮過矣<lb/>
　榖梁曰?既有日不為雨止禮也雨不克?喪不以<lb/>
　制也乃急辭也不足乎日之辭也<lb/>
　　此?得之獨乃為急辭少未安耳已見宣八年此<lb/>
<pb n="50a"/>
　　不復?<lb/>
辛巳?定姒<lb/>
　左氏曰?定姒不稱小君不成喪也<lb/>
　　劉氏曰非若姒氏實夫人固當書夫人薨已而曰<lb/>
　　?定姒不稱小君明不成喪以責臣子可見也今<lb/>
　　曰姒氏卒此非夫人也非夫人而書定姒宜矣何<lb/>
　　足以見不成喪乎欲責不成喪而薨不稱夫人是<lb/>
　　適足以貶小君之尊而不足見臣子之?也<lb/>
<pb n="50b"/>
　公羊曰何以書?未踰年之君也有子則廟廟則書<lb/>
　?<lb/>
　　此亦公羊母以子貴之意非知禮者之言也<lb/>
　<lb/>
　<lb/>
　<lb/>
　<lb/>
　三傳辨疑卷十九<lb/>
</p>
<p>
</p>
  </div>
</body>
</text>
</TEI>