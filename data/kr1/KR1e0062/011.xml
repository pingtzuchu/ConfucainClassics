<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三傳辨疑卷十一</head> <lb/>
    <p>
<pb n="1a"/>
欽定四庫全書<lb/>
　三傳辨疑卷十一<lb/>
　　　　　　　　　　　　元　陳端學　撰<lb/>
　　　文公<lb/>
九年春毛伯來求金<lb/>
　左氏曰不書王命未?也<lb/>
　　劉氏曰傳云王未?也杜氏曰雖逾年而未?故<lb/>
　　不稱王使非也諸侯逾年尚稱公王者逾年反不<lb/>
<pb n="1b"/>
　　稱王毛伯求金非王命可知也書顧命曰伯相命<lb/>
　　士須材此則冢宰當國之文矣<lb/>
　公羊曰何以不稱使當喪未君也踰年矣何以謂之<lb/>
　未君即位矣而未稱王也未稱王則何以知其即位<lb/>
　以諸侯之踰年即位亦知天子之踰年即位也以天<lb/>
　子三年然後稱王亦知諸侯於其封?三年稱子也<lb/>
　踰年稱公矣則曷為於其封?三年稱子?民臣之<lb/>
　心不可一日無君?終始之義一年不二君不可曠年<lb/>
<pb n="2a"/>
　無君?孝子之心則三年不忍當也毛伯來求金何<lb/>
　以書譏何譏爾王者無求求金非禮也然則是王者<lb/>
　與曰非也非王者則曷為謂之王者王者無求曰是<lb/>
　子也繼文王之體守文王之法度文王之法無求而<lb/>
　求故譏之也<lb/>
　　趙氏曰案前後例踰年即成君公羊言三年非愚<lb/>
　　謂天子雖居諒闇三年百官總已以聽於冢宰然<lb/>
　　三年之?其臣民不謂之王而謂之何哉顧命曰<lb/>
<pb n="2b"/>
　　王麻冕黼裳又曰王再拜興王答拜康王之誥曰<lb/>
　　王出在應門?王義嗣?今王敬之哉王若曰王<lb/>
　　釋冕反喪服則當時固稱王矣諸侯當喪稱子者<lb/>
　　以未見於天子而受命也諸侯三年喪畢以士服<lb/>
　　見於天子天子命之?冕之服然後歸而臨其臣<lb/>
　　民乃稱職焉夫天子為太子受命於父三年喪畢<lb/>
　　見於廟而已公羊既不知經理又以意推之宜其<lb/>
　　多妄也其曰繼文王之體守文王之法度文王之<lb/>
<pb n="3a"/>
　　法無求無理之甚夫理出於天而制作於伏羲神<lb/>
　　農?帝堯舜禹湯文武周公豈特文王無求哉<lb/>
　榖梁曰求車猶可求金甚矣<lb/>
　　案諸侯於天子各有常貢非常用之物則有錫貢<lb/>
　　求之之云豈天子臨諸侯之道哉而曰求車猶可<lb/>
　　求金甚矣過矣<lb/>
二月叔孫得臣如京師辛丑?襄王<lb/>
　左氏曰莊叔如周?襄王<lb/>
<pb n="3b"/>
　公羊曰王者不書?此何以書不及時書過時書我<lb/>
　有往者則書<lb/>
　　案王者不書?不知出何典乎其曰不及時過時<lb/>
　　書則有之矣然不可施之於此也若曰我有往則<lb/>
　　書此可施之魯史不可施之筆削之春秋何則凡<lb/>
　　春秋之書必有義也非我有往則書也<lb/>
　榖梁曰京大也師?也言周必以?與大言之也天<lb/>
　子志崩不志?舉天下而?一人其道不疑也志?<lb/>
<pb n="4a"/>
　危不得?也日之甚矣其不?之辭也<lb/>
　　劉氏曰志?危不得?也日之甚矣其不?之辭<lb/>
　　也非也上云得臣如京師者即??之人矣何謂<lb/>
　　不?乎故以日月為例其膠固至此<lb/>
晉人殺其大夫先都<lb/>
　左氏曰夷之蒐晉侯將登箕鄭父先都而使士縠梁<lb/>
　益耳將中軍先克曰狐趙之?不可廢也從之先克<lb/>
　奪蒯得田于堇陰故箕鄭父先都士縠梁益耳蒯得<lb/>
<pb n="4b"/>
　作亂正月己酉使賊殺先克乙丑晉人殺先都梁益<lb/>
　耳三月甲戌晉人殺箕鄭父士穀蒯得<lb/>
　　案六年夷之蒐左氏序事錯亂不可信先儒固已<lb/>
　　辨之矣且左氏於夷之蒐既曰狐射姑將中軍以陽<lb/>
　　處父黨於趙盾謂趙盾能而使將中軍矣今又曰<lb/>
　　使士縠梁益耳將中軍以先克謂狐趙之?不可廢<lb/>
　　而從之則是晉襄既用狐射姑而又欲用士縠又<lb/>
　　欲用梁益耳既用趙盾又用趙衰一中軍將耳既<lb/>
<pb n="5a"/>
　　以為子又以為父何其自相背邪況先克見殺而經<lb/>
　　不書作亂見殺者五大夫而經於二月僅書一先<lb/>
　　都而士縠箕鄭父乃見殺於三月之間若同時作<lb/>
　　亂何不一時誅之皆不可曉者也左氏之不可盡<lb/>
　　信類如此而或者用傳以疑經其亦失是非之心<lb/>
　　矣<lb/>
三月夫人姜氏至自齊<lb/>
　榖梁曰卑以尊致病文公也<lb/>
<pb n="5b"/>
　　葉氏曰豈有夫人以為卑而不得與公俱致何哉<lb/>
　　何病文公之有魯臣被執而歸猶書夫人歸寧而<lb/>
　　歸告廟反不得書亦倒置矣此?傳見文姜哀姜<lb/>
　　出無有致者故以為例愚謂婦失其行夫之?也<lb/>
　　固可以病文公矣然以為卑以尊致則非也<lb/>
晉人殺其大夫士縠及箕鄭父<lb/>
　榖梁曰稱人以殺誅有罪也鄭父累也<lb/>
　　案稱人以殺惟?君者可以言其餘則否如齊人<lb/>
<pb n="6a"/>
　　殺無知衛人殺州吁之類是也累也之?惟君被<lb/>
　　?者可以言之其餘則否如及其大夫荀息仇牧<lb/>
　　孔父之類是也是不可以執一論矣辨又見七年<lb/>
　　宋殺大夫<lb/>
楚人伐鄭公子遂?晉人宋人衛人許人救鄭<lb/>
　左氏曰囚公子堅公子尨及樂耳鄭及楚平公子遂<lb/>
　?晉趙盾宋華耦衛孔達許大夫救鄭不及楚師卿<lb/>
　不書緩也以懲不恪<lb/>
<pb n="6b"/>
　　葉氏曰楚人以三月伐鄭經繼書遂?晉人宋人<lb/>
　　衛人許人救鄭下言狄侵齊則諸國之救在一月<lb/>
　　之?計鄭以伐告五國?師而往未為後時設楚<lb/>
　　方來伐聞五國求救而退亦豈可以不及楚師?<lb/>
　　之此皆設以人而貶卿也愚謂春秋書救而不及<lb/>
　　事者多矣曰狄伐邢齊師宋師曹師救邢邢遷于<lb/>
　　夷儀曰楚人圍江晉陽處父帥師伐楚以救江楚<lb/>
　　人滅江豈有楚囚鄭三大夫五國不及楚師而不<lb/>
<pb n="7a"/>
　　舉形以見於所言者哉左氏之意欲解四國稱人<lb/>
　　而不得其?故從而為之辭<lb/>
九月癸酉地震<lb/>
　公羊曰地震者何動地也何以書記異也<lb/>
　　言動地亦倒置<lb/>
　榖梁曰地不震者也震故謹而日之也<lb/>
　　葉氏曰記異也陽伏而不能出陰迫而不能散於<lb/>
　　是有地震地震與山崩皆?異也地震在國中故<lb/>
<pb n="7b"/>
　　史得詳其日山崩在他國史不得詳故或日或不<lb/>
　　日傳見地震皆書日故以為例梁山崩不日豈不<lb/>
　　謹之乎<lb/>
冬楚子使椒來聘<lb/>
　左氏曰楚子越椒來聘執幣敖叔仲惠伯曰是必滅<lb/>
　若敖氏之宗敖其先君神弗福也<lb/>
　　非本義不?<lb/>
　公羊曰楚無大夫此何以書始有大夫也始有大夫<lb/>
<pb n="8a"/>
　則何以不氏許夷狄者不一而足也<lb/>
　　楚雖夷狄之國然先王所封其有大夫尚矣公羊<lb/>
　　見春秋先書?後書?又後書大夫之名遂謂楚<lb/>
　　至此始有大夫?童稚之識也<lb/>
　榖梁曰楚無大夫其曰萩何也以其來我褒之也<lb/>
　　人必有名茍以名為褒則凡名者皆褒乎使凡來<lb/>
　　我者皆褒之則聖人之作春秋不以義而以恩也<lb/>
　　吾欲問榖梁氏聖人所以書此事者其意何謂<lb/>
<pb n="8b"/>
秦人來歸僖公成風之禭<lb/>
　左氏曰禮也諸侯相弔賀也雖不當事苟有禮焉書<lb/>
　也以無忘舊好<lb/>
　　葉氏曰前?公仲子及成風之賵含亦書者以其<lb/>
　　為妾母也故今秦人歸禭雖事在九年亦書傳誤<lb/>
　　分僖公成風為兩人故皆以不當事言之而以不<lb/>
　　忘舊好為禮僖公與秦穆公本未嘗通翟泉之盟<lb/>
　　大夫之?耳且贈死不及尸弔生不及哀傳固以<lb/>
<pb n="9a"/>
　　為非禮今乃以為禮乎<lb/>
　公羊曰其言僖公成風何兼之兼之非禮也曷為不<lb/>
　言及成風成風尊也<lb/>
　　啖氏曰僖公成風與惠公仲子何殊傳謂兩人誤<lb/>
　　也若實禭兩人史家豈將子居母上乎愚謂妾母<lb/>
　　為夫人而受夷狄不及事之禭公羊但以兼之為<lb/>
　　非禮失其?矣<lb/>
　穀梁曰秦人弗夫人也即外之弗夫人而見正焉<lb/>
<pb n="9b"/>
　　劉氏曰非也秦人唯以夫人之禮視成風故來禭<lb/>
　　之耳豈云弗夫人乎且榖梁謂魯人逼秦使來禭<lb/>
　　乎固秦人自來禭也若魯逼秦云秦弗夫人可矣<lb/>
　　若秦自來豈故欲慢魯君之祖母弗夫人哉愚謂<lb/>
　　穀梁見春秋云僖公成風而不言夫人故云然殊<lb/>
　　不知此皆本魯史之辭當秦之來禭將欲以此結<lb/>
　　魯之好安知其不稱夫人哉<lb/>
十年夏秦伐晉<lb/>
<pb n="10a"/>
　左氏曰春晉人伐秦取少梁夏秦伯伐晉取北?<lb/>
　　果晉伐秦取少梁與秦取北徵春秋豈有不書者<lb/>
　　哉傳不足信矣<lb/>
自正月不雨至于秋七月<lb/>
　穀梁曰?時而言不雨文不閔雨也不閔雨者無志乎民也<lb/>
　　辨見二年<lb/>
及蘇子盟于女栗<lb/>
　左氏曰秋七月及蘇子盟于女栗頃王立故也<lb/>
<pb n="10b"/>
　　?氏曰諸家多祖左氏欲謂頃王新立而盟戴氓<lb/>
　　?曰僖公十年秋嘗滅??子奔衛?即蘇子也<lb/>
　　今與魯盟豈非既復其國而求與魯盟邪愚謂頃<lb/>
　　王立已三年左氏未可信也然氓?謂蘇子復國<lb/>
　　既無事跡闕疑可也<lb/>
楚子蔡侯次于厥貉<lb/>
　左氏曰陳侯鄭伯?楚子于息冬遂及蔡侯次于厥<lb/>
　貉將以伐宋宋華御事曰楚欲弱我也先為之弱乎<lb/>
<pb n="11a"/>
　何必使誘我我實不能民何罪乃逆楚子勞且聽命<lb/>
　遂道以田孟諸宋公為右盂鄭伯為左盂期思公復<lb/>
　遂為右司馬子朱及文之無畏為左司馬命夙駕載<lb/>
　燧宋公違命無畏抶其僕以徇或謂子舟曰國君不<lb/>
　可戮也子舟曰當官而行何彊之有詩曰剛亦不吐<lb/>
　柔亦不茹毋縱詭隨以謹?極是亦非辟彊也敢愛<lb/>
　死以亂官乎<lb/>
　　朴卿?氏曰左氏之?恐非事實?楚自城濮之<lb/>
<pb n="11b"/>
　　後不敢萌心於窺中國襄公沒靈公幼而後楚有<lb/>
　　伐鄭之舉召魯之事然則楚蔡之次正其窺中國<lb/>
　　之始也春秋獨書蔡侯而不及他國則可知矣愚<lb/>
　　案經無陳鄭?楚子于息之事亦無楚宋田孟諸<lb/>
　　之事宋雖畏楚恐不如是之甚也當是時晉伯雖<lb/>
　　衰猶有趙盾輩握持之故十四年魯宋陳衛鄭許<lb/>
　　曹趙盾同盟于新城至昭公時宋與申之?而楚<lb/>
　　始得志焉今觀經文但曰楚子蔡侯次于厥貉而<lb/>
<pb n="12a"/>
　　已?見其踟躇觀望欲以勢臨中國而未能也何<lb/>
　　至紛紛為?乎<lb/>
十有一年春楚子伐麇<lb/>
　左氏曰厥貉之?麇子逃歸十一年春楚子伐麇成<lb/>
　大心敗麇師於防渚潘崇復伐麇至于錫穴<lb/>
　　案經厥貉之次無麇子亦未嘗為?其伐麇乃吞<lb/>
　　併鄰國未必因逃歸也若成大心果敗麇師經當<lb/>
　　曰楚人敗麇師于防渚果潘崇復伐麇至于錫穴<lb/>
<pb n="12b"/>
　　經當書曰楚人伐麇今經不書傳未可信也或?<lb/>
　　是一時之事而魯史所無亦不當以解此經也<lb/>
秋曹伯來朝<lb/>
　左氏曰曹文公來朝即位而來見也<lb/>
　　春秋諸侯踰年即位曹伯襄卒在十年八月至此<lb/>
　　二年矣此?喪畢來朝也左氏謂即位來朝語似<lb/>
　　未詳<lb/>
狄侵齊冬十月甲午叔孫得臣敗狄于鹹<lb/>
<pb n="13a"/>
　左氏曰鄋瞞侵齊遂伐我公卜使叔孫得臣追之吉<lb/>
　侯叔夏御莊叔?房甥為右富父終甥駟?冬十月<lb/>
　甲午敗狄于鹹獲長狄僑如富父終甥?其喉以戈<lb/>
　殺之埋其首于子駒之門以命宣伯初宋武公之世<lb/>
　鄋瞞伐宋司徒皇父帥師禦之耏班御皇父充石公<lb/>
　子榖甥為右司?牛父駟?以敗狄于長丘獲長狄<lb/>
　?斯皇父之二子死焉宋公於是以門賞耏班使食<lb/>
　其征謂之耏門晉之滅潞也獲僑如之弟焚如齊襄<lb/>
<pb n="13b"/>
　公之二年鄋瞞伐齊齊王子成父獲其弟榮如埋其<lb/>
　首於周首之北門衛人獲其季弟簡如鄋瞞由是遂<lb/>
　亡<lb/>
　　劉氏曰傳以為長狄也案經無長安知是長狄哉<lb/>
　　赤狄也白狄也山戎也姜戎也陸渾戎也春秋書<lb/>
　　之未??何至于長狄而獨不書哉傳又曰鄋瞞<lb/>
　　由是遂亡杜云長狄之種?案外傳仲尼對?使<lb/>
　　者云周為長狄今為大人今即孔子時也孔子之<lb/>
<pb n="14a"/>
　　時長狄更為大人大人長狄一種也不得云亡亦<lb/>
　　不得云?杜氏云?據何見哉左氏云亡則自相<lb/>
　　反也康侯胡氏曰春秋正名之書其稱狄也或曰<lb/>
　　狄或曰白狄或曰赤狄其稱戎也或曰戎或曰山<lb/>
　　戎或曰姜戎或曰陸渾之戎不?其種類書之于<lb/>
　　策後亦無所考矣朴鄉?氏曰書敗狄于鹹於狄<lb/>
　　侵齊之下則其為非長狄也亦明矣<lb/>
　公羊曰狄者何長狄也兄弟三人一者之齊一者之<lb/>
<pb n="14b"/>
　魯一者之晉其之齊者王子成父殺之其之魯者叔<lb/>
　孫得臣殺之則未知其之晉者也其言敗何大之也<lb/>
　其日何大之也其地何大之也何以書記異也<lb/>
　　劉氏曰非也春秋有赤狄白狄山戎陸渾戎淮夷<lb/>
　　之類記夷狄如此之詳也苟有長狄如公羊所?<lb/>
　　?長百尺無為不言長狄也愚謂三大之?尤謬<lb/>
　穀梁曰不言帥師而言敗何也直敗一人之辭也一<lb/>
　人而曰敗何也以?焉言之也傳曰長狄也兄弟三人<lb/>
<pb n="15a"/>
　佚宕中國瓦石不能害叔孫得臣最善射者也射其<lb/>
　目身橫九?斷其首而載之眉見於軾然則何為不<lb/>
　言獲也曰古者不重創不禽二毛故不言獲為?諱<lb/>
　也<lb/>
　　劉氏曰榖梁曰不言帥師而曰敗何也直敗一人之<lb/>
　　辭也非也不言帥師者將尊師少耳有何可疑哉<lb/>
　　又曰何為不言其獲古者不重創不禽二毛故不<lb/>
　　言獲為?諱也云魯既射長狄之目又斷其首是<lb/>
<pb n="15b"/>
　　以諱之亦非也穀梁本意謂長狄一人力足敵?<lb/>
　　故變獲言敗者起長狄之強也既變獲言敗敗即<lb/>
　　獲矣又安得不言獲為魯諱之?乎如何為文哉<lb/>
　　季子敗莒師獲莒挐穀梁以為春秋貶之今得臣<lb/>
　　獲長狄穀梁以為春秋諱之事相同也而是非不<lb/>
　　一誰能知之要知此非長狄吾既言於公羊矣<lb/>
十有二年春王正月郕伯來奔<lb/>
　左氏曰郕太子朱儒自安於夫鍾國人弗?十二年<lb/>
<pb n="16a"/>
　春郕伯卒郕人立君太子以夫鍾與郕邽來奔公以<lb/>
　諸侯逆之非禮也故書曰郕伯來奔不書地尊諸侯<lb/>
　也<lb/>
　　劉氏曰非也即實郕伯來奔又何以辨哉且魯但<lb/>
　　以諸侯逆之便謂之郕伯春秋又沒其專土叛君<lb/>
　　之罪反謂之諸侯而尊之則何以稱不登叛人哉<lb/>
　　意者郕伯以去年卒太子今即位而不能自安遂<lb/>
　　出奔此乃真郕伯矣若以其即位日淺或謂之太<lb/>
<pb n="16b"/>
　　子左氏則誤以為太子出奔也戴氏曰誠如所言<lb/>
　　郕太子未嘗為君春秋豈容以郕伯書?必嘗為<lb/>
　　君迫於不得已而出奔也愚謂若郕太子未為君<lb/>
　　而以二邑出奔一叛賊耳安有?尊其為諸侯而<lb/>
　　不書地之理哉左氏聞見雖博而昧理如此<lb/>
　公羊曰盛伯者何失地之君也何以不名兄弟辭也<lb/>
　　趙氏曰若以為兄弟之國不書名曹伯陽衛侯衎<lb/>
　　何書乎劉氏曰邢遷於夷儀此自遷也宋人遷宿<lb/>
<pb n="17a"/>
　　此亡國之文也或降於齊師此亦自降也齊人降<lb/>
　　鄣此亦亡國之文也此類分明理無可疑然則郕<lb/>
　　本未亡公羊彊謂之亡此郕伯自來奔魯何休謂<lb/>
　　即莊公時所滅者且莊公至今七十餘年矣又曰<lb/>
　　與郜子相似亦可怪也<lb/>
杞伯來朝<lb/>
　左氏曰杞桓公來朝始朝公也且請?叔姬而無?<lb/>
　昏公許之<lb/>
<pb n="17b"/>
　　以子叔姬卒之傳考之知左氏妄也<lb/>
二月庚子子叔姬卒<lb/>
　左氏曰叔姬卒不言杞?也書叔姬言非女也<lb/>
　　劉氏曰此事當在成九年而誤置此陸淳已言之<lb/>
　　矣邦衡胡氏曰子叔姬者魯未嫁之女若已嫁者<lb/>
　　各以國氏如紀伯姬紀叔姬宋伯姬之類是也左<lb/>
　　氏杜預皆以為已嫁於杞見?而歸?女被黜而<lb/>
　　歸者經文則書曰來歸如成五年書杞叔姬來歸<lb/>
<pb n="18a"/>
　　叔姬歸而卒於魯猶書曰杞叔姬今但書子叔姬<lb/>
　　而不繫於國誰謂嘗嫁於杞乎愚謂禮女子許嫁<lb/>
　　?而字左氏謂凡字者即非女乎且莒慶來逆叔<lb/>
　　姬亦未嫁之女也<lb/>
　公羊曰此未適人何以卒許嫁矣婦人許嫁字而笄<lb/>
　之死則以成人之喪治之其稱子何貴也其貴奈何<lb/>
　母弟也<lb/>
　　劉氏曰公羊曰母弟也非也子叔姬者公之子也<lb/>
<pb n="18b"/>
　　愚謂子者男子之通稱未聞女子亦以子稱而可<lb/>
　　以為貴之者也公羊謂母弟故以子稱禮孰自出<lb/>
　　乎<lb/>
　榖梁曰子叔姬貴也公之母姊妹也其一傳曰許嫁<lb/>
　以卒之也男子二十而冠冠而列丈夫三十而娶女<lb/>
　子十五而許嫁二十而嫁<lb/>
　　案榖梁所引禮與經??不相干且既曰子叔姬<lb/>
　　矣安得謂公之母姊妹乎<lb/>
<pb n="19a"/>
秋滕子來朝<lb/>
　左氏曰滕昭公來朝亦始朝公也<lb/>
　　事之信否未可知然於經無補<lb/>
秦伯使術來聘<lb/>
　左氏曰襄仲曰不有君子其能國乎國無陋矣厚賄<lb/>
　之<lb/>
　　非本義不?<lb/>
　公羊曰遂者何秦大夫也秦無大夫此何以書賢繆<lb/>
<pb n="19b"/>
　公也何賢乎繆公以為能變也其為能變奈何惟諓<lb/>
　諓善竫言俾君子易怠而?乎我多有之惟一介斷斷<lb/>
　焉無他技其心休休能有容是難也<lb/>
　　胡氏曰秦非無大夫也??之故稱人術不氏再<lb/>
　　命大夫也若謂賢秦伯則楚使椒來聘楚有何賢<lb/>
　　邪愚謂賢人之賢而誣其國之有大夫豈聖人譽<lb/>
　　人之道哉?此時穆公已死乎且穆公悔過在殽<lb/>
　　之戰距今已十有三年矣不應復褒於今日也?<lb/>
<pb n="20a"/>
　　穆公僅有悔過之辭而無悔過之實故自殽之敗<lb/>
　　報怨者再三迨子孫不?今其來聘不過將為伐<lb/>
　　晉之舉不知有何可賢而賢之<lb/>
冬十有二月戊午晉人秦人戰于河曲<lb/>
　公羊曰此偏戰也何以不言師敗績敵也曷為以水<lb/>
　地河曲疏矣河千里而一曲也<lb/>
　　劉氏曰非也河曲者亦地名爾豈謂千里一曲乎<lb/>
　　若千里一曲悉可名之河曲是三河之間無他地<lb/>
<pb n="20b"/>
　　名直曰河曲而已不亦妄乎何休又曰明兩曲益<lb/>
　　非也戰于濆泉公羊曰濆泉者直泉也可謂兩直<lb/>
　　乎<lb/>
　榖梁曰不言及秦晉之戰已亟故?之也<lb/>
　　案榖梁意謂秦晉六七戰故?之而稱人不言及<lb/>
　　夫春秋?是非明曲直故七戰之文?各有指歸<lb/>
　　今因其亟而?之則是非亂曲直混矣何以為春<lb/>
　　秋<lb/>
<pb n="21a"/>
季孫行父帥師城諸及鄆<lb/>
　左氏曰書時也<lb/>
　　案左氏謂以得時書則大夫專兵擅改王制勞民<lb/>
　　毒?皆所不罪而獨得時為可取耳陋哉斯言也<lb/>
　　然謂之時亦以夏正言也<lb/>
　榖梁曰稱帥師言有難也<lb/>
　　案春秋書行父事甚明白不煩榖梁為其解釋也<lb/>
十有三年邾子蘧蒢卒<lb/>
<pb n="21b"/>
　左氏曰邾文公卜遷于繹史曰利於民而不利於君<lb/>
　邾子曰茍利於民孤之利也天生民而樹之君以利<lb/>
　之也民既利矣孤必與焉左右曰命可長也君何弗<lb/>
　為邾子曰命在養民死之短長時也民苟利矣遷也<lb/>
　吉莫如之遂遷于繹五月邾文公卒君子曰知命<lb/>
　　此事殊有益於世教但邾遷不見於經文非本義<lb/>
　　不?<lb/>
大室屋?<lb/>
<pb n="22a"/>
　公羊曰世室者何魯公之廟也周公稱大廟魯公稱<lb/>
　世室?公稱?此魯公之廟也曷為謂之世室世室<lb/>
　猶世室也世世不?也周公何以稱大廟于魯封魯<lb/>
　公以為周公也周公拜乎前魯公拜乎後曰生以養<lb/>
　周公死以為周公主然則周公之魯乎曰不之魯也<lb/>
　封魯公以為周公主然則周公曷為不之魯欲天下<lb/>
　之一乎周也魯祭周公何以為牲周公用白牡魯公<lb/>
　用騂犅?公不毛魯祭周公何以為盛周公盛魯公<lb/>
<pb n="22b"/>
　燾?公廩<lb/>
　　趙氏曰魯宗廟牲色所尚當依周制不應有此數<lb/>
　　種之異公羊妄?也愚謂公羊經誤為世室故以<lb/>
　　為魯公之廟其所引制度於春秋之?了不相干<lb/>
　　至曰曷為周公不之魯欲天下之一乎周尤其紕<lb/>
　　繆以其不?春秋不暇辨也餘見榖梁<lb/>
　榖梁曰大室屋壞有壞道也譏不修也大室猶世室<lb/>
　也周公曰大廟伯禽曰大室?公曰?禮宗廟之事<lb/>
<pb n="23a"/>
　君親割夫人親舂敬之至也<lb/>
　　葉氏曰大室?公羊以為魯公廟曰世室者案明<lb/>
　　堂位言魯公之廟文世室也武公之廟武世室也<lb/>
　　?周存文武二祧不?魯以得賜天子之禮故亦<lb/>
　　欲存伯禽武公廟世不?遂稱世室此魯之僣禮<lb/>
　　而明堂位誤載之今經曰大室則非世室也大者<lb/>
　　始祖之稱也大室當為大廟之室謂其在中而藏<lb/>
　　主者洛誥王在新邑烝祭入大室祼此其証也杜預<lb/>
<pb n="23b"/>
　　獨得之榖梁言大室猶世室遂以伯禽為大室益<lb/>
　　可見其附?矣<lb/>
公還自晉鄭伯?公于棐<lb/>
　左氏曰公皆成之鄭伯與公宴于棐子家賦鴻雁季<lb/>
　文子曰寡君未免于此文子賦四月子家賦載馳之四<lb/>
　章文子賦采薇之四章鄭伯拜公答拜<lb/>
　　非本義不?<lb/>
　公羊曰還者何善辭也何善爾往黨衛侯?公于沓<lb/>
<pb n="24a"/>
　至得與晉侯盟反黨鄭伯?公于棐故善之也<lb/>
　　獻可杜氏曰文公一出三為如晉朝也及晉侯盟<lb/>
　　也自往及還與二國?也據左氏皆畏晉為之然<lb/>
　　朝與盟?並非典禮之正安可謂善辭哉愚謂還<lb/>
　　自晉?實事爾獨以還為善辭何歟<lb/>
　榖梁曰還者事未畢也自晉事畢也<lb/>
　　案還自晉一意也何以為二義哉<lb/>
十有四年邾人伐我南鄙叔彭生帥師伐邾<lb/>
<pb n="24b"/>
　左氏曰邾文公之卒也公使弔焉不敬邾人來討伐<lb/>
　我南鄙故惠伯伐邾<lb/>
　　存耕趙氏曰邾與魯??矣邾之來未必以弔使<lb/>
　　之不敬也<lb/>
六月公?宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　左氏曰且謀邾也<lb/>
　　以納捷菑之傳考之知此時非謀邾也其?邾文<lb/>
<pb n="25a"/>
　　公元妃齊姜等語當為納捷菑之傳今?于後<lb/>
　榖梁曰同者有同也同外楚也<lb/>
秋七月有星孛入于北斗<lb/>
　左氏曰有星孛入于北斗周?史叔服曰不出七年<lb/>
　宋齊晉之君皆將死亂<lb/>
　　就?家之?理或有之然必指某事應某事則泥<lb/>
　　矣<lb/>
　公羊曰孛者何彗星也其言入于北斗何北斗有中<lb/>
<pb n="25b"/>
　也何以書記異也<lb/>
　　案晏子曰君若不改孛星將出彗星何懼則孛與<lb/>
　　彗亦當有辨下句得之<lb/>
　榖梁曰孛之為言猶茀也其曰入北斗斗有環域也<lb/>
　　下句得之<lb/>
晉人納捷菑于邾弗克納<lb/>
　左氏曰晉趙盾以諸侯之師八百?納捷菑于邾邾<lb/>
　人辭曰齊出貜且長宣子曰辭順而弗從不祥乃還<lb/>
<pb n="26a"/>
　　案新城之?諸侯已歸故書此事在公至自?之<lb/>
　　後若留師納捷菑經當書曰晉趙盾以諸侯之師<lb/>
　　納捷菑于邾今經曰晉人乃晉之?者也經曰弗<lb/>
　　克納則雖欲納而弗克之辭也三傳皆言趙盾以<lb/>
　　諸侯之師八百乘納捷菑聞義而還夫春秋書納<lb/>
　　諸侯者五其四皆書其君之爵與其臣之帥師公<lb/>
　　伐齊納子糾楚子圍陳納頓子齊?偃帥師納北<lb/>
　　燕伯晉趙鞅帥師納衛世子蒯聵何獨于此沒其<lb/>
<pb n="26b"/>
　　實而稱人乎茍曰惡之正當書名以惡之茍曰善<lb/>
　　其還正當書名以善之春秋豈有善之之事哉此<lb/>
　　其?者明矣且以八百乘之?而不書帥師此其<lb/>
　　師少可知矣又貜且為長捷菑為次趙盾豈不知<lb/>
　　之至其以八百乘之師至其城下始聞貜且之長<lb/>
　　而即退師必無之理也設使能聞義退師猶不足<lb/>
　　以贖大夫納不正之?何善之有哉或曰三傳同<lb/>
　　辭則固有所受豈皆不可信邪曰程子曰以經考<lb/>
<pb n="27a"/>
　　傳之偽今經與傳異則信經可也傳或近理尤當<lb/>
　　從經?不然邪且晉人云者左氏曰趙盾公羊曰<lb/>
　　郤缺榖梁曰郤克又左氏曰八百乘榖梁曰五百<lb/>
　　乘其所受亦失其實矣<lb/>
　公羊曰納者何入辭也其言弗克納何大其弗克納<lb/>
　也何大乎其弗克納晉郤缺帥師革車八百乘以納<lb/>
　捷菑于邾婁力沛若有餘而納之邾婁人言曰接菑<lb/>
　晉出也貜且齊出也子以其指則接菑也四貜且也<lb/>
<pb n="27b"/>
　六子以大國壓之則未知齊晉孰有之也貴則皆貴<lb/>
　矣雖然貜且也長郤缺曰非吾力不能納也義實不<lb/>
　爾克也引師而去之故君子大其弗克納也此晉郤<lb/>
　缺也其稱人何貶曷為貶不與大夫專廢置君也曷<lb/>
　為不與實與而文不與文曷為不與大夫之義不得<lb/>
　專廢置君也<lb/>
　　趙氏曰此乃譏其不量其事而勞師耳何足道之<lb/>
　　哉縱令諸侯豈得專廢置他國君乎何但大夫也<lb/>
<pb n="28a"/>
　　此乃譏辭又非實與而文不與也愚謂文與則實<lb/>
　　與文不與則實不與若文與而實不與文不與而<lb/>
　　實與豈聖人言顧行行顧言之謂哉?春秋之事<lb/>
　　皆不與者未有與之者也辨又見左氏<lb/>
　榖梁曰是郤克也其曰人何也?之也何為?之也<lb/>
　長轂五百乘?地千里過宋鄭滕薛?入千乘之國<lb/>
　欲變人之主至城下然後知何知之?也弗克納未<lb/>
　伐而曰弗克何也弗克其義也捷菑晉出也貜且齊<lb/>
<pb n="28b"/>
　出也貜且正也捷菑不正也<lb/>
　　案弗克納而不得耳榖梁以為義弗克則求之過<lb/>
　　矣辨又見左氏<lb/>
九月甲申公孫敖卒於齊<lb/>
　榖梁曰奔大夫不言卒而言卒何也為受其喪不可<lb/>
　不卒也其地於外也<lb/>
　　案此義似是而實非?春秋此事見義將書齊歸<lb/>
　　其喪故於此書敖之卒於齊非為受其喪不可不<lb/>
<pb n="29a"/>
　　卒也若曰不可不卒則書敖之卒於齊為得其義<lb/>
　　也故曰似是而實非也<lb/>
齊公子商人?其君舍<lb/>
　公羊曰此未踰年之君也其言?其君舍何已立之<lb/>
　已殺之成死者而賤生者也<lb/>
　　案諸侯卒世子居喪而稱子者人之心不敢幸其<lb/>
　　父之卒而即代之又一年不二君故不敢稱君若<lb/>
　　一日繼乎其位則固一國之君矣然天下不可一<lb/>
<pb n="29b"/>
　　日無王亦不可一日無君舍齊昭公之嫡昭公卒<lb/>
　　舍為父後則齊之君也舉齊之臣不以君而何哉<lb/>
　　故不敢稱君者?人子之心即以為君者定人臣<lb/>
　　之義此義與天地同有非自春秋而始有也因春<lb/>
　　秋而此義益明耳今商人?舍是?其君也舊史<lb/>
　　書之夫子因而?之以著商人?君之?則固無<lb/>
　　可疑者矣公羊泥未踰年之稱為孔子成死者以<lb/>
　　賤生者榖梁亦謂成舍之為君以重商人之?諸<lb/>
<pb n="30a"/>
　　?因之雖多為辭大抵不出二傳之意遂使正大<lb/>
　　之義反為迂曲之談悲夫曰晉奚齊亦未踰年而<lb/>
　　見殺於里克書曰里克?其君之子奚齊何也曰<lb/>
　　舍嫡子也奚齊庶孽也當是時因奚齊而殺申生<lb/>
　　里克與諸大夫未必立之為君也故書里克?其<lb/>
　　君之子亦舊史之文紀實事耳愚既辨之於彼矣<lb/>
　　不可與舍一?論也曰商人稱公子何也曰亦紀<lb/>
　　實事也曰州吁無知何以不稱公子曰再命稱名<lb/>
<pb n="30b"/>
　　三命稱氏常法也無氏者孔子不得而加有氏者<lb/>
　　孔子不得而損茍求其同則凡例興而春秋晦矣<lb/>
　榖梁曰舍未踰年其曰君何也成舍之為君所以重<lb/>
　商人之?也商人其不以國氏何也不以嫌代嫌也<lb/>
　舍之不日何也未成為君也<lb/>
　　案經言?其君則真齊君也榖梁乃曰成舍之為<lb/>
　　君則是?加之名也既曰成舍之為君矣而又曰<lb/>
　　未成為君何哉<lb/>
<pb n="31a"/>
宋子哀來奔<lb/>
　左氏曰宋?哀為蕭封人以為卿不義宋公而出遂<lb/>
　來奔書曰宋子哀來奔貴之也<lb/>
　　朴鄉?氏曰既書來奔則何可貴之有獻可杜氏<lb/>
　　曰子哀為卿而來奔是大夫失守也黨昭公實為<lb/>
　　?君當死於其位子哀以不義而來奔安得貴之<lb/>
　　韓中甫曰子哀果同姓死其位可也果異姓弗仕<lb/>
　　可也其君無道而來奔非臣節也諸?皆就子上<lb/>
<pb n="31b"/>
　　生意故不取愚謂奔與去國其義不同去國者見<lb/>
　　其國有危亂之勢潔身以?害奔者不得已於利<lb/>
　　害之私而逃奔他國以苟生者也春秋凡書奔者<lb/>
　　皆茍生者也若其可貴則春秋反不書矣何也春<lb/>
　　秋書變不書常也<lb/>
　公羊曰宋子哀者何無聞焉爾<lb/>
　　無聞者即榖梁失之之云謂失其氏族不知其何<lb/>
　　人故但曰子哀云耳?已勝夫左氏謂貴之者矣<lb/>
<pb n="32a"/>
　　然仲尼實依魯史而書魯史當時記其名氏豈可<lb/>
　　謂無聞焉也使無聞也仲尼將不書今書之必有<lb/>
　　其義公榖盍思其所以書之意哉<lb/>
　榖梁曰其曰子哀失之也<lb/>
　　辨見公羊<lb/>
冬單伯如齊齊人執單伯齊人執子叔姬<lb/>
　左氏曰襄仲使告于王請以王寵求昭姬于齊曰殺<lb/>
　其子焉用其母請受而罪之冬單伯如齊請子叔姬齊<lb/>
<pb n="32b"/>
　人執之又執子叔姬<lb/>
　　啖氏曰單伯明書至自齊則是大夫益明矣豈周<lb/>
　　大夫有於魯書至者哉存耕趙氏曰單伯之為王<lb/>
　　使獨左氏耳然証之經書出?書如齊書至魯皆<lb/>
　　?辭也不得言王使也左氏楚人記事雜取傳聞<lb/>
　　乃曲為之?以魯請之周假寵於王雖巧辨無所<lb/>
　　施也周有單子無單伯一國不應二爵也辨又見<lb/>
　　莊元年<lb/>
<pb n="33a"/>
　公羊曰執者曷為或稱行人或不稱行人稱行人而<lb/>
　執者以其事執也不稱行人而執者以已執也單伯<lb/>
　之罪何道淫也惡乎淫淫乎子叔姬然則曷為不言<lb/>
　齊人執單伯及子叔姬?辭也使若異罪然<lb/>
　　劉氏曰公羊曰道淫非也案齊舍未踰年魯人豈<lb/>
　　以女與之縱令世衰多居喪而娶者春秋猶應書<lb/>
　　子叔姬歸於齊愚謂公羊不知當時事跡而妄意<lb/>
　　其如此宜其多謬也稱行人稱單伯史氏辭也何<lb/>
<pb n="33b"/>
　　足為義而有已執事執之?乎經但言單伯如齊<lb/>
　　不言單伯送子叔姬何得謂道淫乎且單伯魯大<lb/>
　　夫豈得與君之女同辭而言及公羊乃曰使若異<lb/>
　　罪然夫春秋記實事以見義者也豈肯泯其實以<lb/>
　　傳疑後世哉<lb/>
　榖梁曰私罪也單伯淫于齊齊人執之叔姬同罪也<lb/>
　　葉氏曰單伯左氏以為王大夫而公榖以為魯大<lb/>
　　夫道淫子叔姬而見執左氏固失之二傳亦非也<lb/>
<pb n="34a"/>
　　經書單伯至自齊且執王大夫而魯書至此尤理<lb/>
　　之不然者?傳事而不傳義也公榖雖以為魯大<lb/>
　　夫然求其執而不得見則意其為道淫不近人情<lb/>
　　愈甚?二氏傳義而不傳事也愚謂二傳不惟不<lb/>
　　傳事又不傳義者也且公羊為道淫榖梁為淫乎<lb/>
　　齊足見其無所據而妄為之辭<lb/>
十有五年三月宋司馬華孫來盟<lb/>
　左氏曰三月宋華耦來盟其官皆從之書曰宋司馬<lb/>
<pb n="34b"/>
　華孫貴之也公與之宴辭曰君之先臣督得罪於宋<lb/>
　殤公名在諸侯之策臣承其祀其敢辱君請承命於<lb/>
　亞旅魯人以為敏<lb/>
　　葉氏曰諸侯相聘使介有常不聞官皆從也以此<lb/>
　　為貴豈春秋之意哉<lb/>
　穀梁曰司馬官也其以官稱無君之辭也來盟者何<lb/>
　前定也不言及者以國與之也<lb/>
　　趙氏曰案宋見有君不得稱無也又曰不言及以<lb/>
<pb n="35a"/>
　　國與之也案若及又書?卿則文煩而重故從簡<lb/>
　　耳無他義劉氏曰有司馬矣何謂無君乎必無君<lb/>
　　者如齊大夫盟于蔇乃可通耳且華孫來不稱使<lb/>
　　以解無君猶可也指司馬而謂之無君不亦悖哉<lb/>
　　愚原榖梁之意曰無君者責其以官稱為無君猶<lb/>
　　言要君者無上與不如諸夏之亡?不知宋天子<lb/>
　　之後自當以官稱又稱之者魯史也何與於華孫<lb/>
　　哉<lb/>
<pb n="35b"/>
夏曹伯來朝<lb/>
　左氏曰夏曹伯來朝禮也諸侯五年再相朝以脩王<lb/>
　命古之制也<lb/>
　　趙氏曰案周禮諸侯猶各以?數朝天子若五年<lb/>
　　諸侯再相朝即須四面而往無停歇時矣劉氏曰<lb/>
　　案尚書周官六年五服一朝又六年王乃時?則<lb/>
　　諸侯於天子五年一朝矣不得於諸侯亦五年一<lb/>
　　朝也在周禮大行人之職曰凡諸侯之邦交?相<lb/>
<pb n="36a"/>
　　問也殷相聘也世相朝也此為得中焉葉氏曰諸<lb/>
　　侯再相朝此乃叔向所謂明王之制諸侯?聘以<lb/>
　　志業間朝以講禮再朝而?以示威者?伯王之<lb/>
　　令以為古制非也朴鄉?氏曰且以春秋時考之<lb/>
　　曹小國也既當朝魯又當朝宋衛而楚鄭秦陳齊<lb/>
　　蔡滕又皆當朝之夫如是奔走於道朝何時而已<lb/>
　　也<lb/>
齊人歸公孫敖之喪<lb/>
<pb n="36b"/>
　左氏曰聲已不視帷堂而哭襄仲欲勿哭惠伯曰喪<lb/>
　親之終也雖不能始善終可也史佚有言曰兄弟致<lb/>
　美救乏賀善弔災祭敬喪哀情雖不同母?其愛親<lb/>
　之道也子無失道何怨於人襄仲?帥兄弟以哭之<lb/>
　他年其二子來孟獻子愛之聞于國或?之曰將殺<lb/>
　子獻子以告季文子二子曰夫子以愛我聞我以將<lb/>
　殺子聞不亦?於禮乎遠禮不如死一人門于句鼆一<lb/>
　人門于戾丘皆死<lb/>
<pb n="37a"/>
　　非本義不?<lb/>
　公羊曰何以不言來?辭也脅我而歸之筍將而來<lb/>
　也<lb/>
　　劉氏曰案此言脅我則近矣其?不言來之意則<lb/>
　　謬矣有來者有不來者此其不來者也春秋據實<lb/>
　　而言耳非為?辭也且稱齊人歸公孫敖之喪其<lb/>
　　脅明矣可必云來也又曰筍將而來案敖死殆十<lb/>
　　月豈可置之編輿以行此又理之不然者<lb/>
<pb n="37b"/>
單伯至自齊<lb/>
　左氏曰齊人許單伯請而赦之使來致命書曰單伯<lb/>
　至自齊貴之也<lb/>
　　存耕趙氏曰單伯命大夫也命大夫自不名單伯<lb/>
　　執于齊至自齊辭一如意如與婼使果為周大夫<lb/>
　　來魯何不書歸京師且無以明齊執王使之?豈<lb/>
　　春秋辨上下之義哉愚謂單伯不能輔文公討賊<lb/>
　　而從令奉使賊庭以見辱何足貴哉<lb/>
<pb n="38a"/>
　榖梁曰大夫執則致致則名此其不名何也天子之命<lb/>
　大夫也<lb/>
　　此魯之命大夫耳辨見左氏<lb/>
晉郤缺帥師伐蔡戊申入蔡<lb/>
　左氏曰凡勝國曰滅之獲大城焉曰入之<lb/>
　　案滅者夷其社稷入者入其國都耳<lb/>
　公羊曰入不言伐此其言伐何至之日也其日何至<lb/>
　之日也<lb/>
<pb n="38b"/>
　　案伐蔡偶不記日但記其入蔡之日史有詳?不<lb/>
　　得妄加也何必為義哉且經明書戊申入蔡安得<lb/>
　　為至之日也<lb/>
秋齊人侵我西鄙<lb/>
　榖梁曰其曰鄙?之也其?之何也不以難介我國<lb/>
　也<lb/>
　　書齊侵我西鄙記實事也若曰不以難介我國則<lb/>
　　是入我之國而彊為之鄙也不識春秋書齊人伐<lb/>
<pb n="39a"/>
　　我而不書鄙者聖人復不以難介我國乎<lb/>
冬十有一月諸侯盟于扈<lb/>
　左氏曰晉侯宋公衛侯蔡侯陳侯鄭伯許男曹伯盟<lb/>
　于扈尋新城之盟且謀伐齊也齊人賂晉侯故不克<lb/>
　而還於是有齊難是以公不?書曰諸侯盟于扈無<lb/>
　能為故也凡諸侯?公不與不書諱君惡也與而不<lb/>
　書後也<lb/>
　　盟扈諸侯無能為固也然其他?盟而無能為者<lb/>
<pb n="39b"/>
　　多矣未嘗不列序也何獨此盟書諸侯以見其無<lb/>
　　能為哉又諸侯?而公不與魯史固有不書者矣<lb/>
　　然所以不?必有其故或國有難或君有疾其故<lb/>
　　不一何必盡為君惡而諱之又如後期亦書其實<lb/>
　　若諱既不書後亦不書同一辭也則二者相亂誰<lb/>
　　能辨之<lb/>
十有二月齊人來歸子叔姬<lb/>
　左氏曰齊人來歸子叔姬王故也<lb/>
<pb n="40a"/>
　　左氏前既誤以單伯為周大夫故於此又為之辭<lb/>
　　夫商人既不畏王而執子叔姬與單伯矣何為復<lb/>
　　以王故而來歸子叔姬乎其妄可知也<lb/>
　公羊曰其言來何閔之也此有罪何閔爾父母之於<lb/>
　子雖有罪猶若其不欲服罪然<lb/>
　　劉氏曰非也加來何以為閔不加來何以為不閔<lb/>
　　此直來歸耳無強?也愚謂設使子叔姬有罪父<lb/>
　　母閔之不欲其服罪孔子修春秋亦閔之而不欲<lb/>
<pb n="40b"/>
　　其服罪也乎<lb/>
　榖梁曰其曰子叔姬貴之也其言來歸何也父母之於<lb/>
　子雖有罪猶欲其免也<lb/>
　　劉氏曰非也郯伯姬來歸者此有罪見出者也齊<lb/>
　　人來歸子叔姬者此無罪齊人強出之者也曰齊<lb/>
　　人來歸子叔姬者猶曰齊人來歸子叔姬云爾春<lb/>
　　秋直云郯伯姬來歸者伯姬有罪父母當受之而<lb/>
　　辭不教者也愚謂榖梁於其執子叔姬也既曰淫<lb/>
<pb n="41a"/>
　　同而同罪矣何獨於此復稱子以貴之乎<lb/>
齊侯侵我西鄙遂伐曹入其郛<lb/>
　左氏曰季文子曰齊侯其不免乎已則無禮而討於<lb/>
　有禮者曰女何故行禮禮以順天天之道也已則反<lb/>
　天而又以討人難以免矣詩曰胡不相畏不畏于天<lb/>
　君子之不虐幼賤畏于天也在周頌曰畏天之威于<lb/>
　時保之不畏于天將何能保以亂取國奉禮以守猶<lb/>
　懼不終多行無禮弗能在矣<lb/>
<pb n="41b"/>
　　案如此等語及引詩疑左氏自為之如曰女何故<lb/>
　　行禮者可見矣夫曹不朝天子而朝魯何禮之有<lb/>
　　且季文子當時安得原齊侯之意而出言哉故愚<lb/>
　　擇其稍近理者取焉然亦未敢必其信也<lb/>
　公羊曰郛者何恢郭也入郛書乎曰不書入郛不書<lb/>
　此何以書動我也動我者何?辭也其實我動焉爾<lb/>
　　啖氏曰因其侵我遂入曹非其動我也劉氏曰入<lb/>
　　郛殆矣幾乎入矣勢不輕於圍豈得不書哉葉氏<lb/>
<pb n="42a"/>
　　曰曹雖我鄰此自侵我而去矣何與於我以為我<lb/>
　　動而書者妄也<lb/>
十有六年春季孫行父?齊侯于陽榖齊侯弗及盟<lb/>
　榖梁曰弗及者?辭也行父失命矣齊得?辭也<lb/>
　　榖梁上言?辭近之至謂行父失命而不明言失<lb/>
　　命之辭如何則亦億度而已至下言齊得?辭則<lb/>
　　不可解矣<lb/>
夏五月公四不視朔<lb/>
<pb n="42b"/>
　左氏曰疾也<lb/>
　　趙氏曰公若誠有疾則夫子不當譏之春秋十二<lb/>
　　公除文公之外餘未嘗書不視朔者豈皆無病而<lb/>
　　視朔常事不書也?公性?緩怠於國務非疾也<lb/>
　　?氏曰若有疾則亦常事不書也此特書者見公<lb/>
　　非有疾而然<lb/>
　公羊曰公曷為四不視朔公有疾也何言乎公有疾<lb/>
　不視朔自是公無疾不視朔也然則曷為不言公無<lb/>
<pb n="43a"/>
　疾不視朔有疾猶可言也無疾不可言也<lb/>
　　蘇氏曰公羊曰自是公無疾不視朔也哀定之間<lb/>
　　子貢欲去告朔之餼羊?不復視朔矣此公羊之<lb/>
　　所以為此言也然而五月書四不視朔則六月視<lb/>
　　朔矣視朔之廢非始於此也愚謂疾病者聖賢所<lb/>
　　不能免若有疾而不視朔亦復何罪而春秋書之<lb/>
　　惟其無疾而不視朔也故書之今經不書疾而公<lb/>
　　羊自為有疾經本責其四不視朔而公羊求之四<lb/>
<pb n="43b"/>
　　不視朔之外所謂舍實事而務揣摩者也<lb/>
　榖梁曰天子告朔於諸侯諸侯受乎禰廟禮也<lb/>
　　此?得之<lb/>
六月戊辰公子遂及齊侯盟于師丘<lb/>
　榖梁曰復行父之盟也<lb/>
　　無所發明<lb/>
?泉臺<lb/>
　公羊曰泉臺者何郎臺也郎臺則曷為謂之泉臺未<lb/>
<pb n="44a"/>
　成為郎臺既成為泉臺<lb/>
　　案以泉臺為郎臺亦無所考?國都自有臺耳且<lb/>
　　莊公又嘗築於薛於秦矣安知定為郎臺邪其曰<lb/>
　　未成為郎臺既成為泉臺理亦不安當時但曰築<lb/>
　　臺于郎而已安知未成已成而易其名乎<lb/>
　榖梁曰緩喪也以文為多失道矣自古為之今?之<lb/>
　不如勿處而已矣<lb/>
　　劉氏曰非也但?一泉臺何以令喪緩乎聲姜九<lb/>
<pb n="44b"/>
　　月而葬所以緩者亦猶作僖公主矣豈為?泉臺<lb/>
　　乎自古為之已?之不如勿居而已矣案榖梁本<lb/>
　　以緩喪為機變出此者又似?得公羊之?而附<lb/>
　　益之耳非一家學也<lb/>
冬十有一月宋人?其君杵臼<lb/>
　左氏曰宋公子鮑禮於國人宋饑竭其粟而貸之年<lb/>
　自七十以上無不饋詒也時加羞珍異無日不數於<lb/>
　六卿之門國之材人無不事也親自桓以下無不恤<lb/>
<pb n="45a"/>
　也公子鮑美而豔襄夫人欲通之而不可乃助之施<lb/>
　昭公無道國人奉公子鮑以因夫人於是華元為右<lb/>
　師公孫友為左師華耦為司馬鱗矔為司徒蕩意諸<lb/>
　為司城公子朝為司?初司城蕩卒公孫?辭司城<lb/>
　請使意諸為之既而告人曰君無道吾官近懼及焉<lb/>
　棄官則族無所庇子身之貳也姑紓死焉雖亡子猶<lb/>
　不亡族既夫人將使公田孟諸而殺之公知之盡以<lb/>
　寶行蕩意諸曰盍適諸侯公曰不能其大夫至于君<lb/>
<pb n="45b"/>
　祖母以及國人諸侯誰納我且既為人君而又為人<lb/>
　臣不如死盡以其寶賜左右而使行夫人使謂司城<lb/>
　去公對曰臣之而逃其難若後君何冬十一月甲寅<lb/>
　宋昭公將田孟諸未至夫人王姬使帥甸攻而殺之<lb/>
　蕩意諸死之書曰宋人?其君杵臼君無道也文公<lb/>
　即位使母弟須為司城華耦卒而使蕩虺為司馬<lb/>
　　胡氏曰左氏大害教君雖無道臣可得而?乎?<lb/>
　　稱人以??者也稱名以?大夫也劉氏曰宋昭<lb/>
<pb n="46a"/>
　　公無道國人奉公子鮑因夫人而殺之如傳所?<lb/>
　　則公子鮑為不臣襄夫人為不母而宋公未有無<lb/>
　　道之實也且公子鮑欲盜其國而先施於民襄夫<lb/>
　　人欲通於鮑而遂?其君春秋宜推公子鮑為首<lb/>
　　惡不得輕此兩人之?反專惡宋公也傳曰君雖<lb/>
　　不君臣不可以不臣於此何獨異哉晉靈公楚靈<lb/>
　　王皆極惡而貪殘然其?也春秋明書趙盾公子<lb/>
　　比之名今鮑私為惠以結民偽為禮以事六卿如<lb/>
<pb n="46b"/>
　　此而?其君春秋忽其?則亂臣賊子無所懼而<lb/>
　　勸矣存耕趙氏曰求昭公無道之實如春秋一二<lb/>
　　君者無有也特有去公族一事可以激?怒爾左<lb/>
　　氏稱君無道大不可以訓謂之君而可?乎愚謂<lb/>
　　豈有為一國之君知襄夫人使之田而殺之之謀<lb/>
　　不能備之而以寶行之理乎?左氏欲附?宋人<lb/>
　　之?而撰其事以實之耳由此觀之左氏之辭十<lb/>
　　信其一二可也<lb/>
<pb n="47a"/>
　公羊曰曷為或稱名氏或不稱名氏大夫?君稱名<lb/>
　氏賤者窮諸人大夫相殺稱人賤者窮諸盜<lb/>
　　劉氏曰非也大夫?君有稱名氏者有獨稱名者<lb/>
　　有獨稱人者所謂賤者也至於盜則皆盜賊矣非<lb/>
　　所謂賤乎賤者也大夫相殺正當明其?王札子<lb/>
　　殺召伯毛伯是也可不講而得又何紛紛乎凡?<lb/>
　　君公羊或云當國或云不當國使春秋之例此可<lb/>
　　通也固足信也今當國者或不當國不當國者或<lb/>
<pb n="47b"/>
　　當國例與文反豈可信乎且公羊分?當國以謂<lb/>
　　見輕重也夫?君者何惑於輕重乎而固分?之<lb/>
　　哉<lb/>
十有七年春晉人衛人陳人鄭人伐宋<lb/>
　左氏曰春晉荀林父衛孔達陳公孫寧鄭石楚伐宋<lb/>
　討曰何故?君猶立文公而還卿不書失其所也<lb/>
　　劉氏曰左氏曰失其所也案襄二十五年齊崔杼<lb/>
　　?其君光公?晉侯宋公衛侯鄭伯曹伯莒子邾<lb/>
<pb n="48a"/>
　　子滕子薛伯杞伯小邾子以伐齊齊人賂晉師遂<lb/>
　　還杜云不譏晉受賂者齊有喪師自宜退也與此<lb/>
　　相反矣夫宋齊俱?君一以不伐喪雖受賂猶免<lb/>
　　於譏一以不伐喪雖不受賂不免於貶是受賂者<lb/>
　　賢乎何其頗哉葉氏曰推傳意謂林父等不能討<lb/>
　　昭公之賊故以為失其所經皆貶而稱人然崔杼<lb/>
　　親?莊公傳言諸侯欲伐齊以報朝歌之役齊人<lb/>
　　以莊公?且自六正至巡守者皆有賂晉侯許之<lb/>
<pb n="48b"/>
　　經猶?序諸侯而不貶則昭公既無道宋獨不可<lb/>
　　以??為辭以自免而經反貶林父等乎其輕重<lb/>
　　不倫矣若使四國以?者行則何以為貶則四國<lb/>
　　之稱人實?也<lb/>
夏四月癸亥?我小君聲姜<lb/>
　左氏曰有齊難是以緩<lb/>
　　劉氏曰案聲姜薨後無齊難聲姜既?始有齊難<lb/>
　　耳<lb/>
<pb n="49a"/>
六月癸未公及齊侯盟于榖<lb/>
　左氏曰齊侯伐我北鄙襄仲請盟六月盟于榖<lb/>
　　經書西鄙當從經杜氏乃云經誤非也<lb/>
諸侯?于扈<lb/>
　左氏曰晉侯蒐于?父遂復合諸侯于扈平宋也公<lb/>
　不與?齊難故也書曰諸侯無功也<lb/>
　　諸侯無功與十五年無能為之?相類後又不見<lb/>
　　平宋之文皆非也<lb/>
<pb n="49b"/>
冬公子遂如齊<lb/>
　左氏曰襄仲復曰臣聞齊人將食魯之麥以臣觀之<lb/>
　將不能齊君之語偷臧文仲有言曰民主偷必死<lb/>
　　非本義不?<lb/>
十有八年秋公子遂叔孫得臣如齊<lb/>
　左氏曰襄仲莊叔如齊惠公立故且拜?也<lb/>
　　辨見公羊<lb/>
　榖梁曰使舉上客而不稱介不正其同倫而相介故<lb/>
<pb n="50a"/>
　列而數之也<lb/>
　　莘老孫氏曰魯小國大夫有幾而兩大夫同時如<lb/>
　　齊國家之事無乃缺歟左氏以為?公立且拜?<lb/>
　　然則以二事行也以二事當再言如齊經一書之<lb/>
　　安知其為二事乎榖梁以為同倫而相介故列而<lb/>
　　數之案副介者不當見經就令同倫所譏亦淺爾<lb/>
　　惟其非禮故書之何用曲為之?愚謂春秋固有<lb/>
　　一事兼數義大義兼小義者矣然義有甚大則其<lb/>
<pb n="50b"/>
　　義之尤小者有所不暇論也遂與得臣如齊是也<lb/>
　　是二卿如齊而赤?則如齊之義可謂甚大矣設<lb/>
　　使同倫相介亦在所不暇論?當時或各有介而<lb/>
　　不可必其相介乎榖梁可謂緦麻之察而忘三年<lb/>
　　之喪者也<lb/>
冬十月子卒<lb/>
　公羊曰子卒者孰謂謂子赤也何以不日?之也何<lb/>
　?爾?也?則何以不日不忍言也<lb/>
<pb n="51a"/>
　　案公羊謂不忍言?可謂不忍言日不可茍凡?<lb/>
　　者不忍言日則?公何以書壬辰桓公何以書丙<lb/>
　　子閔公何以書辛丑子般何以書己未乎<lb/>
　榖梁曰子卒不日故也<lb/>
　　辨見公羊<lb/>
夫人姜氏歸于齊<lb/>
　榖梁曰惡宣公也有不待貶?而罪惡見者有待貶<lb/>
　?而惡從之者姪娣者不孤子之意也一人有子三<lb/>
<pb n="51b"/>
　人緩帶一曰就賢也<lb/>
　　案春秋俱不待貶?而罪惡見者也未有待貶?<lb/>
　　而惡從之者謂待貶?而惡從之者褒貶之?亂<lb/>
　　春秋者也?夫人之歸于齊不特惡宣公也夫禍<lb/>
　　亂之起必有其原而徒論其末不可以服人心夫<lb/>
　　文公闇而大夫專是禍亂之原也彼宣公者??<lb/>
　　且為之豈可望其緩帶哉<lb/>
莒?其君庶其<lb/>
<pb n="52a"/>
　左氏曰莒紀公生太子僕又生季佗愛季佗而黜僕<lb/>
　且多行無禮於國僕因國人以?紀公以其寶玉來<lb/>
　奔納諸宣公公命與之邑曰今日必授季文子使司<lb/>
　?出諸竟曰今日必達公問其故季文子使大史克<lb/>
　對曰先大夫臧文仲教行父事君之禮行父奉以周<lb/>
　旋弗敢失隊曰見有禮於其君者事之如孝子之養<lb/>
　父母也見無禮於其君者誅之如鷹鸇之逐鳥雀也<lb/>
　先君周公制周禮曰則以觀??以處事事以度功<lb/>
<pb n="52b"/>
　功以食民作誓命曰?則為賊掩賊為藏竊賄為盜<lb/>
　盜器為姦主藏之名賴姦之用為大凶?有常無赦<lb/>
　在九刑不忘行父還觀莒僕莫可則也孝敬忠信為<lb/>
　吉?盜賊藏姦為凶?夫莒僕則其孝敬則?君父<lb/>
　矣則其忠信則竊寶玉矣其人則盜賊也其器則姦<lb/>
　兆也保而利之則主藏也以訓則昏民無則焉不度<lb/>
　於善而皆在於凶?是以去之昔?陽氏有才子八<lb/>
　人蒼舒隤敳檮戭大臨尨降庭堅仲容叔達齊聖廣<lb/>
<pb n="53a"/>
　淵明允篤誠天下之民謂之八愷?辛氏有才子八<lb/>
　人伯奮仲堪叔獻季仲伯虎仲熊叔豹季貍忠肅共<lb/>
　懿宣慈?和天下之民謂之八元此十六族也世濟<lb/>
　其美不隕其名以至於堯堯不能舉舜臣堯舉八愷<lb/>
　使主后土以揆百事莫不時序地平天成舉八元使<lb/>
　布五教于四方父義母慈兄友弟共子孝?平外成<lb/>
　昔帝鴻氏有不才子掩義?賊好行凶?醜類惡物<lb/>
　頑嚚不友是與比周天下之民謂之渾敦少?氏有<lb/>
<pb n="53b"/>
　不才子?信廢忠崇飾惡言靖譖庸回服讒蒐慝以<lb/>
　誣盛?天下之民謂之窮?顓頊氏有不才子不可<lb/>
　教訓不知話言告之則頑舍之則嚚傲很明?以亂<lb/>
　天常天下之民謂之檮杌此三族也世濟其凶增其<lb/>
　惡名以至於堯堯不能去縉雲氏有不才子貪于飲<lb/>
　食冒于貨賄侵欲崇侈不可盈厭聚斂積實不知紀<lb/>
　極不分孤寡不恤窮匱天下之民以比三凶謂之饕<lb/>
　餮舜臣堯?于四門流四凶族渾敦窮?檮杌饕餮<lb/>
<pb n="54a"/>
　投諸四裔以禦螭魅是以堯崩而天下如一同心戴<lb/>
　舜以為天子以其舉十六相去四凶也故虞書數舜<lb/>
　之功曰慎徽五典五典克從無違教也曰納于百揆<lb/>
　百揆時序無廢事也曰?于四門四門穆穆無凶人也<lb/>
　舜有大功二十而為天子今行父雖未獲一吉人去<lb/>
　一凶矣於舜之功二十之一也庶幾免于戾乎<lb/>
　　劉氏曰如傳所言則子?父也父雖無道子可?<lb/>
　　乎?父可匿其?乎宣公賴僕之賂則欲授之邑<lb/>
<pb n="54b"/>
　　春秋亦豈賴僕之賂哉曷為蔽其惡名乎<lb/>
　公羊曰稱國以?何稱國以?者??君之辭<lb/>
　　??其君必有主其事者焉主其事即首惡也春<lb/>
　　秋安得不書首惡之名哉或以為缺文者近之矣<lb/>
　<lb/>
　<lb/>
　<lb/>
　三傳辨疑卷十一<lb/>
</p>
<p>
</p>
  </div>
</body>
</text>
</TEI>