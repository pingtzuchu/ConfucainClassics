<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷一</head> <lb/>
    <p>
<pb n="1a"/>
欽定四庫全書<lb/>
　尚書全解卷一<lb/>
　　　　　　　　　　　　宋　　林之?　撰<lb/>
堯典　　　　　　　　虞書<lb/>
昔在帝堯<lb/>
　昔在者篇首起語之辭書序自為一篇故以昔在帝<lb/>
　堯起於篇首如孔氏序云古者伏羲氏之王天下也<lb/>
　鄭氏云昔在者使若無先之者唐孔氏云在昔者自<lb/>
<pb n="1b"/>
　下本上之辭言昔在者從上自下為稱據代有先之<lb/>
　而書無所先故云昔也此說未是書始於堯典云昔在<lb/>
　帝堯謂書無所先堯可也至冏命言在昔文武豈書亦<lb/>
　無先之者乎五帝序云惟昔?帝法天則地正與此同<lb/>
?明文思光宅天下<lb/>
　漢孔氏曰言聖??著其說甚善大抵說經之體貴<lb/>
　不費辭如秦近君說堯典二字至十餘萬言但說若<lb/>
　稽古猶三萬言雖多亦奚以為哉是以古之人其說<lb/>
<pb n="2a"/>
　經也以約為難不以多為難昔孔子之解經其言愈<lb/>
　約其意愈明如詩云天生烝民有物有則民之秉彝<lb/>
　好是懿?但於本文外加二故字一必字一也字詩<lb/>
　意昭然如日星又何必以多為哉如孔氏云聖??<lb/>
　著?明文思聖?也光宅天下?著也一言之間豈<lb/>
　不簡而盡哉大抵聖?當其妙藏諸用之時而觀之<lb/>
　運於無聲無臭之間不可得而見所可得見而形容<lb/>
　者惟其顯諸仁而已?明文思皆其?著見於外而<lb/>
<pb n="2b"/>
　可見也其視明其聽?其文煥然其思湛然此四者<lb/>
　之充實於一身而其輝光所至塞乎天地之間?其<lb/>
　?之著見於外而可見者漢孔氏云聖??著可謂<lb/>
　約矣於約之中有深義存焉學者未?以淺近而盡<lb/>
　言也<lb/>
將遜于位讓于虞舜作堯典<lb/>
　遜遁也春秋夫人姜氏遜于齊公遜于邾其義?出<lb/>
　於此遜于位非謂逃遁而去也?厭倦萬機之務將<lb/>
<pb n="3a"/>
　使舜攝行天子之事而嬗焉孟子所謂堯老而舜攝<lb/>
　也堯典之序有云將遜于位讓于虞舜者?二典皆<lb/>
　虞書也虞書紀舜之事而推本其所得天下於堯故<lb/>
　序其事於堯典實為舜典張本正杜元凱序左傳所<lb/>
　謂先經以始事是也<lb/>
堯典<lb/>
　此二字史官之舊題也古者序自為一篇故史官以<lb/>
　此二字為題孔氏既引序冠於篇首因存而不去某<lb/>
<pb n="3b"/>
　竊謂篇首既書堯典而又存此二字則為衍文當於<lb/>
　將遜于位讓于虞舜作堯典下空一行曰若稽古帝<lb/>
　堯乃為得體<lb/>
曰若稽古帝堯曰放?<lb/>
　若稽古者孔氏曰能順考古道而行之者王氏云聖<lb/>
　人於古有可稽者有可若者李校書推本古文書以<lb/>
　曰字為胡越之越與召誥越若來三月同此說甚善<lb/>
　當從李校書之說程氏云若稽古者史官之體發論<lb/>
<pb n="4a"/>
　之辭也史官記載前世之事若考古某人之事言之<lb/>
　下篇云若稽古帝舜若稽古大禹若稽古?陶皆謂<lb/>
　考古某人之事為如此也蘇氏云史之為此書也謂<lb/>
　吾順考在昔而得其為人之大凡如此?此四篇若<lb/>
　稽古某人下皆有曰字故二公之說如此其說比先<lb/>
　儒為優然而此皆虞書也虞書謂堯為古可也禹?<lb/>
　陶其時尚存亦謂之古可乎則此說不通若從周官<lb/>
　唐虞稽古之文以稽古為堯則下加曰字又為難說<lb/>
<pb n="4b"/>
　如允迪厥??陶之言也謂若稽古?陶曰可也放<lb/>
　?重華文命以下非堯舜禹之言而加曰字則其義<lb/>
　不行此說為難折故當闕之以俟知者放?李校書<lb/>
　曰放者大而無所不至也禮記曰夫孝置之而塞乎<lb/>
　天地溥之而?乎四海施諸後世而無朝夕推而放<lb/>
　諸東海而準推而放諸西海而準推而放諸南海而<lb/>
　準推而放諸北海而準鄭?云放猶至也謂堯有大<lb/>
　功也孔子曰大哉堯之為君也蕩蕩乎民無能名焉<lb/>
<pb n="5a"/>
　是?之謂也此說甚善孟子以放?為堯號放?曰<lb/>
　勞之來之匡之直之輔之翼之又曰二十有八載放<lb/>
　?乃徂落屈原曰為重華而陳詞孟子屈原既以放<lb/>
　?重華為堯舜之號而後世以?推之遂以文命為<lb/>
　禹之號然允迪不可為?陶之號其說不通世人多<lb/>
　疑之諸家之說皆不然某嘗謂鄭少梅曰史官作史<lb/>
　之時?以是稱堯舜禹之功德後人因史官有是稱<lb/>
　遂以放?重華文命為堯舜禹之號然允迪不可為<lb/>
<pb n="5b"/>
　?陶之號故不可以為稱正如子貢之稱夫子曰固<lb/>
　天縱之將聖又多能也?稱夫子之?如此後世遂<lb/>
　稱夫子為將聖與此正同<lb/>
欽明文思安安<lb/>
　史記曰堯有大功於是推言其所以為大功者欽明<lb/>
　文思安安允恭克讓光被四表格于上下此其所以<lb/>
　為大功也大抵形容聖人之盛?必推其著見者而<lb/>
　言之堯曰欽明文思舜曰濬哲文明湯曰齊聖廣淵<lb/>
<pb n="6a"/>
　文王曰徽柔懿恭夫子曰?良恭儉讓皆稱其?之<lb/>
　著而言之也欽明文思者?言帝堯之?著見於外<lb/>
　其行已也欽其遇事也明外則有煥然之文?則有<lb/>
　淵然之思此言與序大抵相同然序則言?明文思<lb/>
　此則言欽明文思?史官便於文體而序述也前言<lb/>
　?明者言堯能分明邪正得虞舜於側?卒授以天<lb/>
　下故言?明欲與下文讓于虞舜文?相接此言欽<lb/>
　明文思者意與下文允恭克讓相應皆隨?立文非<lb/>
<pb n="6b"/>
　有深?於其間也孔氏云安天下之所當安然下文<lb/>
　黎民於變時雍方是安天下之所當安者此謂安安<lb/>
　者?言堯有欽明文思之四?安而行之非事於勉<lb/>
　強修為若孟子所謂性者也<lb/>
允恭克讓<lb/>
　唐孔氏云在已既有四?其接人也又信恭能讓允<lb/>
　恭者謂恭出於誠實非於聲音笑?之間如文王所<lb/>
　謂懿恭是也克者能也經稱湯居上克明為下克忠<lb/>
<pb n="7a"/>
　又曰克?克仁詩稱文王曰克明克?克長克君皆<lb/>
　謂能其事也彼有望塵雅拜?尾乞憐非不恭也允<lb/>
　恭安在隱公之遜桓丁鴻之遜弟非不遜也克讓安<lb/>
　在恭而允讓而克所以獨稱於堯也<lb/>
光被四表格於上下<lb/>
　即所謂光宅天下也立政曰方行天下至於海表罔<lb/>
　有不服四表謂四海之外也格於上下謂上際於天<lb/>
　下蟠于地也?氏曰光被四表則與日月合明而照<lb/>
<pb n="7b"/>
　臨之功無不被格于上下則與天地同流而覆載之<lb/>
　功無不及此說盡之大抵論聖人之?必推其著見<lb/>
　者言之中庸曰惟天下至聖為能?明睿智足以有<lb/>
　臨也?裕?柔足以有容也發強剛毅足以有執也<lb/>
　齊莊中正足以有敬也文理密察足以有?也溥博<lb/>
　淵泉而時出之溥博如天淵泉如淵見而民莫不敬<lb/>
　言而民莫不信行而民莫不?是以聲名洋溢乎中<lb/>
　國施及蠻貊舟車所至人力所通天地之所覆載日<lb/>
<pb n="8a"/>
　月之所照臨霜露之所隊凡有血氣者莫不尊親故<lb/>
　曰配天此則人之所共聞而共見也至如惟天下至<lb/>
　誠為能經綸天下之大經立天下之大本知天地之<lb/>
　化育夫焉有所倚肫肫其仁淵淵其淵浩浩其天苟<lb/>
　不固?明聖知?天?者其孰能知之此州非史官<lb/>
　所得形容也<lb/>
克明俊?以親九族九族既睦平章百姓百姓昭明協<lb/>
和萬邦黎民於變時雍<lb/>
<pb n="8b"/>
　前既言堯之?其見於充實輝光者如天地之覆載<lb/>
　日月之照臨可謂極其至矣此又言其舉而措之天<lb/>
　下事業者也克明俊?大學曰自明也孔氏曰能明<lb/>
　俊?之士此二說不同而李校書以謂前既言堯之<lb/>
　?欽明文思安安允恭克讓光被四表格于上下矣<lb/>
　不應於此重述其?也遂以孔氏之說為是如經言<lb/>
　俊民籲俊之?皆謂俊傑之士也大學之言漢儒所<lb/>
　作斷章取義云爾此說是也唐孔氏言堯之為君也<lb/>
<pb n="9a"/>
　能尊明俊?之士使之助已施化以此賢臣之化先<lb/>
　令親其九族之親九族?化已親睦矣又使之和協<lb/>
　顯明於百官之族百姓?化皆有禮儀昭然而明顯<lb/>
　矣又使之合?調和天下之萬國其萬國之?人於<lb/>
　是變化從上是以風俗大和此說大體是也九族當<lb/>
　從夏侯歐陽氏以謂父族四母族三妻族二孔氏傳<lb/>
　謂高祖?孫之親非也?高祖非已所得而逮事?<lb/>
　孫非已所得而及見若必謂非高祖?孫之親但據<lb/>
<pb n="9b"/>
　其族係出於高祖者則但本宗族亦何以為九族哉<lb/>
　其既睦之九族若只本宗之一宗則其睦也亦不廣<lb/>
　矣若以謂父族四母族三妻族二則旁及他族而本<lb/>
　族亦在其中則其所睦者豈不廣哉父族四父五屬<lb/>
　之?一也父之女昆弟適人者及其子二也已之女<lb/>
　昆弟適人者及其子三也已之女子適人者及其子<lb/>
　四也母族三母之父姓一也母之母姓二也母之女<lb/>
　昆弟適人者及其子三也妻族二謂妻之父姓一也<lb/>
<pb n="10a"/>
　妻之母姓二也?敦宗睦族之道必??外之親晏<lb/>
　子曰使吾父之黨無不?車者吾母之黨無不足衣<lb/>
　食者妻之黨無有凍餒者敦九族之道固自此始百<lb/>
　姓者百官族姓也不謂百官族姓而謂百姓者但舉<lb/>
　其大數而言唐孔氏曰唐虞稽古建官惟百故言百<lb/>
　姓蘇子瞻亦云百姓者?是時上世帝王子孫其得<lb/>
　姓者百餘族而已故曰百姓此說不然五子之歌曰<lb/>
　萬姓仇予豈唐虞之世始有百姓而至夏頓有萬姓<lb/>
<pb n="10b"/>
　哉平章者平章百官之職業而升黜之後世以宰相<lb/>
　為平章事?出於此於變者唐孔氏曰其萬國之?<lb/>
　人於是變化從上子和云於者歎美之辭也?言之<lb/>
　不足故嗟歎之與詩所謂於論?鐘之於字同當作<lb/>
　於字讀竊謂當從子和之說如詩人稱頌盛?曰於<lb/>
　穆清廟於緝熙敬止於鑠王師同此言堯治功之成<lb/>
　故以於變言也時雍者孔氏云是以風俗大和程氏<lb/>
　曰化成俗美而時雍和程氏之說善親九族言以親<lb/>
<pb n="11a"/>
　九族平章百姓協和萬邦不言以者?氏云?上之<lb/>
　以也九族言既睦百姓昭明黎民於變時雍不言既<lb/>
　者?氏云?上之既也上言以親下言既睦上言協<lb/>
　和下言於變時雍此?古史交互立文以見意無異<lb/>
　義也夫九族者堯之九族也必得明俊?之士而後<lb/>
　親者李校書曰親親治之始也然所以至於治者非<lb/>
　賢人其孰能任之後世用非其人而父子不相保者<lb/>
　有之?九族乎此說甚善如漢武帝用一江充而太<lb/>
<pb n="11b"/>
　子諸王皆死巫蠱之禍唐明皇用一楊國忠一日而<lb/>
　殺三子使其當時用董仲舒張九齡輩豈有此禍哉<lb/>
　此章?前之所言者謂堯以誠明之性格物致知正<lb/>
　心誠意以修其身至於與天地合其?與日月合其<lb/>
　明而又能舉天下之賢才而與之共治故能施于有<lb/>
　政?所謂為政以?譬如北辰居其所而?星拱之<lb/>
　者也是以其教不肅而成其政不嚴而治故能施于<lb/>
　有政?有不期然而然者矣故親九族則九族睦矣<lb/>
<pb n="12a"/>
　平章百姓則百姓昭明協和萬邦則黎民於變時雍<lb/>
　矣非立之斯立道之斯行綏之斯來動之斯和疇克<lb/>
　爾邪使夫子之得邦家亦若是而已矣<lb/>
乃命羲和<lb/>
　程氏曰前既言堯之克明俊?始於敦睦九族以至<lb/>
　於協和萬邦黎民於變時雍此又言立政紀綱分正<lb/>
　百官之職以熙?績而事之最大最先莫若推測天<lb/>
　道明?象欽若時令以授人也天下萬事未有不本<lb/>
<pb n="12b"/>
　於此?人君之治天下惟此二端而已治身齊家以<lb/>
　至平天下者治之道也建立紀綱分正百官明天道<lb/>
　以制事者治之法也作典者論堯之?盡在於此矣<lb/>
　自帝曰疇咨以下著其事以見堯之聖此說甚善言<lb/>
　黎民於變時雍繼以乃命羲和與周官設官分職以<lb/>
　為民極之下言乃立天官冢宰乃立地官司徒之?<lb/>
　同唐孔氏云乃命羲和者重述克明俊?之事得致<lb/>
　雍和所由己上論堯聖性此說堯任賢據堯身而言<lb/>
<pb n="13a"/>
　用臣故云乃命非時雍之後方始命之此論為當羲<lb/>
　和者楚語云少昊之衰九黎亂?人神雜擾不可方<lb/>
　物顓頊受之乃命南正重司天以屬神北正黎司地<lb/>
　以屬民使復舊常無相侵瀆其後三苖復九黎之惡<lb/>
　堯復育重黎之後不忘舊者使復典之?刑曰皇帝<lb/>
　哀矜庶戮之不辜報虐以威遏?苖民無世在下乃<lb/>
　命重黎?地天通罔有降格揚子雲曰羲近重和近<lb/>
　黎是以堯之羲和即顓頊之重黎是也?羲承重和<lb/>
<pb n="13b"/>
　承黎唐孔氏云羲和雖?為氏族而出自重黎謂羲<lb/>
　和為氏族則不然如下云咨汝羲暨和則似名矣非<lb/>
　氏族也王氏云散義氣以為羲斂仁氣以為和日出<lb/>
　之氣為羲羲者陽也利物之謂和和者?也羲和即<lb/>
　人之名安有?陽仁義之說哉此不可行也<lb/>
欽若昊天<lb/>
　孔氏云昊天者元氣廣大也欽若者敬順也爾雅曰<lb/>
　春曰蒼天夏曰昊天秋曰旻天冬曰上天鄭氏謂春<lb/>
<pb n="14a"/>
　氣博施故以廣大言之夏氣高明故以?言之秋氣<lb/>
　或生或殺故以閔下言之冬氣閉藏而清察故以監<lb/>
　下言之王氏云天色可見者蒼蒼而已故於春言其<lb/>
　色氣至夏而行故於夏言其氣情至秋而知故於秋<lb/>
　言其情冬位正乎上故於冬言其位皆鑿說也孔氏<lb/>
　云六籍之中諸稱天者以情所求言之非必於其時<lb/>
　稱之此說甚善毛詩傳云尊而君之則曰皇天元氣<lb/>
　廣大則曰昊天仁覆閔下故稱是天自上監下故稱<lb/>
<pb n="14b"/>
　上天據?視之蒼然則稱蒼天此說與孔氏合最為<lb/>
　得之<lb/>
?象日月星辰<lb/>
　欲欽若昊天者必有其法?象日月星辰此其法也<lb/>
　?數也周天三百六十五度四分度之一而以日月<lb/>
　星辰之久近紀?月之先後也象者璣衡也所以參<lb/>
　考日月星辰之行度也日行一度月行十三度十九<lb/>
　分度之七星者四方之中星也角亢氐房心尾箕為<lb/>
<pb n="15a"/>
　青龍凡七十五度斗牛女虛危室壁為?武凡九十<lb/>
　八度四分度之一奎婁胃昴畢觜參為白虎凡八十<lb/>
　度井鬼?星張翼軫為朱雀凡百一十二度共為三<lb/>
　百六十五度四分度之一辰則日月所?也正月?<lb/>
　於亥其辰為娵訾二月?於戌其辰為降婁三月?<lb/>
　於酉其辰為大梁四月?於申其辰為實沈五月?<lb/>
　於未其辰為鶉首六月?於午其辰為鶉火七月?<lb/>
　於已其辰為鶉尾八月?於辰其辰為壽星九月?<lb/>
<pb n="15b"/>
　於?其辰為大火十月?於寅其辰為析木十一月<lb/>
　?於丑其辰為星紀十二月?於子其辰為?枵星<lb/>
　與辰一也據其人之所見而言之則謂之星據其日<lb/>
　月所?而言之則謂之辰鄭氏以星為五緯辰為日<lb/>
　月所?十二次者則以星辰為二然而此論欽授民<lb/>
　時無取於五緯之義<lb/>
敬授人時<lb/>
　孔氏云欽紀天時以示人也?天時苟不定於?象<lb/>
<pb n="16a"/>
　則人事無得而興故堯先?象星辰而後欽授民時<lb/>
　也薛氏云周建子天時也商建丑地時也夏建寅人<lb/>
　時也堯之所授為人事而已以建寅之月授之故曰<lb/>
　欽授人時此說雖近似然而改正朔始於周時堯舜<lb/>
　之世無三正之異故春秋??鄭氏曰正朔三而改<lb/>
　自古皆相變而以其說為不然謂古惟用夏正惟商<lb/>
　革夏命而用建丑周革殷命而用建子觀此說則薛<lb/>
　氏之說亦不可用矣據人時但言民時也史記作民<lb/>
<pb n="16b"/>
　時其義?通自分命羲和以下所謂?象日月星辰<lb/>
　敬授人時者也<lb/>
分命羲仲宅嵎夷曰暘谷寅?出日平秩東作日中星<lb/>
鳥以殷仲春厥民析鳥獸孳尾申命羲叔宅南交平秩<lb/>
南訛敬致日永星火以正仲夏厥民因鳥獸希革分命<lb/>
和仲宅西曰?谷寅餞納日平秩西成宵中星虛以殷<lb/>
仲秋厥民夷鳥獸毛毨申命和叔宅朔方曰幽都平在<lb/>
朔易日短星昴以正仲冬厥民隩鳥獸氄毛帝曰咨汝<lb/>
<pb n="17a"/>
羲暨和?三百有六旬有六日以閏月定四時成?允<lb/>
釐百工庶績咸熙<lb/>
　　　　分命羲仲　　　申命羲叔<lb/>
　　　　分命和仲　　　申命和叔<lb/>
　此一段皆是觀象作?之法所以定中氣起閏餘也<lb/>
　?必先奠方隅測時氣齊晷刻候中星而又驗之於<lb/>
　農事之早晚物?之變化然後中氣可得而定中氣<lb/>
　既定然後閏餘可得而推也學者於此不可以他求<lb/>
<pb n="17b"/>
　惟求作?之法而盡得之矣分命申命孔氏乃命羲<lb/>
　和以下注云此舉其目下?序之以是知羲仲羲叔<lb/>
　和仲和叔即前之羲和馬融鄭?王肅之徒云乃命<lb/>
　者為天地之官分命申命為四時之職天地與四時<lb/>
　於周則?宰司徒之屬六卿是也此說雖近似然上<lb/>
　文言乃命羲和而下文言羲仲羲叔和仲和叔之命<lb/>
　乃是詳言?象日月星辰之事非如周之六卿有治<lb/>
　?禮政等之異也前言乃命後言分命申命皆是錯<lb/>
<pb n="18a"/>
　綜其文以成義也羲仲羲叔和仲和叔猶曰仲突仲<lb/>
　忽叔夜叔夏是也<lb/>
　　　　宅嵎夷曰暘谷　宅南交<lb/>
　　　　宅西曰昧谷　　宅朔方曰幽都<lb/>
　此所以奠方隅也?作?之法必在候日月之出沒<lb/>
　星辰之躔度欲候日月之出沒星辰之躔度者必先<lb/>
　準定四面方隅之地為表識東曰嵎夷西曰昧谷南<lb/>
　曰南交北曰幽都四方既定然後可以候日月之出<lb/>
<pb n="18b"/>
　沒測星辰之運行而?象之法自此起矣古者設為<lb/>
　土圭之法以測日景土圭之景七尺五寸景之中也<lb/>
　日至之景尺有五寸短之至也丈有三尺長之至也<lb/>
　其法必於地中之所日中之時施圭以度焉日南則<lb/>
　景短多暑日北則景長多寒日西則景夕多風日東<lb/>
　則景朝多?據此下文有日中日永宵中日短則是<lb/>
　以土圭測日景之法於堯時已有之矣欲求天地之<lb/>
　中者苟不先立土圭以測日景準定四方之地則何<lb/>
<pb n="19a"/>
　以定天地之中此?作?之始也嵎夷青州之嵎夷<lb/>
　也在正東故東曰嵎夷南交孔氏云夏與春交王氏<lb/>
　云南方相見之時?陽之所交也故曰南交此說不<lb/>
　然於東西曰嵎夷曰?谷皆地名也不應於南方獨<lb/>
　言其萬物相見之時其說為不??南交即交趾也<lb/>
　案史記五帝本紀曰?帝之地北至於幽陵南至於<lb/>
　交趾則交趾之對幽都其來尚矣又?象欲知日月<lb/>
　之食不食每於此候之唐一行云開元十二年七月<lb/>
<pb n="19b"/>
　戊午朔據?當食半弦自朔方至於交趾候之不差<lb/>
　是以知南方為交趾無疑矣交趾在正南故曰南交<lb/>
　宅西者隴西之西縣也在正西故曰宅西幽都舜時<lb/>
　之幽都也在正北故北曰幽都也四方既定矣然後<lb/>
　可以候日月之出沒測星辰之運行以起?法曰暘<lb/>
　谷昧谷孔氏曰暘明也日出於谷而天下明故稱暘<lb/>
　谷?冥也日入於谷而天下?故曰昧谷?嵎夷之<lb/>
　方日出之地也隴西之方日入之地也據其地而言<lb/>
<pb n="20a"/>
　之則謂之嵎夷謂之宅西據其日月出沒而言之則<lb/>
　謂之暘谷謂之昧谷將欲?出日而餞納日故先定<lb/>
　暘谷昧谷之地也幽都堯都幽冀在九州之正北也<lb/>
　南方又宅於南交故不言曰也<lb/>
　　　　寅?出日　　　寅餞納日<lb/>
　?釋文如字讀而徐氏謂之曰儐據孔氏云?導也<lb/>
　則音儐者是與儐相之儐同如?出日餞納日?將<lb/>
　以候日晷之早晚以驗晷刻之長短也寅敬也?之<lb/>
<pb n="20b"/>
　餞之非實有?餞之禮也唐孔氏云導者引前之言<lb/>
　送者從後之稱因其出也導以引之因其入也從而<lb/>
　送之各以其所?立文其說是也帝嚳?日月而迎<lb/>
　送之即此法也<lb/>
　　　　平秩東作　　　平秩南訛<lb/>
　　　　平秩西成　　　平在朔易<lb/>
　?陽四時之氣運於天地之間造化密移莫不有序<lb/>
　平秩平在者平均次序在察之?所以候其氣節之<lb/>
<pb n="21a"/>
　早晚如後世分定二十四氣之?是也孔氏於南訛<lb/>
　云訛化也平序南方化育之事於西成言西方萬物<lb/>
　已成平序其政助成物也於在朔易言?改易於朔<lb/>
　方平均在察其政則是以南訛西成朔易皆謂天時<lb/>
　也至於論東作則謂?起於東而始就耕平均次序<lb/>
　東作之事以務農也則此一方獨以農事言之案下<lb/>
　文厥民析方是言分散以就農此但謂萬物發生於<lb/>
　東耳非取於農作之義也惟?氏以謂春為陽中萬<lb/>
<pb n="21b"/>
　物以生秋為?中萬物以成且引詩薇亦作止老子<lb/>
　萬物並作為證此可以補先儒之失<lb/>
　　　　敬致<lb/>
　敬致者孔氏謂敬行其?以致其功其說不然若以<lb/>
　為敬致其教則何獨於南方言之以是知敬致者當<lb/>
　是致日也周官春夏致日秋冬致月左氏曰日官居<lb/>
　卿以致日則敬致者致日之謂也??法欲候日月<lb/>
　之出沒此以?旦見於南方之中星以定晷度之所<lb/>
<pb n="22a"/>
　至謂之敬致與寅?寅餞同但其文?有先後耳如<lb/>
　月令云日在營室?參中旦尾中謂日在營室有?<lb/>
　有旦者此所謂?出日餞納日也謂?參中旦尾中<lb/>
　者即此所謂敬致也?日於東餞日於西然後日中<lb/>
　日永宵中日短可得而知也敬致南方之中星矣然<lb/>
　後星鳥星火星昴星虛可得而見也此二者可得而<lb/>
　知然後分至之氣可得而定矣故繼之曰日中星鳥<lb/>
　以殷仲春日永星火以正仲夏宵中星虛以殷仲秋<lb/>
<pb n="22b"/>
　日短星昴以正仲冬<lb/>
　　日中星鳥以殷仲春　日永星火以正仲夏<lb/>
　　宵中星虛以殷仲秋　日短星昴以正仲冬<lb/>
　鳥火虛昴皆是分至之?見於南方直正午之中星<lb/>
　而孔氏以謂七星畢見不以為中星故唐孔氏云仲<lb/>
　春之月日在奎婁入於酉地則初?之時井鬼在午<lb/>
　?星張在已翼軫在辰仲夏之月日在東井而入於<lb/>
　酉地則初昏之時角亢在午氐房心在已箕尾在辰<lb/>
<pb n="23a"/>
　仲秋之月日在角亢而入於酉地則初?之時斗牛<lb/>
　在午女虛危在已室壁在辰仲冬之月日在斗入於<lb/>
　酉地則初?之時奎婁在午胃昴在已畢觜參在辰<lb/>
　信如孔氏此說則是鳥火虛昴當分至?皆見於己<lb/>
　非正午也其何謂四方巾星哉王子雍覺其非遂謂<lb/>
　宅嵎夷宅南交宅西宅朔方孟月也日中日永宵中<lb/>
　日短仲月也星鳥星火星?星昴季月也此說並與<lb/>
　?家偶合然分孟仲季非書之意?二孔王氏皆不<lb/>
<pb n="23b"/>
　知?家有?差之法以月令日在某宿而求之所以<lb/>
　不合案?家自北齊向子信始首知?法以古?稽<lb/>
　之凡八十餘年差一度月令日在某宿比之堯時則<lb/>
　已差矣以日?月在某宿求之中星宜其不合矣故<lb/>
　唐一行云月在?一則星火星昴皆以仲月?中而<lb/>
　沈存中亦云堯典日短星昴今乃日短星東壁以是<lb/>
　知?差之法乃?家之所通知特先儒未之思耳?<lb/>
　仲春之月日在昴入於酉地則初?之時鶉火之星<lb/>
<pb n="24a"/>
　見於南方正午之位當是時也晝夜分晝五十刻夜<lb/>
　五十刻是為春分之氣故曰日中星鳥以殷仲春仲<lb/>
　夏之月日在星入於酉地初?之時大火之星見於<lb/>
　南方正午之位當是時也晝長夜短晝六十刻夜四<lb/>
　十刻是為夏至之氣故曰日永星火以正仲夏仲秋<lb/>
　之月日在心入於酉地則初?之時虛星見於南方<lb/>
　正午之位當是時也晝夜分晝五十刻夜五十刻是<lb/>
　為秋分之氣故曰宵中星虛以殷仲秋仲冬之月日<lb/>
<pb n="24b"/>
　在虛入於酉地初?之時昴星見於南方正午之位<lb/>
　方是時也晝短夜長晝四十刻夜六十刻是為冬至<lb/>
　之氣故曰日短星昴以正仲冬分至之氣既定則十<lb/>
　二月之氣無不定矣春曰日中秋曰宵中?互文以<lb/>
　見日夜之分也春曰星鳥夏曰星火秋曰星?冬曰<lb/>
　星昴者?四方躔度之星以名言之自角亢氐房心<lb/>
　尾箕至於井鬼?星張翼軫凡二十有八以日月所<lb/>
　?言之自娵訾降婁大梁實沈鶉首鶉火鶉尾壽星<lb/>
<pb n="25a"/>
　大火析木星紀至於?枵凡一十有二以物象言之<lb/>
　則青龍?武白虎朱雀凡四作典者欲備見故互言<lb/>
　之春秋言殷冬夏言正者亦猶春秋謂之分冬夏謂<lb/>
　之至也分至定則十二月之中氣無不定矣然猶以<lb/>
　為未也而又以析因夷隩驗之於農事早晚故繼之<lb/>
　曰厥民析厥民因厥民夷厥民隩<lb/>
　　　　厥民析　　　　厥民因<lb/>
　　　　厥民夷　　　　厥民隩<lb/>
<pb n="25b"/>
　孔氏云析者言春事既起丁壯就功言其民老壯分<lb/>
　析因者謂老弱因就在田之丁壯以助農也夷者平<lb/>
　也老壯在田與夏平孔氏此說不然也於夏既言老<lb/>
　弱因就在田於秋又言與夏平則是三時之辭其言<lb/>
　無異非說經之體也程氏謂夷者平也秋稼將盛?<lb/>
　事將畢民獲卒?之實心力平夷安舒也厥民隩者<lb/>
　漢孔氏云隩者屋也民改?入此室處胡氏謂不然<lb/>
　以謂若如孔氏之說當作?字讀爾雅曰室西南隅<lb/>
<pb n="26a"/>
　謂之?孫炎曰室中隱?之處據陸氏釋文云於六<lb/>
　反馬云隩暖也冬寒民集隱暖此說為是既定民事<lb/>
　之早晚矣此以為未也猶考物?之變化<lb/>
　　　　鳥獸孳尾　　鳥獸希革<lb/>
　　　　鳥獸毛毨　　　鳥獸氄毛<lb/>
　　　　帝曰咨汝羲暨和?三百有六旬<lb/>
　　　　有六日以閏月定四時成?允釐<lb/>
　　　　百工庶績咸熙<lb/>
<pb n="26b"/>
　孳尾者孔氏謂乳化曰孳交接曰尾希革謂鳥獸毛<lb/>
　羽希少改易毛毨謂毛更生整理氄毛謂鳥獸皆生<lb/>
　耎毳細毛此?萬物之?感天地至和之氣而動作<lb/>
　應時不期然而然爾故作?者觀此則候天時之早<lb/>
　晚如禮記月令云魚上冰獺祭魚倉庚鳴鴻鴈來之<lb/>
　?者是堯典之遺法也至於是則分至定矣分至定<lb/>
　則十二月之中氣無不定矣然後閏餘又得而起王<lb/>
　肅云斗之所建是為中氣日月所在斗指兩辰之間<lb/>
<pb n="27a"/>
　無中氣則置為閏?閏月之置在無中氣之月中氣<lb/>
　未定則閏餘亦未得而定前之所言皆為定中氣而<lb/>
　作既定中氣矣故以閏餘繼之夫作?之法雖始於<lb/>
　定中氣本以置閏?之置閏其事為大故更申言之<lb/>
　咨者胡氏所謂訪問於善此說未然如咨汝羲暨和<lb/>
　咨十有二牧皆?戒之辭安得為訪問於善哉據此<lb/>
　咨字只當訓嗟?發語之辭與詩所謂嗟嗟臣工同<lb/>
　二字?通用也?三百有六旬有六日以閏月定四<lb/>
<pb n="27b"/>
　時成?若作?之法也?作?之法分周天三百六<lb/>
　十五度四分度之一月之行也日十三度十九分度<lb/>
　之七常以二十九日過半而與日合一?所餘凡五<lb/>
　日九百四十分日之五百九十二日之行也日一度<lb/>
　其為十二月以三百六十日是一?所餘凡五日九<lb/>
　百四十分日之二百三十五以五百九十二并二百<lb/>
　三十五是一?日月所餘共十日九百四十分日之<lb/>
　八百二十七十九年年十日為百九十日又十九箇<lb/>
<pb n="28a"/>
　八百二十七為一萬五千七百一十三以日法九百<lb/>
　四十分除之得十六日以并百九十日為二百六日<lb/>
　不盡六百七十三分為日餘令為閏月得七閏每月<lb/>
　二十九日為二百三日又七箇月餘各四百九十九<lb/>
　分合為三千四百九十三以日法九百四十分除之<lb/>
　得三日共為二百六日不盡亦六百七十三是為一<lb/>
　章之數二十七章為一?三?為一統三統為一元<lb/>
　章?統元運於無窮此四時所以定而?功所以成<lb/>
<pb n="28b"/>
　也四時定?功成然後百工可以允釐而?績可以<lb/>
　咸熙也允釐百工孔氏以謂夫允治百官爾雅曰熙<lb/>
　興也郭氏注引此?績咸熙為證則咸熙者?功皆<lb/>
　興也?中氣不正則閏餘不正閏餘不正則雖欲釐<lb/>
　百工熙庶績而無所致力今也中氣定則閏餘正閏<lb/>
　餘正則百官得其職萬事得其序?不期然而然爾<lb/>
　當堯之時洪水?流泛濫於天下為生民之計可謂<lb/>
　急矣然堯不先命禹以平水土命稷以播百穀命契<lb/>
<pb n="29a"/>
　以作司徒而首命羲和定?象正閏餘者?中氣不<lb/>
　正則?象無得而定苟三年而差一月則必以正月<lb/>
　為二月每月皆差九年而差三月則將以春為夏十<lb/>
　有九年差六月則四時相反如欲百工之允釐庶績<lb/>
　之咸熙不可得矣雖有益稷?陶之功果安所施哉<lb/>
　惟天時既定則人功由是而施堯之治無先於此耳<lb/>
　邵康節云日月星辰堯則之江河淮海禹平之其意<lb/>
　不殊此<lb/>
<pb n="29b"/>
帝曰疇咨若時登庸放齊曰?子朱?明帝曰吁嚚訟<lb/>
可乎<lb/>
　疇誰也五子之歌曰予將疇依揚子曰疇克爾咨嗟<lb/>
　也疇咨嗟誰也若時者孔氏曰誰能咸熙庶績順是<lb/>
　事者將登用之而程氏謂堯老廣求聖賢以遜帝位<lb/>
　之意故放齊以?子朱對不與上文相連其說是也<lb/>
　而王氏以若時登庸與若予采相對為言謂疇咨若<lb/>
　時者咨順天道者也疇咨若予采者順人事也此說<lb/>
<pb n="30a"/>
　則非若時登庸以謂順天道如?陶謨曰咸若時冏<lb/>
　命曰若時瘝厥官豈亦咨順天道也哉疇咨若時者<lb/>
　誰能順是登庸之任?將授以天下也放齊曰?子<lb/>
　朱?明孔氏云?國子爵唐孔氏遂以?侯命掌六<lb/>
　師?之舞衣為證夫虞書上采堯事為舜典張本則<lb/>
　必推本舜之所以得天下於堯使朱果?國之君則<lb/>
　其事不應載之堯典其文全無所係也史記作嗣子<lb/>
　丹朱其說是也?堯將禪位訪於?臣放齊以常情<lb/>
<pb n="30b"/>
　揆之父子相傳古今之通義也故以?子為對正如<lb/>
　漢文帝欲舉有?以陪朕之不能有司請曰子?最<lb/>
　長敦厚?仁請建以為太子正此意也胡氏曰自古<lb/>
　以來父子相繼放齊薦子於義為宜若有太子而不<lb/>
　繼君位?求外臣以登庸揆之人情豈期至此誠以<lb/>
　嚚訟遂致旁求此論得之丹朱而謂之?子朱案漢<lb/>
　志堯禪舜使其子朱處於丹淵誤矣?子朱?明者<lb/>
　放齊以其為人開明敏悟可授以天下也然放齊雖<lb/>
<pb n="31a"/>
　以丹朱為可用而堯獨知其不可於是疑怪之曰嚚<lb/>
　訟可乎謂朱之為人口不道忠信之言而且好爭訟<lb/>
　不可以當此大?禹曰無若丹朱傲惟慢遊是好傲<lb/>
　虐是作罔晝夜??罔水行舟朋?于家此又見其<lb/>
　嚚訟矣夫丹朱嚚訟而放齊謂之開明朱博士曰嚚<lb/>
　訟生於開明君子順開明之性以為善可以無嚚訟<lb/>
　小人因開明之性以為不善適所以為嚚訟而已矣<lb/>
　嚚訟可乎下文無所結者?將為舜典張本矣<lb/>
<pb n="31b"/>
帝曰疇咨若予采驩兜曰都共工方鳩僝功帝曰吁靜<lb/>
言庸違象恭滔天<lb/>
　疇咨若予采謂能順我事也程氏曰此?一時求人<lb/>
　之事也驩兜曰都者堯既求人以順事驩兜將薦共<lb/>
　工故歎美之曰共工方鳩僝功共工者?官稱也其<lb/>
　人方為共工故驩兜薦之之辭曰共工方鳩僝功?<lb/>
　方鳩僝功共工之職然也既為共工而又薦之者?<lb/>
　亮采惠疇百揆之職也驩兜之薦將使堯大用也方<lb/>
<pb n="32a"/>
　鳩者孔氏云能方方鳩聚見其功據此方字多與湯<lb/>
　湯洪水方割大禹謨?陶方祗厥?方施象刑惟明<lb/>
　同皆是方始之方而先儒皆以為四方之方則失之<lb/>
　矣僝功者孔氏云僝見其功唐孔氏云僝然見之狀<lb/>
　僝之訓見無所經見說文云僝見也史記云方聚布<lb/>
　其功布功者是功之可見也僝之訓見意者亦將有<lb/>
　所出驩兜將薦其人方且鳩聚著見其功而帝亦知<lb/>
　斯人不可以若予采故又疑怪之曰靜言庸違象恭<lb/>
<pb n="32b"/>
　滔天言此人不可當大用也?謀也言與之謀則能<lb/>
　言試之以事則違戾為不可用如堯謂舜曰詢事考<lb/>
　言乃言厎可績此則庸之而不可違也象恭者聲音<lb/>
　笑?之恭似恭而非恭也滔天者據此文當是時?<lb/>
　恭而心實滔天而滔天二字說者不同釋文云外?<lb/>
　恭敬而心中實包藏滔天莫測蘇氏曰滔滅天理?<lb/>
　氏云誠者天之道也汨沒其?中之誠故曰滔天審<lb/>
　如是說則與下文浩浩滔天語意斷異夫典之言滔<lb/>
<pb n="33a"/>
　天一也豈容有異哉史記作似恭漫天孔氏云?象<lb/>
　恭敬而心傲很若滔天而不可用也則其與下文滔<lb/>
　天為一意然而洪水之為害際天所覆滔滔皆是謂<lb/>
　之滔天可也象恭云滔天其說有理而難通故齊唐<lb/>
　以謂古者竹簡容二十字自象恭至滔天始及一行<lb/>
　故傳者誤書滔天二字然君子於其所不知?闕如<lb/>
　也若欲以已意而?損聖人之經此近世學者之大<lb/>
　患不可為也<lb/>
<pb n="33b"/>
帝曰咨四岳<lb/>
　四岳孔氏云即上羲和之四子分掌四岳之諸侯故<lb/>
　稱焉唐孔氏云平秩四時之人因主四岳之事此說<lb/>
　可信據舜典有云?二月東巡守至於東岳五月南<lb/>
　巡守至于南岳八月西巡守至于西岳十有一月朔<lb/>
　巡守至于北岳觀四方諸侯而考制度其首協時月<lb/>
　正日同律度量衡夫其考制度既以律?為先則四<lb/>
　岳為羲和四子必矣索方岳之人必用羲和之四子<lb/>
<pb n="34a"/>
　者程氏云古者天職主察天運以正四時遂居其方<lb/>
　以主其時之政在堯則四岳於周則六卿之職統天<lb/>
　下之治者也後世學其法者不知其道遂以星?為<lb/>
　工伎之事而與政分矣此實至當之論而李校書據<lb/>
　春秋外傳謂羲和為司馬氏之先四岳為巾?氏之<lb/>
　先遂以四岳為非羲和四子夫自古帝王及列國世<lb/>
　系其誑謬錯雜不可考信者?多矣如羲和即重黎<lb/>
　也而太史公以重黎為楚國之祖則是此數子既為<lb/>
<pb n="34b"/>
　司馬氏之先又為申?氏之先又為楚芊氏之先則<lb/>
　後世安所適從哉按左傳昭公二十九年稱少?氏<lb/>
　有子曰重顓頊氏有子曰黎則重黎二人各出一帝<lb/>
　而羲和亦不得為一族也羲和非以為一族則司馬<lb/>
　氏申莒氏芊氏同出羲和重黎亦或有此理也<lb/>
湯湯洪水方割蕩蕩?山襄陵浩浩滔天下民其咨有<lb/>
能俾乂僉曰於鯀哉帝曰吁咈哉方命圯族岳曰异哉<lb/>
試可乃已帝曰往欽哉九載績用弗成<lb/>
<pb n="35a"/>
　?氏曰氓之詩曰淇水湯湯鼓鍾之詩曰淮水湯湯<lb/>
　江漢之詩曰江漢湯湯故傳曰湯湯者水盛?言其<lb/>
　逆行而沸騰之謂也詩曰蕩蕩上帝又云蕩蕩無綱<lb/>
　紀文章則蕩蕩者言其泛濫然無畛域之謂也孟子<lb/>
　言善養氣塞乎天地之間而謂之浩然之氣則浩浩<lb/>
　然者言其汗漫浩然無涯涘之謂也此論皆是?堯<lb/>
　將訪問能治水者則咨四岳言洪水之害曰湯湯洪<lb/>
　水方割蕩蕩?山襄陵言此大水逆流而沸騰方且<lb/>
<pb n="35b"/>
　為害謂其泛濫然無有畛域山之高者則?而包之<lb/>
　陵之卑者則襄而上之汗漫浩然而無有涯涘也浩<lb/>
　浩滔天者言其浸至幾天也洪水為害如此則斯民<lb/>
　之被其害也為甚故下民其咨此咨與民咨胥怨同<lb/>
　孔氏云咨嗟憂愁病水困苦故問四岳有能治此大<lb/>
　水者將使治之故曰有能俾乂於是四岳同辭嗟歎<lb/>
　薦鯀也僉曰於鯀哉以謂鯀能治此洪水之害也夫<lb/>
　謂之僉曰則四岳為四人也春秋外傳云姬姜之?<lb/>
<pb n="36a"/>
　出於禹四岳而曰一王四伯謂之四伯則四岳為四<lb/>
　人也必矣說者必欲為一人故韋昭曰四岳官名掌<lb/>
　四岳之事為諸侯伯故曰四伯此?未嘗深考書史<lb/>
　所載而曲為之說既曰僉曰又謂之師錫則四岳為<lb/>
　四人無可疑者何必曲為之說哉四岳雖同辭薦鯀<lb/>
　以為可治水而堯知其不可用故疑怪之曰吁咈哉<lb/>
　言其人違戾而不可用也所以違戾不可用者以其<lb/>
　方命圯族而已方命者孔氏云鯀性很戾好此方直<lb/>
<pb n="36b"/>
　之名命而行事輒?敗善類以方字為一義以命字<lb/>
　連圮族之文非語辭也孟子云方命虐民趙氏注云<lb/>
　方猶放也謂放棄不用先王之命但為虐民之政其<lb/>
　說可通圯族者程氏云?敗族類傾?忌刻之人也<lb/>
　如左氏傳云不可?訓不知話言告之則頑舍之則<lb/>
　嚚即此所謂方命是也傲很明?以亂天常此所以<lb/>
　圮族也岳曰异哉异已也异哉言已矣乎孔子每言<lb/>
　未見其人必曰已矣乎如曰已矣乎吾未見好?如<lb/>
<pb n="37a"/>
　好色者也又曰已矣乎吾未見能見其過而?自訟<lb/>
　者也皆歎其未見其人也此岳曰异哉謂其當時之<lb/>
　人未有賢於鯀者也故曰异哉試可乃已蘇氏曰可<lb/>
　以治水則已無求其他?四岳之薦鯀治水堯知其<lb/>
　方命圯族不可用而四岳之心未足以信此故謂其<lb/>
　可以治水而已安可以方命圯族而廢之哉四岳既<lb/>
　以鯀為可用堯勉而從之以順四岳之意而試之也<lb/>
　故繼之曰往欽哉?順四岳之意而試鯀也夫堯之<lb/>
<pb n="37b"/>
　?明既知鯀為不可用而四岳之請又從之者李顒<lb/>
　曰堯雖獨明於上?多不?於下故不得不副倒懸<lb/>
　之望以供一切之求耳此論甚當九載績用弗成者<lb/>
　鯀以方命圯族之故堯勉順四岳之請試使之治?<lb/>
　然以?月之久至於三考而終不能成謂之弗成者<lb/>
　非無功也但無所成耳唐孔氏云鯀之治水非無小<lb/>
　益?人見其有益謂鯀實能治之日復一日以終乎<lb/>
　三考之無成?人乃服然後退之故至九年祭法云<lb/>
<pb n="38a"/>
　鯀障洪水而殛死得禹能終鯀之功然則禹之大功<lb/>
　頗亦因鯀是治水有益但不能成功故誅殛之此論<lb/>
　善矣然未若程氏之說為盡程氏云舜禹未顯當時<lb/>
　之人其才智未有出鯀之右故也四岳舉之雖無成<lb/>
　功見其所治亦非他人之所及惟其功用有序故自<lb/>
　任以強暴很戾圮族愈甚故惡愈顯而功不能成矣<lb/>
　當時大臣舉之天下信之而其才力又有過人者則<lb/>
　堯不得不任之矣使其當時大臣有過鯀者則堯亦<lb/>
<pb n="38b"/>
　不任矣此說得之矣靜言庸違象恭滔天與夫九載<lb/>
　績用弗成之下文無所?者為舜典誅四凶張本也<lb/>
帝曰咨四岳朕在位七十載汝能庸命巽朕位岳曰否<lb/>
?忝帝位曰明明揚側陋師錫帝曰有鰥在下曰虞舜<lb/>
帝曰俞予聞如何岳曰瞽子父頑母嚚象傲克諧以孝<lb/>
烝烝又不格姦帝曰我其試哉女于時觀厥刑于二女<lb/>
釐降二女于媯汭嬪于虞帝曰欽哉<lb/>
　此序堯將禪位於舜所以為舜張本也朕在位七十<lb/>
<pb n="39a"/>
　載孔氏云堯年十六以唐侯升為天子在位七十年<lb/>
　則時年八十六老將求代此論堯之年數不知出於<lb/>
　何書然而在漢之時去古未?帝王遺書猶有存者<lb/>
　孔氏必有所據而云朕在位七十載而年八十六則<lb/>
　耄期倦于勤矣將使四岳代已攝行天子之事故曰<lb/>
　汝能庸命巽朕位猶言陟帝位也王?公曰自下升<lb/>
　則曰陟自外入則曰巽汝能庸命巽朕位謂汝能庸<lb/>
　我之命居帝之位攝行天子之事也岳曰否?忝帝<lb/>
<pb n="39b"/>
　位堯雖使四岳庸命巽朕位而四岳辭讓不敢當則<lb/>
　曰否?言已之不?適所以辱帝位也說者謂堯欲<lb/>
　禪位於四岳而四岳曰否?忝帝位則謂四岳只是<lb/>
　一人以堯之禪位不應?於四人也夫既以丹朱嚚<lb/>
　訟為不可以受天下?欲使四岳自相推舉一人以<lb/>
　授帝位也如漢文帝時有司請建太子帝曰楚王季<lb/>
　父也吳王於朕兄也淮南王弟也皆秉?以陪朕諸侯<lb/>
　王昆弟有功賢臣及有?義者若舉有?謂楚王?<lb/>
<pb n="40a"/>
　王淮南王皆秉?以陪朕正如堯之欲禪位於四岳<lb/>
　也謂諸侯王宗室昆弟有功賢臣及有?義者皆舉<lb/>
　有?正如堯之使四岳明明揚側陋也又何害於四<lb/>
　岳之為四人哉曰明明揚側陋者?四岳既辭不敢<lb/>
　當帝位堯於是使之舉其所知貴而?臣賤而庶民<lb/>
　苟可以當此位者則將受之也史記曰悉舉賢臣及<lb/>
　??隱匿者蘇氏曰明其高明揚其側陋言不擇貴<lb/>
　賤也其說皆是堯既使四岳明明揚側陋於是四岳<lb/>
<pb n="40b"/>
　同辭而稱薦不言僉曰而言師錫帝曰者重其事也<lb/>
　鰥者無妻之稱舜年三十尚未娶故曰有鰥在下薛<lb/>
　氏曰舉舜而言其鰥者欲帝妻之也此說雖可喜然<lb/>
　據下文女于時觀厥刑于二女即是妻舜之事出於<lb/>
　堯之意將試舜以所甚難者若以有鰥在下為信則<lb/>
　是以女妻舜者出於四岳之請非堯意也夫岳舉舜<lb/>
　於側?之中未知堯之用否而先請以女妻之非人<lb/>
　情也竊謂此史臣?加潤色之辭因堯以女妻舜遂<lb/>
<pb n="41a"/>
　加有鰥在下於上以見其未娶爾正如湯誓泰誓稱<lb/>
　予一人當桀紂在上湯武濟否時未可知豈宜遽稱<lb/>
　予一人也哉竊謂皆是史官?加潤色之辭學者以<lb/>
　意逆志可也虞氏也舜名也而或者乃以堯舜為謚<lb/>
　故諡法曰翼善傳聖曰堯仁義盛明曰舜淵泉流通<lb/>
　曰禹?名冠字五十以伯仲死諡周道也自周以前<lb/>
　?未有諡以堯舜為諡者皆是附?之說也四岳既<lb/>
　舉舜以授帝位故帝曰俞然其舉也與曰吁者異矣<lb/>
<pb n="41b"/>
　予聞如何然我亦聞之其人果如何也司馬文正公<lb/>
　有言曰舜自修於畎?之中而聞於堯此舜之所難<lb/>
　也舜在畎畝之中而堯聞之此堯之所難也或者以<lb/>
　堯有予聞之言意欲禪舜故以禮?四岳四岳不受<lb/>
　而乃授於舜此乃史官潤色之辭也因堯以女妻舜<lb/>
　遂加有鰥在下故孔氏於明明揚側陋注云明舉明<lb/>
　人在側陋者信斯言也則是堯之意欲其舉舜也於<lb/>
　有鰥在下注云舜在下民之中?臣知舜聖賢恥已<lb/>
<pb n="42a"/>
　不若乃不得已而舉之信斯言也則四岳固不利於<lb/>
　堯之禪舜也夫古之聖人作事直已而行無事曲折<lb/>
　使其果欲禪舜則直禪舜矣又何必以禮?四岳而<lb/>
　為此不情之事乎?堯聞舜之??而未知其詳故<lb/>
　因四岳之薦而審其如何四岳聞舜之賢方欲薦之<lb/>
　適值堯之問而遂舉之矣故程氏云四岳堯之輔臣<lb/>
　固賢者也堯將禪位固宜先四岳四岳不可當乃使<lb/>
　明揚其可當者而或者多疑以為四岳可受則合授<lb/>
<pb n="42b"/>
　之不可授則何命之夫堯以天下之公?授人豈宜<lb/>
　獨為之哉故必先命大臣百官以及天下有能過己<lb/>
　者必見舉矣更相推舉卒將得最賢者然後授以天<lb/>
　下?氏曰唐虞建官?有百揆四岳堯得舜而納于<lb/>
　百揆則前此百揆之官未備也建官惟賢時無百揆<lb/>
　則官無隆於四岳四岳之賢於?臣可知矣想其?<lb/>
　未足以宅百揆故但為四岳而已則於庸命有所不<lb/>
　能亦可知矣古之人自知甚明其所不當受者雖與<lb/>
<pb n="43a"/>
　之天下不受也此二說者足以?先儒之失堯既審<lb/>
　問四岳舜為人果如何故四岳曰瞽子父頑母嚚象<lb/>
　傲克諧以孝烝烝乂不格姦言舜所以可授天下者<lb/>
　此也瞽者無目稱也?舜父名曰瞽瞍詩曰矇瞍奏<lb/>
　公則瞍亦無目稱也以其無目故名曰瞽瞍猶云?<lb/>
　臀?肩之類史記云盲者之子父頑母嚚象傲則舜<lb/>
　父之無目也審矣而孔氏謂舜父亦有目以其不能<lb/>
　分?善惡故詩人謂之瞽唐孔氏曰孔不然者以經<lb/>
<pb n="43b"/>
　說舜?行美其能養惡人父自名瞍何?言之若實<lb/>
　無目則是身有痼疾非善惡之事輒云盲者之子欲<lb/>
　何所見乎此說非也四岳舉舜於側?之中故將言<lb/>
　其為誰氏之子也若言其惡則下文曰父頑母嚚象<lb/>
　傲已見之矣不應於上獨言不能分?善惡也夫盲<lb/>
　之為痼疾固非善惡之事然有目而頑猶可言也無<lb/>
　目而頑豈不愈難言哉父頑母嚚象傲謂舜之家有<lb/>
　此三惡也其父則心不行?義之經其母則口不道<lb/>
<pb n="44a"/>
　忠信之言其弟則又傲慢而不友有此三惡而舜則<lb/>
　能克諧其弟以孝於父母烝烝乂不格姦此實人情<lb/>
　之至難也烝烝者?氏云烝如烝之浮浮之烝盛?<lb/>
　之氣可以上?化而熟之使不自知故曰烝烝乂不<lb/>
　格姦謂烝烝於乂而不至於姦惡也據此言烝烝乂<lb/>
　不格姦則是舜未登庸之時瞽瞍與弟已能以善自<lb/>
　治不至於姦惡矣彼謂父母使舜完廩捐階瞽瞍焚<lb/>
　?使浚井出從而掩之象曰謨?都君咸我績牛羊<lb/>
<pb n="44b"/>
　父母倉?父母干戈朕琴朕弤朕二嫂使治朕棲者<lb/>
　此?萬章傳聞之誤也四岳既言舜能克諧三惡烝<lb/>
　烝乂不格姦以此為可授以天下而堯猶以為未也<lb/>
　且曰我其試哉將欲試舜以考其行?也其所以試<lb/>
　之者以女而妻之也女于時則孟子所謂二女女焉<lb/>
　者是也?氏云以女歸人謂之女春秋傳曰宋雍氏<lb/>
　女于鄭莊公又曰晉伐驪戎驪戎男女以驪姬皆非<lb/>
　為之妻也故稱焉?古者士庶人一妻一妾舜以堯<lb/>
<pb n="45a"/>
　歸之二女其一以為媵非皆為之妻劉氏列女傳云<lb/>
　舜身為天子娥皇為后女英為妃以是知二女一為<lb/>
　嫡一為妃非皆為之妻是以謂之女而不謂之妻觀<lb/>
　厥刑于二女刑法也與刑于寡妻之刑同唐孔氏曰<lb/>
　舜家有三惡身為匹夫忽納帝女難以和協觀其施<lb/>
　法度於二女薛氏曰舜之所謂諸難者無難於此釐<lb/>
　降二女于媯汭者王氏以釐降為下嫁此說亦可通<lb/>
　然而以釐降為下嫁則是此一篇所載惟及乎堯之<lb/>
<pb n="45b"/>
　妻舜而不及乎舜也刑于二女而便與舜典慎徽五<lb/>
　典之文相接甚為不備故不若從孔氏之說云舜能<lb/>
　以義理下帝女之心而不若?氏之說為尤善?氏<lb/>
　曰釐理也降下也二女之偶理之使有?故曰釐帝<lb/>
　女之貴下之使不驕故曰降媯水名也汭水之北也<lb/>
　舜之所居在是也時舜未登庸也雖帝女之貴必使<lb/>
　之從夫而居孟子所謂使二女事舜於畎?之中者<lb/>
　是也嬪於虞者如大明詩云摯仲氏任自彼殷商來<lb/>
<pb n="46a"/>
　嫁于周曰嬪于京?行婦道於虞氏也以其地名而<lb/>
　言之則曰媯汭以其氏族而言之則曰虞舜其實一<lb/>
　也舜既能釐降二女于媯汭堯曰欽哉美舜之辭也<lb/>
　?氏曰動容周旋中禮者聖人之欽也若有人則作<lb/>
　無人則輟者此其為欽但可以掩塗人之耳目若在<lb/>
　其室而與之居者則不可欺也故能釐降帝女而使<lb/>
　之嬪于虞非能動容周旋中禮以刑之則不能與於<lb/>
　此夫四岳之薦舜將使堯授以天下而其薦之者不<lb/>
<pb n="46b"/>
　言其他而惟曰父頑母嚚象傲克諧以孝烝烝乂不<lb/>
　格姦堯之試舜將授以天下而其所以觀之者不觀<lb/>
　其他而唯曰女于時觀厥刑于二女者?夫夫婦婦<lb/>
　而家道正家道正而天下定矣<lb/>
　<lb/>
　<lb/>
　<lb/>
　尚書全解卷一<lb/>
</p>
<p>
</p>
  </div>
</body>
</text>
</TEI>