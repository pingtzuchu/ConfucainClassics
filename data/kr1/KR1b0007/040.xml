<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全解卷四十</head> <lb/>
    <p>
<pb n="1a"/>
欽定四庫全書<lb/>
　尚書全解卷四十<lb/>
　　　　　　　　　　　　宋　林之?　撰<lb/>
文侯之命　　　　　　周書<lb/>
平王錫晉文侯秬鬯圭?作文侯之命文侯之命王若<lb/>
曰父義和丕顯文武克?明德昭升于上敷聞在下惟<lb/>
時上帝集厥命于文王亦惟先正克左右昭事厥辟越<lb/>
小大謀猷罔不率從肆先祖?在位嗚呼閔予小子嗣<lb/>
<pb n="1b"/>
造天丕愆殄資澤于下民侵戎我國家純即我御事罔<lb/>
或耆壽俊在厥服予則罔克曰惟祖惟父其伊恤朕躬<lb/>
嗚呼有績子一人永綏在位父義和汝克昭乃顯祖汝<lb/>
?刑文武用?紹乃辟追孝于前文人汝多修扞我于<lb/>
艱若汝予嘉王曰父義和其歸視爾師寧爾邦用賚爾<lb/>
秬鬯一卣彤弓一彤矢百盧弓一盧矢百馬四匹父往<lb/>
哉柔?能邇惠康小民無荒寧簡恤爾都用成爾顯德<lb/>
　書於?刑之下有文侯之命費誓秦誓三篇予竊意<lb/>
<pb n="2a"/>
　周太史所藏典謨訓誥誓命之文才至?刑而止自<lb/>
　時厥後?幽厲之亂簡編不接其間如宣中興建萬<lb/>
　國會諸侯任賢使能南征北伐錫命韓侯申伯用張<lb/>
　仲仲山甫其時大誥命多矣而無一篇見於書以是<lb/>
　知書之所?殊未及宣王之世而宣王之書亦復失<lb/>
　之於東遷之亂矣孔子?取周太史所藏斷自堯典<lb/>
　至於?刑定為萬世之訓而於列國復得誓命三篇<lb/>
　遂從而附益於其後案左傳鄭子?曰鄭書有之曰<lb/>
<pb n="2b"/>
　安定國家必大焉先晉司馬叔游曰鄭書有之惡直<lb/>
　醜正寔繁有徒禮記大學舉楚書曰楚國無以為寶<lb/>
　惟善以為寶是知春秋之世列國皆有書夫子蓋嘗<lb/>
　?觀列國之書於晉得文侯之命於魯得費誓於秦<lb/>
　得秦誓附於帝王之末以傳不朽而已若以為夫子<lb/>
　致意於此篇故特取之竊以為過矣案史記幽王嬖<lb/>
　褒姒而廢申后逐太子?臼?臼奔申申侯與犬戎<lb/>
　?殺幽王晉文侯與鄭武公迎?臼立之是為平王<lb/>
<pb n="3a"/>
　遷于東都而左傳亦曰我周之東遷晉鄭焉依蓋當<lb/>
　是時犬戎方亂王室如綴旒而文侯於周有再造之<lb/>
　功故平王於其將歸國也錫之秬鬯圭?以報其厚<lb/>
　德焉秬?黍鬯芳草也以?黍釀酒和以鬱鬯圭?<lb/>
　者以圭為?也記曰君執圭?祼尸太宗執璋?亞<lb/>
　祼注曰圭?璋?祼器也以圭璋為柄酌鬱鬯曰祼<lb/>
　則圭?者酌鬱鬯之物有秬鬯則有圭?矣序言秬<lb/>
　鬯圭?而篇中特言秬鬯此亦互見其義以相備也<lb/>
<pb n="3b"/>
　平王之錫晉文侯?有秬鬯又有弓矢車馬而序特<lb/>
　言秬鬯五十八篇之序如此者多矣不可以從而為<lb/>
　之說也王氏曰明所錫以秬鬯為盛則鑿矣江漢之<lb/>
　詩曰釐爾圭?秬鬯一卣此宣王之賜召穆公也毛<lb/>
　氏曰九命錫圭?秬鬯此賜文侯以秬鬯圭?蓋亦<lb/>
　命之為侯伯也天子稱同姓曰伯父叔父異姓曰伯<lb/>
　舅叔舅晉於周為同姓故以父稱之義和文侯字也<lb/>
　左傳曰晉穆侯之夫人姜氏以條之役生太子命之<lb/>
<pb n="4a"/>
　曰仇仇即文侯名也蓋文侯名仇而字義和焉天子<lb/>
　之於諸侯稱其名正也今稱其字蓋尊之而不敢名<lb/>
　也漢?祖曰運籌帷幄之中決勝千里之外吾不如<lb/>
　子房至於韓信蕭何皆名之而特字稱子房蓋尊之<lb/>
　也平王字稱文侯亦猶是也馬融王肅徒見義和非<lb/>
　晉侯名遂謂父能以義和諸侯此鑿說也平王將稱<lb/>
　美文侯之功故於是言文武之所以興惟以其有賢<lb/>
　德之臣幽王之所以敗惟以其無賢德之臣我之遭<lb/>
<pb n="4b"/>
　家不造亦惟有賴於同姓之諸侯而文侯之功如此<lb/>
　故呼父義和極其尊之稱而稱美之也我周文王武<lb/>
　王之所以大顯于天下者以其明德能致其?故也<lb/>
　惟有明德故昭升于上而天心之所眷顧敷聞于下<lb/>
　而民心之所歸慕民心即天心也民與之則天與之<lb/>
　矣故惟是上帝以其天下之命集于文王俾代商也<lb/>
　丕顯言文武而集厥命言文王者文王受命作周武<lb/>
　王但承其志也先正蓋周召太?閎夭畢公之流與<lb/>
<pb n="5a"/>
　君牙之言先正同文武之所以集大命于身者豈獨<lb/>
　以一人之力所能致哉亦以其先正之臣能或左或<lb/>
　右以明事其君也君有明德而臣又能昭事之君明<lb/>
　臣良胥契於一堂之上故其於謀猷所以維持國家<lb/>
　而敷宣政教者無小無大皆無不率從蔑有違背於<lb/>
　道者故先祖安於在位焉先祖文武而下是也言先<lb/>
　祖之位宅天下之尊貴兆民之所愛戴長守而不失<lb/>
　者皆以其先正左右之臣故也惟先祖之安於在位<lb/>
<pb n="5b"/>
　本夫先正之力平王自閔其遭家不造而無文武之<lb/>
　臣故嗟嘆而自傷也丕愆謂幽王之禍造為也言此<lb/>
　丕愆乃天之所為也幽王不道見於小大雅詳矣則<lb/>
　夫犬戎之禍乃自作孽也而以為造天丕愆此如詩<lb/>
　言天方艱難天降喪亂之類平王自閔以幼沖之資<lb/>
　而其嗣位適遭乎上天降禍于我周家王室中圯當<lb/>
　是時也資用惠澤及于下民者?矣言無有也如所<lb/>
　謂喪亂蔑資?莫惠我師者也資澤?殄則民心去<lb/>
<pb n="6a"/>
　矣此夷狄之所?閒而起以兵侵陵傷害我國家其<lb/>
　禍甚大也賢者在朝則無敵於天下夷狄之醜而敢<lb/>
　侵戎我國家則以凡我治事之臣無有老成及俊德<lb/>
　者在其服位老成俊德無一在朝則治事之臣無非<lb/>
　小人彼夷狄何所畏哉十月之交刺幽王之詩也其<lb/>
　言曰皇父卿士番維司徒家伯冢宰仲允膳夫棸子<lb/>
　?史蹶維趣馬□維師氏則其罔或耆壽俊在厥服<lb/>
　可知矣幽王所用莫非小人故當平王之嗣立則幽<lb/>
<pb n="6b"/>
　王之所以遺之者無有俊哲以與之與衰撥亂而平<lb/>
　王又自謂已之不德無以克紹先烈朝?無可用之<lb/>
　士而已不能有為則所倚賴者惟同姓之諸侯在祖<lb/>
　行者在父行者其當以我之身為已憂思有以輔贊<lb/>
　而振起之苟有功於予一人則予一人得以承安於<lb/>
　天子之位以保其社稷宗廟也文武有明德而其臣<lb/>
　皆能昭事厥辟此其所以安於在位今平王?已罔<lb/>
　克而其御事又無有耆壽俊德則將欲安於在位以<lb/>
<pb n="7a"/>
　不墜先祖之基業舍諸侯其將焉託蓋平王之再造<lb/>
　王室實自於晉鄭無非同姓之侯也故以此為言而<lb/>
　又呼父義和以稱美其功也汝克昭乃顯祖言汝文<lb/>
　侯能光服汝祖唐叔之德蓋子孫有大?勞于王室<lb/>
　則有以?光其祖也唐叔武王之子晉始封之君故<lb/>
　曰顯祖汝所以能昭乃顯祖以汝當此艱難之際始<lb/>
　以其身為天下倡刑憲于我文武之法度會同四方<lb/>
　之諸侯立我為君以紹先烈而追孝于前文人前文<lb/>
<pb n="7b"/>
　人者前世守文之主蓋自成康而下皆是也汝能如<lb/>
　是則是多修扞我于艱矣此予所以嘉汝功而將錫<lb/>
　汝以備物盛禮也漢孔氏曰戰功曰多言汝之功多<lb/>
　甚修矣其說迂曲不如蘇氏曰汝所修完扞衛我于<lb/>
　艱難也為簡直而不煩文侯之所以能多修扞?平<lb/>
　王于艱難者惟始率諸侯以勤王室耳蓋周自文武<lb/>
　成康之盛王政修明諸侯畏慕遲速進退惟其所命<lb/>
　及幽王以舉?火之故失信諸侯政當犬戎之難而<lb/>
<pb n="8a"/>
　諸侯莫有勤王之意今文侯能於?火失信之後首<lb/>
　舉義兵倡諸侯以尊王室立平王而天下定則其功<lb/>
　豈小哉故平王稱其用會紹乃辟追孝于前文人以<lb/>
　是為多修扞我于艱也文侯以晉國之師出定王室<lb/>
　之難?成功則以其師歸于晉故其命之歸國也則<lb/>
　曰視爾師寧爾邦言此勤王之?汝當善視而安集<lb/>
　之也?命以歸國則其行也必有備物盛禮焉其備<lb/>
　物盛禮必稱其功故賚之秬鬯一卣使之有事于祖<lb/>
<pb n="8b"/>
　廟者以稱其昭乃顯祖肇刑文武追孝于前文人之<lb/>
　功也賚之彤弓一彤矢百盧弓一盧矢百馬四匹使<lb/>
　得以征伐諸侯者以稱其多修扞我于艱之功也物<lb/>
　必副其功禮必稱其情此先王仁諸侯之意也卣中<lb/>
　尊也未祭則盛秬鬯于卣?祭則實于?此初賜而<lb/>
　未祭故以卣盛之一卣者以其昭乃顯祖故惟一卣<lb/>
　使以此鬱鬯告于唐叔之室不及餘廟也若周公禋<lb/>
　于文王武王則用二卣矣彤赤色盧?色賜之弓矢<lb/>
<pb n="9a"/>
　使得征伐而有此二色之不同馬四匹為一?有馬<lb/>
　四匹則路車在焉詩所謂路車?馬是也不言路車<lb/>
　亦猶言秬鬯一卣不言圭?也凡此皆平王?賞文<lb/>
　侯之功備物盛禮而以誠意將之輕重隆殺適得其<lb/>
　?而可為後世法也其後文公敗楚于城濮獻俘于<lb/>
　襄王王亦以是而賜文公故左傳曰鄭伯傅王用平<lb/>
　禮也蓋言平王之禮其可傳於後世也如此司馬子<lb/>
　長不之察徒見文公亦有是賜遂以此篇為襄王錫<lb/>
<pb n="9b"/>
　命文公之言蓋未嘗深考左氏而妄為之說也平王<lb/>
　之所以?賞文侯者?備於此故又為之丁寧告戒<lb/>
　使之愛民勤政克謹其終以保其戡定禍亂之功言<lb/>
　今往歸晉國則當休兵息民以和輯其?柔?以略<lb/>
　於外能邇以詳於?凡其小民之困窮無告者皆有<lb/>
　以惠安之而無為康寧自逸之行如是則能簡恤爾<lb/>
　都邑之?克終其美以成汝之顯德蓋昭乃顯祖之<lb/>
　功至於是而後大成也蘇氏曰簡謂簡閱其士恤謂<lb/>
<pb n="10a"/>
　惠恤其民是也蓋為治之道必至於吏稱其職民安<lb/>
　其業然後可以享其成簡則吏稱其職恤其民安其<lb/>
　業此致治之成績也故文侯之命以是終焉蘇氏論<lb/>
　此篇以謂春秋傳曰厲王之禍諸侯釋位以簡王政<lb/>
　宣王有志而後效官讀文侯之命知平王之無志也<lb/>
　予竊以為不然夫子定書?文侯之命於文武成康<lb/>
　之次蓋必有所深?而甚許之者豈為其無志而?<lb/>
　之哉詳考此篇慕文武之勤?憫國家之殄瘁痛耆<lb/>
<pb n="10b"/>
　壽之彫喪知蕃翰之勤勞其?之也無溢辭其錫之<lb/>
　也無虛器而又勉之以愛民勤政以謹其終夫宣王<lb/>
　之所以中興周室者亦不過於側身修行任賢使能<lb/>
　能錫命諸侯復文武之境土以勞來還定安集其民<lb/>
　而已今平王之言亦如此則其志亦豈小哉其所以<lb/>
　不為宣王中興之業者惟其銳於始而息於中以至<lb/>
　於終而澶漫不振也使其志每如命文侯之時則其<lb/>
　所成就必不如是之卑也故欲知平王之可以為宣<lb/>
<pb n="11a"/>
　王舍文侯之命則無以見矣至於四十二年魯隱之<lb/>
　元年使宰咺來歸惠公仲子之賵則其為辭命豈復<lb/>
　前日之平王也哉平王之志於是已矣此春秋之所<lb/>
　為作也<lb/>
費誓　　　　　　　　周書<lb/>
魯侯伯禽宅曲阜徐夷並興東郊不開作費誓費誓公<lb/>
曰嗟人無譁聽命徂?淮夷徐戎並興善?乃甲胄敿<lb/>
乃干無敢不弔備乃弓矢鍛乃戈矛礪乃鋒刃無敢不<lb/>
<pb n="11b"/>
善今惟淫舍牿牛馬杜乃擭敜乃?無敢傷牿牿之傷<lb/>
汝則有常刑馬牛其風臣妾逋逃勿敢越逐祗復之我<lb/>
商賚汝乃越逐不復汝則有常刑無敢寇攘踰垣牆竊<lb/>
馬牛誘臣妾汝則有常刑甲戌我惟征徐戎峙乃糗糧<lb/>
無敢不逮汝則有大刑魯人三郊三遂峙乃楨榦甲戌<lb/>
我惟築無敢不供汝則有無餘刑非殺魯人三郊三遂<lb/>
峙乃芻茭無敢不多汝則有大刑<lb/>
　曲阜魯之所都左傳所謂少?之墟者也魯之分地<lb/>
<pb n="12a"/>
　實禹貢徐州之境其地南抵于淮徐戎淮夷蓋東方<lb/>
　戎夷之種落錯居于魯之境?者也周之王業?基<lb/>
　於西土而化行於江漢之域故西南夷最先服東土<lb/>
　之人逖?正化而染於紂之餘習故其服周為最緩<lb/>
　而東夷亦最後服是以西南夷如庸蜀羌髳微盧彭<lb/>
　濮會于牧野之戰而東夷如淮夷徐奄預于武庚之<lb/>
　亂也惟東夷在周之初獨為驕悍而未服是以周之<lb/>
　封建諸侯則以周公居魯太公居齊此二人者親賢<lb/>
<pb n="12b"/>
　之最者也而其分地乃介於戎夷之閒去周為甚?<lb/>
　則以控扼東夷故也周公留輔周室使其子伯禽受<lb/>
　封於魯實與齊太公同時而之國相先後而報政彼<lb/>
　東夷當紂之時中國無政嘗侵入職方之地肆為吞<lb/>
　噬則其心必不利於齊魯之建國故伯禽之始居曲<lb/>
　阜而淮夷徐戎並興者蓋與之爭魯也案史記齊世<lb/>
　家太公封於營丘東就道宿行遲逆旅人曰客寢甚<lb/>
　安殆非就國者也太公夜衣而行黎明至國萊侯來<lb/>
<pb n="13a"/>
　伐與之爭營丘營丘邊萊萊人夷也會紂之亂而周<lb/>
　初定未能集?方是以與太公爭國以太公之事觀<lb/>
　之則知淮夷徐戎之於曲阜亦猶萊夷之於營丘也<lb/>
　戎之與夷壤地相望蓋有唇齒掎角之勢服則俱服<lb/>
　叛則俱叛常武之詩美宣王有常德以立武事其詩<lb/>
　曰率彼淮浦省此徐土不留不處三事就緒閟?之<lb/>
　詩頌僖公能復周公之宇其詩曰保有?繹遂荒徐<lb/>
　宅至于海邦淮夷蠻貊莫不率從言淮浦必言徐土<lb/>
<pb n="13b"/>
　言徐宅必言淮夷明此二者之憑陵中國嘗有並興<lb/>
　之勢故也唐孔氏曰經稱淮夷徐戎序言徐夷略之<lb/>
　也是也淮夷徐戎皆在曲阜之東故其並興而為寇<lb/>
　則東郊為之不開東郊不開魯之計可謂危矣而伯<lb/>
　禽能為戰守之備修器械築城堡積糗糧芻茭以待<lb/>
　之號令明而賞罰信卒能使戎夷?遁遂以立魯國<lb/>
　之社稷輔成周家磐石之勢其成筭碩畫蓋可以為<lb/>
　萬世法此費誓所以?於帝王誓誥之末也費地名<lb/>
<pb n="14a"/>
　論語曰顓臾固而近於費又曰顓臾昔先王以為東<lb/>
　蒙主是費近於東蒙左傳定五年季桓子行東野及<lb/>
　費子洩逆勞於郊是費近於東野惟其地近於東蒙<lb/>
　東野則是魯東郊之地也誓師徒繕守備於此故以<lb/>
　費誓名篇篇中本無費字而以命篇之名蓋顧命之<lb/>
　類也嗟人無譁聽命者將使所誓之人?以待命也<lb/>
　彼?靜以待命於是為言所以徂征之故言我之所<lb/>
　以為此役者以淮夷徐戎並起而為?故也彼?並<lb/>
<pb n="14b"/>
　興而來則在我者不可不嚴為戰守之備而戰守之<lb/>
　備最所當先者莫如器械之犀利蓋夷狄中國各有<lb/>
　長技夷狄以野戰為勝中國以兵器為強漢晁錯論<lb/>
　中國之長技謂勁弩長?射?及?則匈奴之弓弗<lb/>
　能格也堅甲利刃長短相雜遊弩往來什伍俱前則<lb/>
　匈奴之兵弗能當也材官騶發矢道同的則匈奴之<lb/>
　革笥木薦弗能支也下馬地???相接去就相薄<lb/>
　則匈奴之足弗能給也以是知中國之所以能取勝<lb/>
<pb n="15a"/>
　於夷狄者惟在於兵甲之堅利而已宣王惟能修車<lb/>
　馬備器械故外攘夷狄以復文武之境土蓋以我所<lb/>
　長?彼所短未有不勝者也故伯禽將與淮夷徐戎<lb/>
　戰必以是為先甲胄也干也弓矢也戈矛也鋒刃也<lb/>
　此皆兵器之所常用而不可闕一者也曰?曰敿曰<lb/>
　備曰鍛曰礪皆謂修治之無敢不弔無敢不善則欲<lb/>
　其無不精緻弔至也至即善也此皆隨?相配成文<lb/>
　非有深義於其閒不可以曲為之配合也淫大也淫<lb/>
<pb n="15b"/>
　舍牿牛馬漢孔氏以為大放舍牾牢之牛馬言軍所<lb/>
　在必放牧也此說不然淮夷徐戎方且並興而為?<lb/>
　東郊為之不開不應放牧其所牿牢之牛馬於野使<lb/>
　彼得以掠而取之也此?當作?止之?蓋夷狄之<lb/>
　侵擾邊境其志惟在於虜掠牛馬臣妾以肆其吞噬<lb/>
　無厭之欲而已故伯禽之為守禦之計使東郊之民<lb/>
　大?止牿所蓄之牛馬拘繫其臣妾此實堅壁?野<lb/>
　之?將使之無所掠鹵以困之也擭?皆捕獸之器<lb/>
<pb n="16a"/>
　擭以捕虎豹穿地為深坑又設機於上防其躍而出<lb/>
　也?以捕小獸亦穿地為深坑入必不能出但不設<lb/>
　機耳男曰臣女曰妾必欲為堅壁清野之?使敵人<lb/>
　無所掠鹵則不可不申嚴法令以約束其民自今惟<lb/>
　淫舍牿牛馬以下皆所以約束之也夫欲牿牛馬必<lb/>
　於窮山窮谷掠鹵所不至之地懼夫未?牿之前有<lb/>
　為擭?以陷猛獸者或能為牛馬之害故使之杜塞<lb/>
　其擭窒敜其?無敢傷其所牿之牛馬?已約束之<lb/>
<pb n="16b"/>
　矣而有不塞擭?以傷其牿者則為犯法故常刑之<lb/>
　所不赦也所牿之牛馬或有風佚所拘之臣妾或有<lb/>
　逋逃則使失之者不得越所守以追逐而其得之者<lb/>
　則謹而還之?已約束之矣其得之而祗復則是有<lb/>
　功者故商度而賚賞之則其失之而越逐者與夫得<lb/>
　之而不復者則為犯法故常刑之所不赦也又當禁<lb/>
　止?攘之人使不得踰越垣牆以竊所牿之牛馬誘<lb/>
　所拘之臣妾?已約束之矣而有踰垣牆以竊而誘<lb/>
<pb n="17a"/>
　之者則為犯法故常刑之所不赦也約束?如此之<lb/>
　嚴而賞罰又如此之明則堅壁清野之策得行而牛<lb/>
　馬臣妾無有暴露於外者彼淮夷徐戎?無所掠鹵<lb/>
　果何利於為?哉峙儲峙也糗說文曰熬米麥也謂<lb/>
　熬使熟又擣之以為粉也楨榦者皆築城之具楨當<lb/>
　牆兩端者也榦當牆兩邊障土者也芻茭以飼牛馬<lb/>
　說文曰芻刈草也茭乾芻也案周禮天子六軍則有<lb/>
　六鄉六遂鄉在王國百里之?遂在百里之外以是<lb/>
<pb n="17b"/>
　而推則諸侯大國當有三鄉三遂此所謂三遂意若<lb/>
　指魯之三軍者故說者多引此以為魯有三軍之證<lb/>
　然而苟指魯之軍制言之謂之三?三遂則可謂之<lb/>
　三郊則不可禮記曰四郊多壘此卿大夫之辱也蓋<lb/>
　國必有四郊郊外為遂有四郊則必有四遂此所謂<lb/>
　遂非必是五縣之遂猶春秋言伐我北鄙南鄙非必<lb/>
　是五?之鄙蓋泛指四郊之外遂為鄙也其曰三郊<lb/>
　三遂者蓋淮夷徐戎並興為寇東郊為之不開則東<lb/>
<pb n="18a"/>
　郊者正其受敵之處也故伯禽使此郊之民修治其<lb/>
　甲胄干戈之屬以為征討之計?牿其牛馬拘繫其<lb/>
　臣妾以為堅壁清野之備如此則可以戰可以守矣<lb/>
　遂使之峙其糗糧將以甲戌之日?征徐戎東郊之<lb/>
　民?將與之出征則使南西北三郊三遂之民峙其<lb/>
　楨榦亦以甲戌日於東郊築城壘保障以固其守為<lb/>
　不可動之勢而又給其供軍馬牛之芻茭蓋受敵之<lb/>
　地則專意於攻守而調發徭役則取給於不受敵之<lb/>
<pb n="18b"/>
　地此所以??近均勞逸矣夫魯國之全力而制一<lb/>
　方之侵軼也上言東郊則三郊三遂之為南西北也<lb/>
　明矣其以甲戌之日征亦以甲戌之日築者夷狄之<lb/>
　情方其侵擾邊境則不利於中國之有障塞也故我<lb/>
　於?築城堡彼必為爭利之舉以擾之苟其先我而<lb/>
　爭利則楨榦之功不可得而施也於是先徐戎未動<lb/>
　使東郊之民以是日征之而三郊三遂之民亦以是<lb/>
　日而築且征且築同時而舉彼方與征者?則不暇<lb/>
<pb n="19a"/>
　與築者爭矣此實應變出?之長筭也?其禦戎之<lb/>
　筭有賴於此則是投機之會在於甲戌一日之間蓋<lb/>
　不容穟也機不可失如此其有糗糧之不及芻茭之<lb/>
　不多則人畜將乏食而無以征失其所以可征之機<lb/>
　矣是軍法之當殺也故皆曰汝則有大刑大刑則非<lb/>
　常刑之比也至於楨榦之不供而無以築是又失其<lb/>
　所以可築之機矣築之不時則其征亦為妄動此其<lb/>
　不供之刑蓋又重於乏軍食者故曰汝則有無餘刑<lb/>
<pb n="19b"/>
　非殺言刑至此而無餘矣不惟殺汝又將孥戮汝之<lb/>
　妻子焉此又非大刑之比也夫刑非聖人之所忍言<lb/>
　也今伯禽之誓?言常刑又言大刑又言無餘刑非<lb/>
　殺可謂忍於言用刑矣而夫子乃?其書於帝王之<lb/>
　次者蓋平居無事之時人主不可以言用刑也至於<lb/>
　用兵則不厭夫三令而五申之所以全民命而重戎<lb/>
　事也孔子曰不?而殺謂之虐不戒視成謂之暴慢<lb/>
　令致期謂之賊將為戰守攻築之備苟不先為之誓<lb/>
<pb n="20a"/>
　戒及陷於罪遂從而刑之自民而言則為虐之暴之<lb/>
　賊之自國而言則失戰守攻築之大計民之叛服國<lb/>
　之安危係焉故甘誓湯誓泰誓費誓之言用刑夫子<lb/>
　皆不以為過者以其為誓師而言也使其平居無事<lb/>
　而輒以刑戮脅其民則是乃李斯商鞅之所以亡秦<lb/>
　者也夫子何取焉<lb/>
秦誓　　　　　　　　周書<lb/>
秦穆公伐鄭晉襄公帥師敗諸崤還歸作秦誓秦誓公<lb/>
<pb n="20b"/>
曰嗟我士聽無譁予誓告汝?言之首古人有言曰民<lb/>
訖自若是多盤責人斯無難惟受責俾如流是惟艱哉<lb/>
我心之憂日月逾邁若弗云來惟古之謀人則曰未就<lb/>
予忌惟今之謀人姑將以為親雖則云然尚猷詢??<lb/>
?則罔所愆番番良士旅力?愆我尚有之仡仡勇夫<lb/>
射御不違我尚不欲惟截截善諞言俾君子易辭我皇<lb/>
多有之昧昧我思之如有一介臣斷斷猗無他技其心<lb/>
休休焉其如有容人之有技若已有之人之?聖其心<lb/>
<pb n="21a"/>
好之不啻如自其口出是能容之以保我子孫黎民亦<lb/>
職有利哉人之有技冒疾以惡之人之?聖而違之俾<lb/>
不通是不能容以不能保我子孫黎民亦曰殆哉邦之<lb/>
杌隉曰由一人邦之榮?亦尚一人之慶<lb/>
　秦誓之所由作其略見於此序而其事?之詳則載<lb/>
　於左傳案僖三十年秦穆公以鄭之無禮於晉文公<lb/>
　故與晉合兵而圍之晉軍函陵秦軍汜南?而秦納<lb/>
　燭之武之言私與鄭人盟而背晉使杞子戍之而還<lb/>
<pb n="21b"/>
　秦晉之不睦蓋自此始其後二年晉文公卒穆公因<lb/>
　杞子掌鄭北門之管而欲?師以襲之出於晉地殽<lb/>
　陵之閒訪諸蹇叔蹇叔曰勞師以襲?非所聞也公<lb/>
　辭焉召孟明西乞白乙使出師於東門之外蹇叔之<lb/>
　子與師哭而送之曰晉人禦師必於殽殽有二陵焉<lb/>
　必死是閒秦師及滑聞鄭人?有備矣滅滑而還晉<lb/>
　原軫曰秦違蹇叔而以貪勤民天奉我也奉不可失<lb/>
　敵不可縱必伐秦師遂發命襄公墨衰絰以從戎遂<lb/>
<pb n="22a"/>
　敗秦師于殽陵獲百里孟明西乞白乙以歸襄公之<lb/>
　嫡母文嬴請三帥而歸之秦伯素服郊次鄉師而哭<lb/>
　曰孤違蹇叔以辱二三子孤之罪也不替孟明孤之<lb/>
　過也大夫何罪秦誓之作實在此時漢王嘉曰秦穆<lb/>
　公不從百里奚蹇叔之言以敗其師其悔過自責疾<lb/>
　詿誤之臣思??之言名垂於後世左氏所載穆公<lb/>
　之將襲鄭但以為訪于蹇叔而已初未嘗及於百里<lb/>
　奚也至公羊榖梁傳所載蹇叔事?與左氏正同而<lb/>
<pb n="22b"/>
　其異者則以諫伐鄭而哭秦師者不惟蹇叔而百里<lb/>
　奚實在焉王嘉之言蓋取諸公榖之傳而云也以是<lb/>
　知左氏之不載百里奚者失其傳焉爾當以公榖為<lb/>
　正夫穆公於汜南之役?背晉而與晉不睦矣乃欲<lb/>
　?師於其險阻之地以出鄭人之不意則其進不足<lb/>
　以襲鄭而退將為晉所襲者蓋必然之勢也故其時<lb/>
　老成人之沈幾先物如蹇叔百里奚者則知其必敗<lb/>
　惟其輕進小生銳於功名淺慮無謀如孟明西乞白<lb/>
<pb n="23a"/>
　乙則以為必勝穆公勇於前而不顧其後蹇叔之言<lb/>
　逆於其心則不復求諸其道也徒以其拂己而怒之<lb/>
　孟明西乞白乙之言遜於其志則不復求諸非道徒<lb/>
　以其順己而喜之徇於喜怒之私而不慮夫成敗之<lb/>
　所在果覆師於殽陵匹馬隻輪無反者此蓋??之<lb/>
　咎不可復追矣然而因殽師之不復還而能深自懲<lb/>
　創不怨天不尤人惟責夫己之不審於聽謀且懼其<lb/>
　無以為善後之計也故於是誓其?而告之以自怨<lb/>
<pb n="23b"/>
　自艾之意此篇之所為作而夫子有取焉?其書於<lb/>
　帝王誓命之末也嗟我士聽無譁謂凡爾?士靜以<lb/>
　聽命我將告汝以古人之言可以為?言之首者其<lb/>
　言則曰民訖自若是多盤責人斯無難惟受責俾如<lb/>
　流是惟艱哉蘇氏曰孔子曰人之言曰予無樂乎為<lb/>
　君惟其言而莫予違也孔子蓋以為一言而喪邦者<lb/>
　此言也民?盡順我而不違我樂則樂矣不幾於游<lb/>
　盤無度以亡其國如夏大康乎此言為善蓋常人之<lb/>
<pb n="24a"/>
　情莫不樂人之順己而惡人之拂己惟以人之若己<lb/>
　為多盤則是人之責己者在常人之情蓋多不樂於<lb/>
　此矣故自己而責人者未足為艱人以逆耳之言而<lb/>
　責己己能受之如水之流而不以為忤此實常情之<lb/>
　至難也今我之為此役也蹇叔百里奚之謀謀之其<lb/>
　臧則具是違孟明西乞白乙之謀謀之不臧則具是<lb/>
　依此蓋以若己為多盤而不能以受責如流為艱?<lb/>
　取禍敗於前矣而思有以轉禍為福易危為安則我<lb/>
<pb n="24b"/>
　心之憂惟恐日月逾邁難得易失若不復反雖欲悔<lb/>
　之而無所及也是以深咎其聽言之不審謂我之始<lb/>
　欲背鄭人汜南之盟也誠有所疑忌於鄭而不信之<lb/>
　故欲潛師以襲之勇於利而不顧其害彼老成之人<lb/>
　執古義而為我謀者如百里奚蹇叔可謂善矣我則<lb/>
　以為未能成就我之所忌而違之其新進小生之昧<lb/>
　於古義而指今事以為我謀如孟明西乞白乙之徒<lb/>
　可謂不善矣我雖知其未必有成功而僥倖於萬一<lb/>
<pb n="25a"/>
　也故姑將以為親而從之是以自取殽陵之敗夫?<lb/>
　喪師之禍至於此極秦之社稷亦已危矣而尚未至<lb/>
　於為敵國外患之所?者蓋以襲鄭之役雖不從老<lb/>
　成人之謀而其他為治之道尚能詢於??而用之<lb/>
　是以無所愆過兵雖敗而國不?也案左氏傳僖十<lb/>
　三年晉薦饑使乞糴于秦秦伯謂百里奚與諸乎對<lb/>
　曰天災流行國家代有救災恤鄰道也行道有福於<lb/>
　是?豹在秦請伐晉秦伯曰其君是惡其民何罪於<lb/>
<pb n="25b"/>
　是輸粟于晉夫?豹之請伐晉無以異於杞子之請<lb/>
　襲鄭也百里奚欲與之粟無以異於蹇叔之以襲鄭<lb/>
　為不可也穆公卒從百里奚而不從?豹則知其平<lb/>
　日之謀國詢於??而違新進小生之謀者亦多矣<lb/>
　一昧於襲鄭之舉遂取敗?故誠有悔於是而欲改<lb/>
　過遷善卒用??之言以為善後之計焉良士之番<lb/>
　然而老者雖旅力?已愆過我庶幾欲有此人而用<lb/>
　之至於仡仡然壯勇之夫雖能射御而不有違失我<lb/>
<pb n="26a"/>
　庶幾?而?之不欲用此人也仡仡勇夫尚且不欲<lb/>
　而況於截截利口捷給之善諞言者能變亂是非利<lb/>
　害之實使君子?心而易辭我何暇復多有之哉其<lb/>
　所謂番番良士旅力?愆者蓋指百里奚蹇叔之徒<lb/>
　而言也而其仡仡勇夫與夫截截善諞言者則指孟<lb/>
　明西乞白乙之徒也截截猶察察也諞說文曰便巧<lb/>
　言也穆公之謀伐鄭也惟昧夫君子小人之際故於<lb/>
　老成之言則違之於新進小生則從之是以覆師於<lb/>
<pb n="26b"/>
　殽陵及其?敗而悔過昧昧焉以思之困於心衡於<lb/>
　慮而後作也於是審知夫君子之所以為君子小人<lb/>
　之所以為小人與治亂安危之所在以謂苟有一介<lb/>
　之賤臣斷斷乎朴魯無它技而其心休休焉?裕?<lb/>
　柔而有所容於人之有技若已之所自有人之?聖<lb/>
　而其心好之不啻若自其口出是人也蓋質直樂善<lb/>
　之人也吾昔日以為椎鈍而忽之今乃知其為君子<lb/>
　君子之質直樂善是可以保我子孫黎民者也故自<lb/>
<pb n="27a"/>
　今以?我欲容斯人於朝以為國家社稷之利其有<lb/>
　心不休休然以有容而挾其技能以傲物於人之有<lb/>
　技則冒蔽疾害以惡之人之?聖則違而拒之使不<lb/>
　得通於上是人也蓋忌克嫉害之人也吾昔日以為<lb/>
　果銳而善之今乃知其小人小人之忌克嫉害是不<lb/>
　可以保我子孫黎民者也故自今以?我不欲容斯<lb/>
　人於朝懼其將危我國家社稷而至於不可救也夫<lb/>
　我之所以敗者良由廢?老成人之言而樂用新進<lb/>
<pb n="27b"/>
　小生不明夫君子小人之心術故秦之為國遂至杌<lb/>
　隉而不安?國之杌隉由我一人聽謀之不審以是<lb/>
　推之則知欲致邦之榮?者亦庶幾惟在一人之有<lb/>
　慶而已苟能用質直樂善之君子不用忌克嫉害之<lb/>
　小人則是我一人無取杌隉之道?無取杌隉之道<lb/>
　則將轉禍而為福易敗而為成社稷無窮之休豈有<lb/>
　?邪嗚呼君子小人之情狀與夫治亂安危之機蓋<lb/>
　盡於此矣斷斷猗無他技猗者語辭唐孔氏曰禮記<lb/>
<pb n="28a"/>
　大學引此作斷斷兮猗是兮之類?安也論語曰君<lb/>
　子之過如日月之食焉過也人皆見之更也人皆仰<lb/>
　之穆公當大喪師之後其操心也危其慮患也深思<lb/>
　得番番良士而用之惟恐仡仡之勇夫截截之諞言<lb/>
　?閒而進其心之憂日月逾邁若將弗克見者誦言<lb/>
　其過而無所文飾於其閒則雖有過不足以為過矣<lb/>
　故夫子善之而?其書以附益於帝王誓命之末其<lb/>
　與之也可謂至矣然考之左氏傳則穆公雖有此言<lb/>
<pb n="28b"/>
　而終不能踐之者也秦誓之作在於殽師?敗之後<lb/>
　使其果能踐此言則固?尊事百里奚蹇叔而用之<lb/>
　退孟明之徒而?之休兵息民而不報殽陵之師如<lb/>
　是則豈惟霸諸侯而已哉雖王業亦可成也今則不<lb/>
　然其所以尊事??者蓋未之聞也方且不替孟明<lb/>
　而更委之以政以遂其拜賜之言後二年復敗于彭<lb/>
　衙而尚不悔明年又使孟明焚舟以戰出於萬死一<lb/>
　生之計然後僅能勝晉于王官又明年晉復伐秦圍<lb/>
<pb n="29a"/>
　邧新城以報王官之役未及報晉而穆公遂死矣貪<lb/>
　功?民終其身而不改惡在其為悔過自訟邪其所<lb/>
　以欲用旅力?愆之良士與夫能容斷斷無他技之<lb/>
　臣者殆為虛語耳然夫子志其言於書無少貶焉者<lb/>
　蓋彼雖終不能踐其言而其一時悔過自艾之意誠<lb/>
　合夫帝王之用心與其潔也不保其?也其秦誓之<lb/>
　謂乎<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全解卷四十<lb/>
</p>
<p>
</p>
  </div>
</body>
</text>
</TEI>