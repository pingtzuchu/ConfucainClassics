<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>尚書全?卷二十七</head> <lb/>
    <p>
<pb n="1a"/>
欽定四庫全書<lb/>
　尚書全?卷二十七<lb/>
　　　　　　　　　　　　宋　林之?　撰<lb/>
大誥　　　　　　　　周書<lb/>
　此篇乃管叔及其?弟倡為無根之言挾殷之餘孽<lb/>
　以紊王室周公?與天下共誅之而外之邦君與夫<lb/>
　?之御事?目前之安憚於勞苦不肯為之協謀同<lb/>
　心討乎僭叛周公?陳其所以征之之意蓋奉上天<lb/>
<pb n="1b"/>
　命而繼?考之功雖欲已之而有不可已者其言丁<lb/>
　?反覆?以曉其未悟之情此大誥之所以作也篇<lb/>
　名以大誥者漢孔氏曰陳大道以誥天下遂以名篇<lb/>
　孔氏徒見篇首有猷大誥爾多邦之言以猷訓道故<lb/>
　以大為陳大道也使猷之一字果如孔氏之訓以為<lb/>
　道然經先言猷而後曰大誥爾多邦又安以大為陳<lb/>
　大道乎又?猷之一字實非訓道也然則以大誥名<lb/>
　篇者蓋以篇中有猷大誥爾多邦之言故攝取此二<lb/>
<pb n="2a"/>
　字以為簡編之?耳其曰誥者猶湯誥所謂誕告盤<lb/>
　庚所謂?告也泰誓之篇有大?于孟津之言而其<lb/>
　書則誓體也故謂之泰誓此篇取於大誥爾多邦之<lb/>
　言故謂之大誥非有他義也薛氏曰以新造之周而<lb/>
　三監叛則其事大矣應天順人以征姦慝而?區夏<lb/>
　則其義大矣命之曰大誥其意蓋出於此其失又甚<lb/>
　於孔氏矣<lb/>
武王崩三監及淮夷叛周公相成王?黜殷作大誥大<lb/>
<pb n="2b"/>
誥<lb/>
　漢孔氏曰三監管蔡商商蓋指武庚也漢地理志云<lb/>
　周滅殷分其畿?為三國詩風邶鄘衛是也邶以封<lb/>
　紂子武庚鄘管叔尹之衛蔡叔尹之以監殷民謂之<lb/>
　三監孔氏之?正與此同然案孟子曰周公使管叔<lb/>
　監殷管叔以殷叛謂之監殷則以武庚乃商紂之元<lb/>
　子恐其痛社稷之隕滅時伺我家國之便以逞其志<lb/>
　也故使管叔監之若以武庚預三監之數則武庚果<lb/>
<pb n="3a"/>
　何所監哉故知三監從鄭康成之?謂管蔡霍也蔡<lb/>
　仲之命曰惟周公位冢宰正百官?叔流言乃致辟<lb/>
　管叔于商囚蔡叔于郭鄰以車七?降霍叔于庶人<lb/>
　三年不齒以此觀之則康成之說信矣夫武王之封<lb/>
　武庚而乃使三叔監之是乃有疑之之心矣疑之而<lb/>
　遂封之者蓋武王之不得已也湯之伐桀桀舍其社<lb/>
　稷竄于南巢湯於是置之而不問而夏之都邑無復<lb/>
　桀之子孫故於湯誥之序曰湯既黜夏命也武王之<lb/>
<pb n="3b"/>
　伐紂也其心亦無以異於湯之於桀非有殺之之意<lb/>
　也不幸而紂之前徒倒戈自相屠滅并及於紂此豈<lb/>
　其本心哉故不得已而封其子於故都舊地以示天<lb/>
　下及武庚既叛而自?於周於是始有黜殷命之志<lb/>
　焉故此篇曰周公相成王?黜殷也以周之所以建<lb/>
　三監以監武庚者實出於武王之不得已而亦不敢<lb/>
　保武庚之必不叛也武王使三叔監而三叔當王室<lb/>
　之大變乃挾殷以叛淮土之夷亦與之同惡相濟以<lb/>
<pb n="4a"/>
　逞其志故周公於是相成王?滅殷之後而伐之也<lb/>
　言三監及淮夷叛蓋謂其挾殷以叛也故繼之曰周<lb/>
　公相成王?黜殷非殷預三監之數也周家之基業<lb/>
　肇興於邠岐集?於豐鎬化行於江漢之域故西南<lb/>
　夷最先服而東夷之服也為最後庸蜀羌髳?盧彭<lb/>
　濮人與於牧野之戰及既克商而通道九夷八蠻則<lb/>
　西旅底貢厥獒是服於周者皆西夷與南夷彼東方<lb/>
　之夷既周家聲教之所未及則其助於武庚之亂者<lb/>
<pb n="4b"/>
　蓋其勢然也方東夷之狼子野心未能慕義以奉周<lb/>
　家之命而適有武庚之變焉安得不相挻以為肱髀<lb/>
　之勢淮夷漢孔氏曰徐奄之屬然案閟?之詩曰保<lb/>
　有?繹遂荒徐宅至于海邦淮夷蠻貊春秋昭四年<lb/>
　書楚子蔡侯陳侯鄭伯許男徐子滕子頓子胡子沈<lb/>
　子小邾子宋世子佐淮夷?于申既有徐又有淮夷<lb/>
　則淮夷與徐當各為種落不可以合而為一也逸書<lb/>
　之序於成王政?蒲姑但言踐奄而周官之序乃言<lb/>
<pb n="5a"/>
　滅淮夷則奄似是淮夷之一種此言淮夷叛而多士<lb/>
　則曰昔朕來自奄則淮夷之為奄可見矣<lb/>
王若曰猷大誥爾多邦越爾御事弗弔天降割于我家<lb/>
不少延洪惟我??人嗣無疆大?服弗造哲迪民康<lb/>
矧曰其有能格知天命已予惟小子若?淵水予惟往<lb/>
求朕攸濟敷賁敷前人受命?不忘大功<lb/>
　當管蔡挾武庚以叛也周公攝政天下之事皆?於<lb/>
　公則夫合邦君御事於朝而告之以黜殷之意者周<lb/>
<pb n="5b"/>
　公之任也然政雖?於周公而成王在上為天子號<lb/>
　令雖由已出而必稱王命以告之此經所以稱王若<lb/>
　曰而序則言周公相成王以相?明也鄭康成曰王<lb/>
　周公也周公居攝命大事則權稱王此言實害教之<lb/>
　大者唐孔氏既已辯之矣此篇曰王若曰猷大誥爾<lb/>
　多邦?子之命曰王若曰猷殷王元子多士曰猷誥<lb/>
　爾多士多方曰王若曰猷誥爾四國多方孔氏皆以<lb/>
　猷訓道於此篇及多士多方則皆曰以道告之於微<lb/>
<pb n="6a"/>
　子之命則曰順道本而稱之此篇及多方先言猷而<lb/>
　後言誥其曰以道誥之猶可為?至?子之命上言<lb/>
　猷而下言殷王元子而以為順道本而稱之尤為無<lb/>
　義鄭康成王子雍則皆移猷於告字之下王莽之作<lb/>
　大誥改猷字為道亦在誥字之下其言大誥道諸侯<lb/>
　王?師古注曰言以大道告諸侯以下其?大抵牽<lb/>
　?而費力某竊意所謂猷者皆?語之辭也堯典曰<lb/>
　咨汝羲暨和舜典曰咨十有二牧甘誓曰嗟六事之<lb/>
<pb n="6b"/>
　人?征曰嗟予有?曰咨曰嗟皆?語之辭蓋咨之<lb/>
　為字至夏時變而為嗟此類是也猷字正與咨嗟同<lb/>
　竊意至於周時其?語之辭且復變而為猷矣案爾<lb/>
　雅猷之詁訓最為不一或曰言也或曰已也或曰可<lb/>
　也或曰圖也豈但訓道而已哉此所以知其或為?<lb/>
　語之辭也然既久?雖意其為?語之辭然亦不敢<lb/>
　指言其何訓也越及也御事治事之臣也?大誥多<lb/>
　邦之君及御事之臣以黜殷之意故?語而告之也<lb/>
<pb n="7a"/>
　弗弔者當作相弔之弔讀言為天之所恤此篇曰弗<lb/>
　弔天降割于我家不少延多士曰弗弔昊天大降喪<lb/>
　于殷君奭曰弗弔天降喪于殷孔氏皆以弔訓至節<lb/>
　南山之詩曰弗弔昊天亂靡有定鄭?亦然案春秋<lb/>
　左傳成七年吳伐郯季文子曰中國不振旅蠻夷入<lb/>
　伐而莫之或恤無弔者也夫引詩弗弔昊天以為證<lb/>
　則弔之訓恤其亦尚矣又如魯弔宋災曰若之何不<lb/>
　弔臧孫紇出奔邾曰敢告不弔王子朝告于諸侯曰<lb/>
<pb n="7b"/>
　天不弔周皆言其不為天所弔恤先儒之訓失其義<lb/>
　矣周公之誥多方以謂我不為天之弔恤者以天降<lb/>
　凶害于周家蓋武王遽喪而不少延其命也案史記<lb/>
　武王有疾不豫?臣懼太公召公繆卜周公於是乃<lb/>
　自以?質欲代武王明日武王有瘳其後王崩徐廣<lb/>
　據封禪書以謂武王克商二年天下未?而崩此所<lb/>
　以曰不少延也班孟堅據文王世子之言謂文王十<lb/>
　五而生武王受命九年而崩後四年乃武王克殷之<lb/>
<pb n="8a"/>
　?年八十六後七年而崩其年數雖同然以理推則<lb/>
　有未安者周公禱于三王雖武王翼日有瘳矣然意<lb/>
　以是?崩也故此曰弗弔天降割于我家不少延使<lb/>
　其克商七年而崩則亦可謂少延而天下既定於周<lb/>
　矣武庚豈復有反鄙我周邦之望哉先儒以不少為<lb/>
　?句以延字屬於下句其曰不少者謂三監及淮夷<lb/>
　並作難也據此篇之意先言周家新造而武王遽喪<lb/>
　成王以??之資?承先業恐其弗克負荷慄慄危<lb/>
<pb n="8b"/>
　懼期以保前人之基緒而已而三叔武庚乃為此舉<lb/>
　以覬所非望故自越?蠢而下然後言三監及淮夷<lb/>
　之作難所謂不少延者但言武王之即世也王氏蘇<lb/>
　氏皆以延字屬上句讀蓋得之矣無疆大?服正猶<lb/>
　舜禹所謂在躬之?數也言我周家膺天命而享其<lb/>
　?數??延延無有窮已也武王既喪矣故大懼成<lb/>
　王以??之資而繼周家之?數以配天作君其智<lb/>
　識未?尚不能造於知人之哲分?邪正遴簡賢能<lb/>
<pb n="9a"/>
　以?民而使之安其居?其能至於知天命者乎孔<lb/>
　子曰吾十有五而志于學三十而立四十而不惑五<lb/>
　十而知天命自不惑而積之然後至於知天命弗?<lb/>
　哲則非不惑矣其於知天命之不能至蓋可知也既<lb/>
　不能至於知天命則天之?明明畏必不知所以順<lb/>
　而憲之者其於履至尊之位繼無疆大?之事不亦<lb/>
　難乎故我小子之志兢兢業業惕然危懼惟恐其弗<lb/>
　克負荷若?深淵之中惟往求我之所以濟難之道<lb/>
<pb n="9b"/>
　也敷賁敷前人受命?不忘大功此則言其所以?<lb/>
　求朕攸濟以?承文武之丕烈守之而不敢忘也然<lb/>
　敷賁敷前人受命其?不明白如孔氏以賁為大則<lb/>
　讀為扶云反與宏?賁之賁同敷賁者言布行大道<lb/>
　敷前人受命者布陳文武受命也然經但言敷賁又<lb/>
　以為陳大道其?迂曲蘇氏林子晦則皆以賁為飾<lb/>
　讀為被義反蘇氏謂我之所敷者以飾敷前人受命<lb/>
　而不忘其功也林子晦謂敷賁者修明典章以敷施<lb/>
<pb n="10a"/>
　賁飾於天下也其與孔氏雖音訓不同而其義之不<lb/>
　明白則一也惟王氏疑其有?誤而不可知者宜闕<lb/>
　之此為得體薛博士?廣王氏之?尤為詳備曰敷<lb/>
　賁敷前人受命?不忘大功殷小腆誕敢紀其?天<lb/>
　降威若兄考乃有友伐厥子民養其勸弗救越天棐<lb/>
　忱爾時罔敢易法矧今天降戾于周邦凡此皆書義<lb/>
　疑有?誤不可知者學者闕焉王氏?經每不合於<lb/>
　義者不旁引曲取以為之?至闕之此王氏之所長<lb/>
<pb n="10b"/>
　也鴟鴞之詩周公所以貽于成王之言也大誥之書<lb/>
　其所謂誥于多邦御事之言也金縢之冊則其所以<lb/>
　禱于三王之言也此三者雖不同而其意則未嘗或<lb/>
　異蓋皆以閔武王之既喪懼周室之?亡而奮不顧<lb/>
　身以當社稷宗廟之憂責也鴟鴞大誥之言成王非<lb/>
　不之見也然而未之行者蓋其心惑於流言而未諒<lb/>
　夫周公之心果如是也及其?金縢之冊見其所以<lb/>
　禱於冥冥之中與其所以宣言於昭昭之際者?無<lb/>
<pb n="11a"/>
　少異然後信其果如鴟鴞大誥之言而其心之忠於<lb/>
　王室無復可疑者向?金縢之冊則成王之疑無自<lb/>
　而釋矣而周公之心亦終無以見於天下後世矣<lb/>
予不敢閉于天降威用?王遺我大?龜紹天明即命<lb/>
曰有大艱于西土西土人亦不?越?蠢殷小腆誕敢<lb/>
紀其?天降威知我國有疵民不康曰予復反鄙我周<lb/>
邦今蠢今翼日民獻有十夫予翼以于敉?武圖功我<lb/>
有大事休朕卜并吉肆予告我友邦君越尹氏庶士御<lb/>
<pb n="11b"/>
事曰予得吉卜予惟以爾庶邦于伐殷逋播臣爾庶邦<lb/>
君越庶士御事罔不反曰艱大民不靜亦惟在王?邦<lb/>
君室越予小子考翼不可征王害不違卜肆予?人永<lb/>
思艱曰嗚呼允蠢鰥寡哀哉予造天役遺大投艱于朕<lb/>
身越予?人不卬自恤義爾邦君越爾多士尹氏御事<lb/>
綏予曰無毖于恤不可不成乃?考圖功已予惟小子<lb/>
不敢替上帝命天休于?王興我小邦周?王惟卜用<lb/>
克綏受?命今天其相民矧亦惟卜用嗚呼天明畏弼<lb/>
<pb n="12a"/>
我丕丕基<lb/>
　前既云天以大命佑我周家雖使武王自百里而興<lb/>
　伐暴戡亂拯斯民於塗炭之中以奄有九有之?然<lb/>
　而不使之享國家長久使得以創業垂統措天下於<lb/>
　泰山之安為萬世無窮之基而遽喪於克商之後以<lb/>
　新造未集之國而??之主實當是責故惴惴然唯<lb/>
　恐患難之來?間投隙肆其不軌以墮我祖宗傳受<lb/>
　之大業矣於是遂言武庚之叛其征與不征實我國<lb/>
<pb n="12b"/>
　家社稷安危之所繫故上稽天心下順人意知其不<lb/>
　可以不征也予不敢閉于降威者言武王之喪是天<lb/>
　下其威於我國家而我不敢閉拒之也傳曰君天也<lb/>
　天可逃乎不敢閉者以其天命之不可逃也亦順受<lb/>
　之而已矣此云天降威即上文所謂天降割也惟天<lb/>
　威之不可拒當此之時欲審其吉凶以為避就之謀<lb/>
　者亦不過質諸鬼神而已於是用我考?王所遺我<lb/>
　之大?龜灼而卜之以觀吉凶之所在繼天之明而<lb/>
<pb n="13a"/>
　即其命也紹天明言龜可以繼天之明也蓋天之吉<lb/>
　凶示人甚明然其道??無紹介以傳其意惟卜之<lb/>
　以龜則天之明曉然可見矣此所以即命也?王即<lb/>
　武王也序言武王崩三監及淮夷叛則此篇所稱考<lb/>
　?王?考?人皆是武王也先儒以?王為文王殊<lb/>
　失經意然以?考為文王則亦不可此篇之辭雖出<lb/>
　於周公而其辭則指成王為主曰予?人曰予小子<lb/>
　是也成王不可謂文王為考先儒已知其?之不通<lb/>
<pb n="13b"/>
　故於?考則曰?祖聖考以?為?祖以考為聖考<lb/>
　是以?字為一人考字為一人非立言之體也以?<lb/>
　云者謂武王去殘賊以安天下之民也曰?王曰?<lb/>
　考曰?人正如盤庚曰先后曰?后曰先神后但變<lb/>
　其文耳非有異義也?王遺我大?龜者蓋古者?<lb/>
　欲?嫌疑定猶豫以通幽明之情使其應如響無有<lb/>
　毫釐抄忽之差者而必有藉於靈龜故其得之也則<lb/>
　珍而藏之以為國之?俟有事而用之世世以是傳<lb/>
<pb n="14a"/>
　而不失也楚語曰龜足以憲臧否則?之公羊傳曰<lb/>
　?者何龜青純何休註曰千載之龜青髯明于吉凶<lb/>
　謂之?世世保用之辭左傳吳王之弟蹶由曰國之<lb/>
　守龜其何事不卜謂之守龜蓋世之所守以為?故<lb/>
　也者衛之昭兆臧氏之僂句皆所謂?龜也故成王<lb/>
　?卜龜以紹天之明而即命而其所用者乃武王所<lb/>
　以遺之者也曰有大艱于西土西土人亦不?此則<lb/>
　龜所告之辭也周官太卜掌三兆之法其經兆之體<lb/>
<pb n="14b"/>
　皆百有二十其頌皆千有二百頌即春秋所謂繇也<lb/>
　唐孔氏春秋正義曰兆頌舊有此辭非卜人始為之<lb/>
　也則知頌者蓋古者卜筮之書既灼龜而得此兆體<lb/>
　矣又以此兆體而玩其辭也晉獻公之卜而其辭曰<lb/>
　專之渝攘公之羭?公之卜而其辭曰如魚窺尾衡<lb/>
　流而方羊裔焉此皆兆頌舊有此辭因卜而適得之<lb/>
　耳然不知其辭出於何代也至於漢時亦有此書如<lb/>
　漢文帝之占曰大?庚庚余為天王夏后以光是也<lb/>
<pb n="15a"/>
　成王以武王既喪之故灼龜?書以占周家之休咎<lb/>
　而其繇辭曰有大艱于西土西土人亦不靜言?有<lb/>
　大艱之事及於西土西土之人亦為之擾而不安也<lb/>
　方是時三叔之流言未作武庚之叛未興而龜兆之<lb/>
　言已云爾也中庸曰國家?與必有禎祥?亡必有<lb/>
　妖孽見乎蓍龜動乎四體禍福?至善必先知之不<lb/>
　善必先知之故至誠如神是時周家?有不率厥典<lb/>
　之人唇齒相依以危王室其為禍也大矣此所以見<lb/>
<pb n="15b"/>
　于卜龜而其辭云爾也故於今三監淮夷果蠢蠢然<lb/>
　而動則龜之所告信其驗也自殷小腆而下則方言<lb/>
　其越?蠢之事以明龜之有知也殷小腆誕敢紀其<lb/>
　敘者漢孔氏曰殷後小國腆腆然之?父大敢紀其<lb/>
　王業之敘而欲興復之蘇氏以腆為厚言殷小富厚<lb/>
　乃敢紀其既亡之敘案左氏曰不腆弊邑則腆之字<lb/>
　固當訓厚孔氏以為腆腆然固不如蘇氏以為殷小<lb/>
　富厚然其?亦不明白蓋經既云殷小腆誕敢紀其<lb/>
<pb n="16a"/>
　?必欲從而為之?則其言當如是云爾要之此兩<lb/>
　句乃是成王既言卜辭然後以事應繼之其所言者<lb/>
　必殷人背叛之事然其語則聱牙難通必欲字字而<lb/>
　為之?則非多聞闕疑之義故當以意逆志而闕其<lb/>
　辭之不可知者天降威知我國有疵民不康曰予復<lb/>
　反鄙我周邦言天降威于我國家武王既棄天下而<lb/>
　繼有三叔流言之疵民?不安武庚知之故其言曰<lb/>
　我?紹我湯之業而光復之殷既復則反以我周家<lb/>
<pb n="16b"/>
　為鄙矣武庚以叛亡之餘而有反鄙我周邦之言則<lb/>
　其志不小矣縱之一日則有一日之患此所以不可<lb/>
　不征也然其征之也必上得天心下得人心而後可<lb/>
　以勝故成王於是又陳其得天人之應而有勝之之<lb/>
　理也今蠢今翼日言當此武庚蠢動之明日民之賢<lb/>
　者有十夫來助予往征以撫安?考武王所圖之功<lb/>
　也民獻與益稷所謂黎獻同?興師動?以討不逞<lb/>
　之武庚而十夫以賢能之才為我左右之助則我所<lb/>
<pb n="17a"/>
　有之大事固為休矣及其灼龜以卜師之勝負則三<lb/>
　龜又皆并吉民獻有十夫予翼則得人心矣朕卜并<lb/>
　吉則得天心矣天人俱應則我周家有必勝之理而<lb/>
　武庚有必亡之勢如之何而不征也漢孔氏於予不<lb/>
　敢閉于天降威用則言我不敢閉?天所下威用而<lb/>
　不行?欲伐四國其於?王遺我大?龜紹天明即<lb/>
　命則言武王遺我大?龜疑則卜之以繼天明就命<lb/>
　而行之言卜不可違夫孔氏以用字屬上句讀固為<lb/>
<pb n="17b"/>
　非矣而以其遺大?龜為卜伐四國則是其意謂此<lb/>
　所言朕卜并吉者即上文用大?龜而卜也蓋孔氏<lb/>
　既以天降割與天降威為四國之叛則安得不以遺<lb/>
　大?龜為征伐之事乎蘇氏雖以天降割為武王之<lb/>
　喪至於天降威則亦以為三監叛也但於其有大艱<lb/>
　于西土西土人亦不靜則以為龜所告之辭此則與<lb/>
　孔氏異耳果如蘇氏之意則天降威為三監之叛所<lb/>
　謂用大?龜與夫朕卜并吉者其止一事而重言之<lb/>
<pb n="18a"/>
　乎抑其當時之再卜乎若此二者只一事而再言之<lb/>
　則其卜兆之辭但曰有大艱于西土西土人亦不靜<lb/>
　成王何從而知其吉乎若其始卜之其兆體之辭如<lb/>
　此而其再卜則吉無乃瀆乎春秋左傳曰晉趙鞅率<lb/>
　師伐齊大夫請卜之趙孟曰吾卜於此起兵事不再<lb/>
　令卜不襲吉信也瀆龜之卜趙鞅尚不肯為而謂周<lb/>
　公為之乎此其為?蓋由於以天降威為三監之叛<lb/>
　故其牴牾必至於此殊不知用大?龜者當武王之<lb/>
<pb n="18b"/>
　既喪而卜也朕卜并吉者卜伐武庚也成王當嬛嬛<lb/>
　在疚之時而占國之災祥乃得此兆既而武庚作亂<lb/>
　則不靜之言驗矣乃?征之而又以其勝負卜之於<lb/>
　龜則得吉兆也如此則其義上下相屬方為明白周<lb/>
　之興師也庶邦御事皆有難色獨此十夫者為之輔<lb/>
　翼而遂以為我有大事休者蓋十夫為之助則得民<lb/>
　之心矣晉楚之兵遇於桑隧趙同趙括欲戰知?子<lb/>
　范文子韓獻子皆不欲於是軍帥之欲戰者?或謂<lb/>
<pb n="19a"/>
　欒武子曰聖人與?同欲是以濟事子之佐十一人<lb/>
　其不欲者三人而已欲戰者可謂?矣武子曰善鈞<lb/>
　從?夫善?之主也三卿為主可謂?矣從之不亦<lb/>
　可乎周公既得十夫之助則雖邦君御事皆以為未<lb/>
　可而民之心自可見矣此正欒武子之意也漢周亞<lb/>
　夫伐楚得劇孟若一敵國夫劇孟者特一游俠之雄<lb/>
　耳亞夫得之尚?之為重?此十人謂之民獻則其<lb/>
　得之而以卜人之心豈不可哉此十夫者周公得之<lb/>
<pb n="19b"/>
　而其喜如此則其人必非瑣瑣者惜其名氏不見於<lb/>
　後世揚雄曰昔者齊魯有大臣史失其名其於十夫<lb/>
　亦云惟其十夫予翼以得人之助朕卜并吉以得天<lb/>
　之助故今我告爾邦君諸侯之相親友者與尹氏之<lb/>
　官以至?士御事之臣曰我既卜之於龜而得吉矣<lb/>
　我當與爾?邦仗義興兵以伐殷之逋亡播蕩之臣<lb/>
　武庚也尹氏與牧誓之師氏同洪範所謂師尹惟日<lb/>
　是也爾庶邦君至於御事之臣今乃無不以言復曰<lb/>
<pb n="20a"/>
　今?帥以伐殷其勢難而其事大不可以輕動也西<lb/>
　土之人所以不靜者雖武庚之叛天下為之騷動不<lb/>
　?而其源則在於王之?邦君之室則不可以不自<lb/>
　反也故我小子當成其敬以修己而已未可征也王<lb/>
　何不違卜而必欲從之乎害與害澣害否之害同王<lb/>
　莽曰予害敢不於祖宗安人圖功而終?師古曰害<lb/>
　讀曰曷正此類也漢孔氏曰王室有害固宜從卜王<lb/>
　氏曰王其咎之害在於不違卜也皆誤矣爾庶邦御<lb/>
<pb n="20b"/>
　事之言既如此故我?人長以此艱難而思乃?嘆<lb/>
　曰四國之叛而我征之信蠢動天下使其無妻之鰥<lb/>
　無夫之寡不得安居而樂業是誠可哀也我非忍於<lb/>
　此也蓋以我繼世以有天下為天之所役使而天之<lb/>
　所遺我者大所投我者艱謂其?然以??之資而<lb/>
　負祖宗之託以嬛嬛在疚之初而當變故之興我當<lb/>
　赫然?憤討平僭叛以?固周家之業非我之自恤<lb/>
　也爾庶邦君而下當以義而安我曰無拘於所憂之<lb/>
<pb n="21a"/>
　可畏縮而不之?也惟當張皇六師?而?殷以成<lb/>
　武王所圖之功蓋武王既克商而有天下矣今乃使<lb/>
　之遺孽?而復續豈不喪武王所圖之功乎爾之所<lb/>
　以安我之義當如此今乃欲舍武庚而不治豈義也<lb/>
　哉蓋邦君御事既以亦惟在王?邦君室咎成王又<lb/>
　以考翼而勉成王故成王自責以為我以一身而負<lb/>
　艱難之責則其毒民以興師者豈為一己之故哉我<lb/>
　之興師既非?一己之私憂凡欲聿追來孝以光大<lb/>
<pb n="21b"/>
　前人也則爾?臣其可以?私意臆之見而不念天<lb/>
　下之大謀與我合謀同心共底安平乎故成王以此<lb/>
　而責之也夫以周家新造而管蔡以叔父之尊挾殷<lb/>
　之餘孽以間王室此固天下之所共怒者也爾邦君<lb/>
　者列周之爵分周之土以為周之藩而尹士庶士御<lb/>
　事又皆食周之?任周之職以?其才能則武庚之<lb/>
　亂宜其協一心以與天下共誅之也今乃倡為不可<lb/>
　征之言者蓋其志苟目前之安而不慮身後之患謂<lb/>
<pb n="22a"/>
　武庚之叛有以服其心則自可不動干戈而平之矣<lb/>
　何必老師費財交鋒接刃而後為得計哉昔湯伐夏<lb/>
　以救民亳之民以為夏罪其如台故咎湯以為不恤<lb/>
　我?舍我穡事而割正夏夫湯之兵為應天順人而<lb/>
　舉也今亳人徒以桀?德作威以敷虐于萬方而亳<lb/>
　邑未被其禍故憚於行役戰?之事而出此言也庶<lb/>
　邦御事之不肯致討于武庚其意亦若是而已矣殊<lb/>
　不知自古有天下之禍常起於一隅而其蔓延之久<lb/>
<pb n="22b"/>
　則?於天下祭仲曰無使滋蔓蔓難圖也蔓草猶不<lb/>
　可除?君之寵弟乎今管蔡以叔父之親武庚以殷<lb/>
　家之裔又與淮夷同惡相濟使其一旦滋蔓?方響<lb/>
　應雖竭天下之力亦未如之何也已矣漢景帝之時<lb/>
　吳楚七國作亂於山東其聲燄甚熾惟漢遣周亞夫<lb/>
　?三十六?軍之兵倍道而進故一鼓而?之不然<lb/>
　不獨?東非漢有也自?以西亦?有累卵之危矣<lb/>
　晉武帝既死惠帝以?童而即祚當是時八王以肺<lb/>
<pb n="23a"/>
　腑之親更相屠?戎羯?之中夏鼎沸?數百年而<lb/>
　後定管蔡武庚之亂而又挾淮夷以為重此其為變<lb/>
　蓋不?於八王與五胡也使成王信邦君御事之言<lb/>
　置而不問惟欲考翼以服之未必無晉之禍故予謂<lb/>
　當武王之喪而卜之以龜也其繇辭已曰有大艱于<lb/>
　西土西土人亦不靜管蔡喪亂於東土則西土之人<lb/>
　宜無所預也而龜辭以為西土之人亦為之不靜者<lb/>
　蓋天下之勢然也晉八王五胡之事蓋可見矣西土<lb/>
<pb n="23b"/>
　人亦不靜則?考之圖功?敗?而不立矣雖成王<lb/>
　所以處已者固未嘗不敬然管蔡商奄之頑愚非文<lb/>
　教之所能遽服故欲成?考之圖功則不可以不征<lb/>
　也成王既謂欲成?考之圖功則管蔡商奄在所必<lb/>
　征不可以邦君御事之所不欲而遂置之也?天之<lb/>
　吉卜又不可以有違苟違卜而不征則吉?轉而為<lb/>
　凶雖欲考翼以終?王之功豈可得哉故我之所以<lb/>
　不違者是乃所以成?考之圖功也如之何而謂我<lb/>
<pb n="24a"/>
　不違卜為非哉故我小子不敢廢上帝之命而違卜<lb/>
　其所以不敢廢上帝命者則以上帝專美文王之德<lb/>
　使之自百里邦而興遂有天下亦惟卜之用而不敢<lb/>
　替也故能受天命以傳於我小子視武王誓師之言<lb/>
　曰朕夢協朕卜襲于休祥戎商必克則是武王之所<lb/>
　以克商者惟以不違卜故也使其違卜則獲罪於天<lb/>
　而無所禱矣故曰予不順天厥罪惟鈞以武王之聖<lb/>
　德尚不敢廢上帝之命而?小子乎武王之克商既<lb/>
<pb n="24b"/>
　獲仁人又加之夢卜之協其天人之應不期而同所<lb/>
　以遂克商而有天下今十夫予翼則是天助我民矣<lb/>
　?又卜之吉哉天人之應亦如武王之世則我之征<lb/>
　武庚不獨成?考之功亦所以述?考之事也洪範<lb/>
　之稽疑汝則從龜從筮從卿士從庶民從是之謂大<lb/>
　同至於謀及卿士庶民之或從或違而龜筮並從則<lb/>
　亦不失其?吉蓋以定天下之業斷天下之疑惟卜<lb/>
　筮之信故也成王之伐武庚雖邦君庶士御事有異<lb/>
<pb n="25a"/>
　言然周公之心既以不疑而卜筮又吉是亦洪範之<lb/>
　所謂吉也?又十夫之予翼以十夫為主則卿士大<lb/>
　夫蓋不盡逆也何為而不可征哉此所以亦惟卜之<lb/>
　用也嗚呼天明畏弼我丕丕基此又嗟嘆而申言之<lb/>
　也言天道無私甚明而可畏今以吉卜而畀我則欲<lb/>
　我討平僭叛以光大周室是天之意其於國家之積<lb/>
　累基業欲弼而成之也天既弼我之基業而我乃不<lb/>
　從卜以征是我自棄其基業矣則天之明畏必?移<lb/>
<pb n="25b"/>
　其禍以延于我邦矣如此則非天之棄周乃周之自<lb/>
　棄也然則如之何而不可征哉邦君庶士御事之人<lb/>
　其不知天命如此周公之所以諄諄反覆而告之也<lb/>
王曰爾惟舊人爾丕克?省爾知?王若勤哉天閟毖<lb/>
我成功所予不敢不極卒?王圖事肆予大化誘我友<lb/>
邦君天棐忱辭其考我民予曷其不于前?人圖功攸<lb/>
終天亦惟用勤毖我民若有疾予曷敢不于前?人攸<lb/>
受休畢王曰若昔朕其逝朕言艱日思若考作室既底<lb/>
<pb n="26a"/>
法厥子乃弗肯堂矧肯構厥父菑厥子乃弗肯播矧肯<lb/>
穫厥考翼其肯曰予有後弗棄基肆予曷敢不越卬敉<lb/>
?王大命若兄考乃有友伐厥子民養其勸弗救王曰<lb/>
嗚呼肆哉爾庶邦君越爾御事爽邦由哲亦惟十人?<lb/>
知上帝命<lb/>
　當周之初基其所以固結民心而維持社稷者未久<lb/>
　也武王遽棄?臣而傳於童孺之成王焉大位姦之<lb/>
　窺也?主邪之伺也則當時已有岌岌之勢矣而?<lb/>
<pb n="26b"/>
　管蔡以兄弟之親而肆其無根之言武庚以殷商之<lb/>
　孽而?其克復之志淮夷以介鱗之種而逞其吞噬<lb/>
　之心三惡相濟興兵而西民心一?則周之社稷其<lb/>
　存亡蓋未可知也如是則豈武王之所望於後人以<lb/>
　建立綱紀而鞏固基業之本志哉龜繇之辭謂西土<lb/>
　之大而亦?不靜其言非不驗也而邦君御事乃?<lb/>
　其臆見謂西土之所以不靜者惟在夫王?邦君室<lb/>
　有以致之耳苟自反而考翼則所謂大艱者不足慮<lb/>
<pb n="27a"/>
　也何事興干戈然後能勝之哉殊不知武庚挾管蔡<lb/>
　淮夷以叛其志不細也如縱之而不誅則猶養疽囊<lb/>
　焉不知?潰而?也御事邦君既不肯從周公以征<lb/>
　而?其私見以苟一時之安使周公驅之以勢脅之<lb/>
　以威夫誰敢有異議哉然而周公之心則不忍劫其<lb/>
　不服之心而彊使之以事其所以告喻之者反覆宛<lb/>
　轉欲以曉其未悟之情使其釋然而醒然後與之東<lb/>
　討不義故自弼我丕丕基以上所以陳述其東征之<lb/>
<pb n="27b"/>
　事蓋?從吉卜以服上天之命而繼武王之成績非<lb/>
　我之好大喜功而為是舉也其言詳而明嚴而盡固<lb/>
　無餘?矣然周公之心猶以為未也又從而告喻之<lb/>
　凡言王曰者皆語之更端也蓋所以曉譬未悟者不<lb/>
　得不然此古人忠厚之心也爾惟舊人者言爾邦君<lb/>
　御事皆舊有位之人事武王者也周家之業自后稷<lb/>
　公劉以來至於太王王季文王積?累功以肇造區<lb/>
　夏武王繼之又能兢兢業業夙夜匪懈以致其勤然<lb/>
<pb n="28a"/>
　後克商而有天下爾既先世之舊人當大能?省前<lb/>
　事豈不知?王若是之勤哉而今也有武庚之變苟<lb/>
　舍而不治則?王之勤勞以遺後人者?無所繼而<lb/>
　卜世三十卜年八百之?於我而殄?矣蓋武庚之<lb/>
　叛是天之閉塞以使我毖?蓋欲其操心危而慮患<lb/>
　深養其德慧術智於疢疾之中此正我戡定禍亂以<lb/>
　成功之所也我其敢不極盡而使無遺力以終?王<lb/>
　所圖之事乎盡力以終其所圖之事則?王之勤勞<lb/>
<pb n="28b"/>
　以遺我後人者乃為有所待也爾既知天胡不為我<lb/>
　而扇為此異論哉故我今諄諄然反覆論難使汝之<lb/>
　心信然以為如此故曰肆予大化誘我友邦君也孟<lb/>
　子曰有如時雨化之者?子曰夫子循循然善誘人<lb/>
　化誘者有優游不迫之意盤庚曰盤庚?于民此篇<lb/>
　云肆予大化誘我友邦君曰?曰化誘皆先王忠厚<lb/>
　之道也天棐忱辭言空言無實者不足以感天之所<lb/>
　以輔我惟以我有至誠之辭非矯偽飾以誣天也然<lb/>
<pb n="29a"/>
　天不言胡為而知天之輔我哉惟考之於民而已十<lb/>
　夫以民獻而來助於是則民助之矣民助之則天助<lb/>
　之也蓋可見矣天既輔我予何敢不討平僭叛以安<lb/>
　周室使前?人所圖之功於是而有所終乎武庚之<lb/>
　亂非天棄周而復商也蓋以此而勤勞毖?我民使<lb/>
　其憂畏之心未嘗暫替若人有疾則其謹起居節飲<lb/>
　食嘗藥石以去斯疾者其心當如何也則我何敢不<lb/>
　奉順天意以從吉卜使于前?人所受之美命於此<lb/>
<pb n="29b"/>
　而有終乎卒?王圖事于前?人圖功攸終者蓋欲<lb/>
　紹隆基業以繼前人之成績也于前?人攸受休畢<lb/>
　者蓋欲永膺?數以繼武王之美命也唐孔氏曰三<lb/>
　者文辭?同義不甚異大意推言當終文王之業須<lb/>
　征逆亂之賊丁?以勸民耳此?是也但不當以?<lb/>
　王為文王耳或者於此之類皆必從而為之?錙銖<lb/>
　而較之皆鑿?也王曰若昔朕其逝孔氏曰順古道<lb/>
　我其?東征矣王氏亦曰順古之道以朕其往而征<lb/>
<pb n="30a"/>
　之也然上文但言前人之烈待我而後成不可不順<lb/>
　天命以征之初無有順古道之事則與上文不接蘇<lb/>
　氏曰如我本意則昔者已往矣所以至今者以言艱<lb/>
　而日思也此?是也蓋當武庚之亂周公遂欲舉天<lb/>
　下之兵以征之其所以遲遲而未行則以邦君御事<lb/>
　之言謂其艱大而不可輕動我以此言?之於心而<lb/>
　日日在念也雖以艱大之言而日思之然上考天心<lb/>
　下稽人事則其勢蓋所必征不可以其艱大而不以<lb/>
<pb n="30b"/>
　身當其責也故以作室耕事而喻焉人之作室其父<lb/>
　已審其向背定其?下而致法矣其子乃不肯為之<lb/>
　堂基?肯締構一屋乎人之耕田其父既已反土而<lb/>
　菑其子乃不肯為之播種?肯俟成熟而穫之乎夫<lb/>
　作室耕田非是父既底法而其堂架必委之於子父<lb/>
　既菑田而其播種必委之於子蓋設為此論故也武<lb/>
　王初基而遽即世猶父之底法菑而未能成效也今<lb/>
　武庚之亂我尚不能討而滅之以安社稷於幾危其<lb/>
<pb n="31a"/>
　敢望周家之世世享祚而不?乎厥考翼其肯曰予<lb/>
　有後弗棄基蓋父之底法菑田是欽其事也父欽其<lb/>
　事而子無以繼之則其父豈肯曰我之有後弗棄基<lb/>
　業乎必自以為不幸而無後也武王克商而成王不<lb/>
　能殄?商之遺孽則武王在天之靈當以為如何哉<lb/>
　故我今不敢不於我之身持循?王之大命而平定<lb/>
　凶逆以定國家之基業也王氏曰於我者不敢以諉<lb/>
　後人也武庚之叛在成王即位之初周公攝政之日<lb/>
<pb n="31b"/>
　則夫平定凶逆以奠國家之基業者正成王周公之<lb/>
　責也使其不以此自任則豈足以為武王之子乎爾<lb/>
　邦君御事之不肯從我以征無乃為不足以堪前人<lb/>
　所付託之重乎故成王以此而自勉也若兄考乃有<lb/>
　友伐厥子民養其勸弗救漢孔氏曰若兄弟父子之<lb/>
　家乃有朋友來伐其子民養其勸弗救者以子惡故<lb/>
　以此四國?誅而無救者罪大故也蘇氏之?與此<lb/>
　亦不甚相?夫古人之取譬雖假設言亦必近於人<lb/>
<pb n="32a"/>
　情父之底法而子不肯堂父之菑田而子弗肯播蓋<lb/>
　子之弗祗厥父事而弗負荷則其至於此者蓋有之<lb/>
　矣未有父子兄弟之家至於朋友伐其子而不之救<lb/>
　者夫兄弟?于牆外禦其侮同室之人?被?纓冠<lb/>
　而?救可也蓋其情之所在有不期然而然者豈以<lb/>
　不救?是乎孔氏之??不近人情矣而諸家之?<lb/>
　大抵迂曲惟王氏闕之?得於是又嗟嘆而言曰肆<lb/>
　哉漢孔氏以歎今伐四國必克之故以告諸侯及臣<lb/>
<pb n="32b"/>
　下治事者孔氏之意以肆訓今故?此言爾雅曰肆<lb/>
　今也則肆之訓今固有此理然經但言肆傳遂以為<lb/>
　今可也又以?今伐四國必克之豈肆之一字而道<lb/>
　理如此其多其?蔓衍不足取也王氏以肆??危<lb/>
　難而無所毖蘇氏以肆?過亦皆迂曲不如?師古<lb/>
　之?王莽之作大誥亦曰嗚呼肆哉而師古曰肆勸<lb/>
　也勸令陳力蓋當武庚之叛邦君御事與國同其休<lb/>
　戚者固宜投?而起赴功趨事以致其協?之力今<lb/>
<pb n="33a"/>
　既有異議而不肯從我以征則其心必遷延齟齬而<lb/>
　不陳力矣故嗟嘆而欲其陳力以戡難也其所以告<lb/>
　諭邦君御事之?而勸之陳力者則以爽邦由哲故<lb/>
　也爽與用爽厥師同蓋當夫朝廷有大議論國有大<lb/>
　利害彼以?是此以?非彼以?否此以?可互相<lb/>
　矛盾紛紜交錯而不?焉非有大過人之智足以?<lb/>
　斷定大計則安能使邦之爽明而無疑謀哉此爽邦<lb/>
　所以由哲人也武庚之亂神人之所共怒周公相成<lb/>
<pb n="33b"/>
　王固有必征之意而邦君御事乃以?不可周公成<lb/>
　王亦以此之故?之遲回而不?既此十人惠然而<lb/>
　來而皆以?可征則我得其左右之助而國論自此<lb/>
　定矣則夫十人者蓋哲人也十人之所以?哲人者<lb/>
　以其能?知上帝之命故也故天之眷顧於我周家<lb/>
　其情蓋未艾也既使之克商而有天下矣雖然遺孽<lb/>
　?間而起而天之心未庸釋也彼天之於人君其去<lb/>
　就從違之間不容毫釐之差順之則吉逆之則凶吉<lb/>
<pb n="34a"/>
　凶相承殆反覆手耳自非迪知天命者不能奉而順<lb/>
　之也天之於周既示吉卜矣而邦君御事乃?其臆<lb/>
　見循其私欲以?不可征欲王違卜而不用是不能<lb/>
　知上帝之命也惟此十人知天命之固如此遂奮不<lb/>
　顧身以來助其謀則成王之心自此判矣安得而不<lb/>
　爽哉既爽邦由哲則爾邦君御事不可以不陳力也<lb/>
越天棐忱爾時罔敢易法矧今天降戾于周邦惟大艱<lb/>
人誕鄰胥伐于厥室爾亦不知天命不易予永念曰天<lb/>
<pb n="34b"/>
惟?殷若穡夫予曷敢不終朕?天亦惟休于前?人<lb/>
予曷其極卜敢弗于從<lb/>
　漢孔氏曰於天輔誠汝天下是知無敢易天法?今<lb/>
　天下罪于周使四國叛乎蓋始既言越棐忱爾時周<lb/>
　敢易法矧今天降戾于周邦則孔氏從而訓釋之不<lb/>
　得不如此云云也其意謂天所輔者惟至誠不欺之<lb/>
　人故天下無敢變易法度以自?于天今四國之叛<lb/>
　是易法也然王氏以此?不可知而闕之蓋亦謹疑<lb/>
<pb n="35a"/>
　之義也大艱人謂三監也三監以兄弟手足之親挾<lb/>
　武庚之叛間釁王室以是大近相伐於其室家之中<lb/>
　室家之人至於有相吞?之志而不利於國家則於<lb/>
　大義不可以不征也蓋三叔雖周公之兄弟然既挾<lb/>
　武庚以叛則是周公之讎矣正猶石厚助州吁不軌<lb/>
　之謀則石碏當舉大義以滅之而爾邦君御事反以<lb/>
　?不可征是爾不知天命之不易也天之命無常可<lb/>
　謂難矣今有吉卜而不用則安知其不?凶乎此其<lb/>
<pb n="35b"/>
　不易也爾不知天命之不易則邦無自而爽安可不<lb/>
　從我以征哉唐孔氏曰管蔡導武庚?亂此篇?於<lb/>
　管蔡者猶難以伐弟?言故專?武庚罪耳此?雖<lb/>
　是而未之盡也蓋三叔之於武庚讎也其於周公兄<lb/>
　弟也今乃舍其兄弟而挾武庚以叛其惡播於天下<lb/>
　矣邦君御事必知其?可誅不以兄弟而疑之也其<lb/>
　所以?不可征者第以禍?於東土而西土無預焉<lb/>
　故貪目前之安不肯從事於干戈欲成王考翼而彼<lb/>
<pb n="36a"/>
　自服也殊不知縱之而不誅則其禍必浸?於西土<lb/>
　其何以繼前人之業而舉上天之命乎故其兆之辭<lb/>
　以?西土亦?不靜周公既舉此以告之矣又謂其<lb/>
　誕鄰胥伐于厥室其可以貪日前之安而不討之哉<lb/>
　故其所誥之辭?於管蔡也予永念曰予曷敢不終<lb/>
　朕畝言管蔡之所以叛則以殷之遺孽猶有存者必<lb/>
　以此藉口也故我之長念則謂天以紂之暴虐而改<lb/>
　命我周其於殷人也若穡夫治田去其稂莠必芟夷<lb/>
<pb n="36b"/>
　?崇之?其本根勿使能植而後已今也有遺種焉<lb/>
　則我何敢不如田畝之終而畢其事乎蓋武庚之叛<lb/>
　不去則?不終朕畝矣武王之伐紂也其誓師曰除<lb/>
　惡務本正如此終朕畝之謂也蓋紂不克則其本不<lb/>
　除武庚不除則其本不終然武王既以務本?言周<lb/>
　公既以終畝?言則其於殷蓋疾之甚矣至其滅紂<lb/>
　則封武庚誅武庚則封?子者蓋武王之所欲誅者<lb/>
　紂而已武庚何罪焉成王之所欲誅者武庚而已微<lb/>
<pb n="37a"/>
　子何罪焉蓋惡之止於其身者聖人之忠厚也與夫<lb/>
　惡相而惡木?之姓惡?而惡水中之蟹其遷怒也<lb/>
　有間矣天以吉卜錫我周家使我周家仗大義以滅<lb/>
　殷者亦惟休美于前?人使長享天下也我今何以<lb/>
　極卒?王之圖功哉惟從吉卜則可矣故卜不敢不<lb/>
　從也而邦君御事乃以不違卜?非何哉<lb/>
率?人有指疆土矧今卜并吉肆朕誕以爾東征天命<lb/>
不僭卜陳惟若?<lb/>
<pb n="37b"/>
　言天下之疆理莫非王者之土皆前人之指意者我<lb/>
　但率循謹守之而已矣今三監之叛使欺王?固不<lb/>
　可不征以奠其疆界?於卜龜而并吉則其勝之也<lb/>
　必矣故今我大以爾邦君御事東向征之夫命之於<lb/>
　天無有差忒卜之所陳既已若是可以無疑矣王氏<lb/>
　曰武庚所擇以?商臣三叔周所任以商事者也其<lb/>
　材似非庸人方主?國疑之時相率而?亂非周公<lb/>
　?征則國家安危存亡殆未可知然承文武之後賢<lb/>
<pb n="38a"/>
　人?多而?知上帝以?此議者十夫而已?後世<lb/>
　之末流欲大有?者乃欲取同於汙俗之?人乎王<lb/>
　氏此言假之以?新法之地也故每於盤庚遷都周<lb/>
　公東征以傅?其?而私言之以寓其意焉殊不知<lb/>
　已之所?與盤庚周公之事相近而實不侔也盤庚<lb/>
　之遷都?以奉上天之命而復先王之業也不遷則<lb/>
　有墊溺之患周公之東征亦?以奉上天之命而終<lb/>
　前人之功也不征則有割據之禍而當時邦伯師長<lb/>
<pb n="38b"/>
　邦君御事玩一時之安而不慮他日之憂故扇?異<lb/>
　論以?其上盤庚周公於此惟不忍以利驅而勢迫<lb/>
　之故丁?反覆至於再三必使之心?誠服而後已<lb/>
　非是誥之而不從則遂脅之以刑威而有所不恤也<lb/>
　蓋必使其心皆信其所?而後與之共事使其誥之<lb/>
　而不從而遂有所不恤則其與不誥也何以異哉故<lb/>
　盤庚之遷周公之征雖其始也有異同之論而其既<lb/>
　已誥之矣則莫不改心易慮惟上之是聽不獨民獻<lb/>
<pb n="39a"/>
　十夫以?可征也如王氏之?則是周公之東征?<lb/>
　其議者十夫而已其餘無預也蘇氏曰盤庚大誥皆<lb/>
　違?自用者所以藉口蓋?王氏而?也<lb/>
?子之命　　　　　　周書<lb/>
成王既黜殷命殺武庚命?子?代殷後作?子之命<lb/>
?子之命<lb/>
　?子之篇曰詔王子出?孔子曰?子去之則?子<lb/>
　當紂之時蓋處可疑之地不可以諫而去商矣雖其<lb/>
<pb n="39b"/>
　去商然亦遯于荒野而已未適他國也及武王既克<lb/>
　紂痛社稷之無主於是始抱祭器以歸周左氏傳曰<lb/>
　許僖公見楚子面縳銜璧大夫衰絰士輿櫬楚子問<lb/>
　諸逄伯對曰昔武王克商?子?如是武王親釋其<lb/>
　縛受其璧而祓之焚其櫬禮而命之使復其所史記<lb/>
　宋世家亦曰武王克商?子?乃持祭器造於軍門<lb/>
　肉袒面縛左牽羊右把茅膝行而前以告武王乃釋<lb/>
　?子復其位此二?皆謂?子雖去商而其歸周也<lb/>
<pb n="40a"/>
　乃在於武王克商之後但史記既謂其面縛而又稱<lb/>
　其牽羊把茅此其?異同耳唐孔氏所以闢其失也<lb/>
　?子既歸于周但以殷之封爵居其舊位而已左傳<lb/>
　所謂復其所史記所謂復其位是也蘇氏曰武王?<lb/>
　立殷後必以箕子?首?子次之而卒立武庚者必<lb/>
　二子辭焉某竊以謂不然夫武庚之不肖固不如箕<lb/>
　子?子使武王之命殷後擇其賢而立之則必以箕<lb/>
　子?子先於武庚矣然其所以立武庚以?商之後<lb/>
<pb n="40b"/>
　者非二子之?而後立之也以其勢不可以不立武<lb/>
　庚也湯之放桀必建立夏之子孫以奉其祭祀然後<lb/>
　更擇土地以封之而已桀之故都則不使其子孫因<lb/>
　而都也故其自夏而歸之亳則已謂之黜夏命矣武<lb/>
　王之伐紂其志亦欲如湯之放桀苟其自竄放遐荒<lb/>
　之地而不復居庶人之上以罹其凶害則應天順人<lb/>
　之義畢矣不幸殷人倒戈之師自相屠滅并及於紂<lb/>
　武王之本志無以自明也於是使其子武庚因殷之<lb/>
<pb n="41a"/>
　故都奉其祭祀以致其不忍之心惟其因故都以立<lb/>
　商後而致其不忍之心則當是時也武庚以紂之嫡<lb/>
　子幸?於倒戈之後舍武庚而不立尚誰立哉某竊<lb/>
　謂武王之立商後蓋屬意於武庚矣非二子辭而不<lb/>
　受然後及之也然則武王之立武庚蓋出於不得已<lb/>
　也夫滅其父而立其子又使因其好草竊姦宄之徒<lb/>
　而君之則其?間而肆亂也必矣故命三叔以懿親<lb/>
　而監之苟三叔不挾之以叛則武庚雖動得乎既不<lb/>
<pb n="41b"/>
　可動則必?享其富貴以終其身傳之子孫而未艾<lb/>
　也如此則何由而黜其命乎故洪範之序但言勝殷<lb/>
　而不曰黜殷命如湯誥之所言也惟武庚忘我國家<lb/>
　之大造而與三叔同惡竊?周公既已東征而誅之<lb/>
　矣則朝歌不復可以立商家之子孫雖不可不擇其<lb/>
　賢子孫以?湯王之後然遂不封之於商丘矣則殷<lb/>
　命自此而黜焉此序所以先言成王既黜殷命而殺<lb/>
　武庚然後繼之曰命?子?代殷後也??子之名<lb/>
<pb n="42a"/>
　也武王之擇殷後也?子以帝乙之長子紂之庶兄<lb/>
　而又有賢?故以宋封之蓋武王之立商後則因其<lb/>
　故都至成王之封?子則始國於宋樂記曰武王克<lb/>
　殷既下車立殷之後於宋此??誤矣唐孔氏曰?<lb/>
　子初封於宋不知何爵此時因舊宋命之?公令?<lb/>
　湯後此蓋順樂記之言而文致之耳未必有所據也<lb/>
　其封?子也則?書以命之蓋陳其所以封之之意<lb/>
　而勉以所當?之事後世之命官則必以制書蓋出<lb/>
<pb n="42b"/>
　於此然如?命畢命則不加之字而此則加之字者<lb/>
　蓋?命畢命二字足以成文而此言?子命則非文<lb/>
　辭之體故必加之字也?子者殷圻?之爵也既已<lb/>
　封之宋則當曰宋公今不曰宋公之命而以?子之<lb/>
　命名篇猶稱殷爵者箕子?子雖已歸於周而以商<lb/>
　爵稱者蓋殷臣之客於周者也?子雖封於宋徒以<lb/>
　武庚既死而無後不可使先王之祀自此而?也乃<lb/>
　若其志則未嘗有臣周之意也故雖爵?上公尹?<lb/>
<pb n="43a"/>
　東夏而以殷爵圻?之封?稱號此其所以命篇曰<lb/>
　?子之命至於後世子孫亦皆以?子稱之非有他<lb/>
　爵諡也箕子之於朝鮮非就封也意其引遯而去不<lb/>
　食周粟如伯夷之?於首陽也武王訪而得之於朝<lb/>
　鮮然後因而封之雖封於朝鮮而猶稱箕子也箕子<lb/>
　既已遯矣則其代殷後者非?子而何惟二子雖歸<lb/>
　於周而未嘗臣周此其所以與比干並稱而?仁也<lb/>
王若曰猷殷王元子惟稽古崇德象賢統承先王修其<lb/>
<pb n="43b"/>
禮物作?于王家與國咸休永世無窮<lb/>
　猷者?語之辭也?子帝乙之長子也故謂之殷王<lb/>
　元子殷王指帝乙也其母未立?后而生?子既立<lb/>
　而生紂故以?子?庶而紂?嫡紂立而?子不立<lb/>
　其實?子?長子又在所當立者也成王?封?子<lb/>
　於宋故?語曰猷而以殷王元子呼之自此而下則<lb/>
　言其所以封之之意也蓋?子箕子之於周不惟其<lb/>
　身有不?臣之義而周家之於二子亦以?禮待之<lb/>
<pb n="44a"/>
　不責其?臣也故武王訪洪範則曰嗚呼箕子成王<lb/>
　命?子曰猷殷王元子皆尊之之辭也其曰猷殷王<lb/>
　元子正洪範嗚呼箕子之類也王氏以元?善之長<lb/>
　此蓋泥於易之言謂?子?紂之諸子故從而?之<lb/>
　?耳其實?子者帝乙之首子當從史記之?也惟<lb/>
　稽古崇德象賢此則?言其所以封之之意也林子<lb/>
　和曰立?子以?殷後以周室言則?稽古本成湯<lb/>
　而言之則曰崇德自?子而言則曰象賢此說是也<lb/>
<pb n="44b"/>
　前世帝王既以膺天之?數以君臨萬國雖其後世<lb/>
　?滅不復履天下之籍亦必建之一邦使之宗廟世<lb/>
　世血食者非特不忍?人之祀亦所以存一代之制<lb/>
　也中庸曰王天下有三重焉郊特牲曰天子存二代<lb/>
　之後猶尊賢也尊賢不過二代此皆古之道也故成<lb/>
　王稽而考之以立?子而代殷後也其代殷後者則<lb/>
　以成湯之有?故也此之謂崇德其立?子者則以<lb/>
　?子之賢克肖其祖也此之謂象賢蓋非成湯之盛<lb/>
<pb n="45a"/>
　德有奕世之餘慶則何以使其爵土之不?非?子<lb/>
　之賢則何以繼先人之緒而修其制度乎自統承先<lb/>
　王至與國咸休永世無窮此則言其所以稽古者當<lb/>
　如是也自嗚呼乃祖成湯至德垂後裔此則言湯之<lb/>
　德不可不崇也自爾惟踐修厥猷至尹?東夏此則<lb/>
　言?子之賢不可不立也禮記大傳曰立權度量考<lb/>
　文章改正朔易服色殊徽號異器械?衣服此其所<lb/>
　謂與民變革者也夫三代之興既已受命矣則其一<lb/>
<pb n="45b"/>
　代之制如正朔服色之類莫不更張而一新之既已<lb/>
　立一代之制矣然三王之道若循環終而復始前代<lb/>
　之制豈可遂使之湮沒而不傳乎然必立二王之後<lb/>
　使之各承其先王之統而修其一代之禮物禮物即<lb/>
　服色正朔之類是也惟其立二王之後使之各承其<lb/>
　先王之統而修一代之禮物其於天子蓋有不臣之<lb/>
　義故作?于王家也振鷺之詩曰我客戾止有客之<lb/>
　詩曰有客有客皆言其?王家之?也左氏傳曰宋<lb/>
<pb n="46a"/>
　先代之後也於周?客天子有事膰焉有喪拜焉有<lb/>
　事而膰有喪而拜其?之禮蓋若此之類也然其作<lb/>
　?也豈特一再傳而已哉蓋?與國皆美上下同享<lb/>
　其慶以至於永世無窮也<lb/>
嗚呼乃祖成湯克齊聖廣淵皇天眷佑誕受厥命撫民<lb/>
以?除其邪虐功加于時德垂後裔爾惟踐修厥猷舊<lb/>
有令聞恪?克孝肅恭神人予嘉乃德曰篤不忘上帝<lb/>
時歆下民祗協庸建爾于上公尹?東夏<lb/>
<pb n="46b"/>
　既言稽古以立先代之後其道當如此於是言湯之<lb/>
　德存則有以澤斯民沒則有以裕後昆此其所以立<lb/>
　其後而奉其祀也故嗟嘆而言曰爾之先祖成湯有<lb/>
　齊聖廣淵之四德故?上天之所眷顧佑助大受其<lb/>
　命以代桀而有天下也史記曰?而徇齊裴絪曰齊<lb/>
　速也左傳曰齊聖廣淵杜預曰齊中也蘇氏則以齊<lb/>
　訓肅後世以齊?諡蓋出於此諡法曰整肅篤?曰<lb/>
　齊蘇氏所謂肅蓋謂此也淵深也湯既受天之命以<lb/>
<pb n="47a"/>
　伐夏救民故其撫綏斯民則以?仁之德而桀之滅<lb/>
　德作威以敷虐於萬方百姓者一朝而除矣夫兵凶<lb/>
　器也戰危事也而湯之十一征乃使斯民望之若大<lb/>
　旱之望雲霓也其未至也則曰胡?後我其已至也<lb/>
　則曰徯我后后來其蘇蓋桀以邪虐湯以?仁故斯<lb/>
　民引領而望之湯以仁義之師拯民於塗炭則其除<lb/>
　殘去暴之功加于一時而其?之盛餘慶所逮可以<lb/>
　及其後世之苖裔故雖更紂之虐武庚之叛而成王<lb/>
<pb n="47b"/>
　卒立?子以代其後屢?而復續也湯之德固可以<lb/>
　庇覆于後人而使之有爵土然非?子之象賢亦何<lb/>
　以無忝厥祖而?湯之子孫乎故遂言爾惟踐修厥<lb/>
　猷蓋謂湯之道爾能踐而修之無所越焉踐與修身<lb/>
　踐言之踐同謂履而行之也既能率由爾祖之道則<lb/>
　其令聞之播於天下其來也舊矣非始於今日也既<lb/>
　舊有令聞而又儼恪戒?盡其孝道以肅恭神人此<lb/>
　蓋指其抱祭器以歸周之事也夫?子不忍商家基<lb/>
<pb n="48a"/>
　緒之墜於是持其祭器以歸周使殷之先后復享其<lb/>
　禋祀傳之子孫而不?其可謂恪?克孝肅恭神人<lb/>
　矣故我一人謂汝之德實篤厚而不可忘也非特予<lb/>
　一人之嘉之也上帝亦嘉汝之德而無不歆享下民<lb/>
　亦嘉汝之德而莫不敬和爾之德既合於予一人又<lb/>
　合於天又合於民則宜其列爵分土以九命之公而<lb/>
　正?東夏之民也宋在王室之東故謂之東夏王者<lb/>
　之後稱公故曰建爾于上公也王氏曰?子?商後<lb/>
<pb n="48b"/>
　得郊故稱其上帝時歆上帝時歆然後許之郊宜矣<lb/>
　此說是也王者之後得用郊天之禮禮記曰杞之郊<lb/>
　也禹也宋之郊也契也是也?子之?既?上帝之<lb/>
　所歆則其祀帝於郊也神其吐之乎<lb/>
欽哉往敷乃訓?乃服命率由典常以蕃王室?乃烈<lb/>
祖律乃有民永綏厥位毗予一人世世享德萬邦作式<lb/>
俾我有周無斁嗚呼往哉惟休無替朕命<lb/>
　自此而下則戒?之辭言不可不敬其事言爾之往<lb/>
<pb n="49a"/>
　而就國當布汝之教訓以?斯民也宋?二王之後<lb/>
　則成湯之廟得用天子之禮樂而?子身?諸侯則<lb/>
　惟當循上公九卿之禮此二者之間不可以毫釐差<lb/>
　僭之故又戒之曰?乃服命率由舊章蓋偪生於僭<lb/>
　僭生於疑非疑無僭非僭無偪能?之而以典常自<lb/>
　守則安有僭偪之過哉如魯實侯爵乃以天子禮樂<lb/>
　祀周公既不?矣其後遂用於?公之廟於是季氏<lb/>
　僭八佾三家僭雍徹以至有二國逐君之禍蓋其源<lb/>
<pb n="49b"/>
　一開則其末流無所不至魯雖僭天子之禮樂以祀<lb/>
　周公故其後則用之於?公之廟又用之於三家之<lb/>
　庭宋既用天子禮樂於成湯之廟則其於服命可不<lb/>
　?之哉成王之於宋其?之如此則其於魯必不賜<lb/>
　之以天子之禮樂也意者周室既衰而魯僭天子之<lb/>
　禮遂設?此辭謂本成王之時伯禽受之非我之罪<lb/>
　也唐孔氏嘗謂周禮所載公侯伯子男土地之制乃<lb/>
　諸侯自以國土?大皆違禮義乃除去本經妄?之<lb/>
<pb n="50a"/>
　說予於魯用天子禮樂亦云既能?其服命以率由<lb/>
　典章以謹其侯度而無不盡其道矣故上則可以藩<lb/>
　屏王室以維持其社稷?則可以光大烈祖而?揮<lb/>
　其道德下則可以整齊斯民而率循其法度如此則<lb/>
　?而不危滿而不溢永安于上公之位以輔我一人<lb/>
　雖世世可以享其德以保其邦家至於萬邦之廣亦<lb/>
　?以汝而?式則使我有周於宋永無厭斁之情矣<lb/>
　蓋立二王之後欲其統承先王故勉之以洪乃烈祖<lb/>
<pb n="50b"/>
　欲其修其禮物勉之以?乃服命欲其永世無窮故<lb/>
　勉之以世世享德欲其作?于王家與國咸休故勉<lb/>
　之以俾我有周無斁有周無斁即有客之詩所謂在<lb/>
　此無斁是也嗚呼者又嗟嘆以重其言也言我之所<lb/>
　以命汝者其言丁?反覆如此則爾之往即爾封惟<lb/>
　無廢我所命汝之言服膺而勿失則其體莫大於此<lb/>
　矣蘇氏曰方武庚叛後而封?子?子蓋處可疑之<lb/>
　地而命之曰上帝時歆又曰洪乃烈祖又曰萬邦作<lb/>
<pb n="51a"/>
　式此三代之事非後世之所能及誠哉是言也<lb/>
唐叔得禾異?同穎獻諸天子王命唐叔歸周公于東<lb/>
作歸禾周公既得命禾旅天子之命作嘉禾<lb/>
　<lb/>
　<lb/>
　<lb/>
　<lb/>
　<lb/>
<pb n="51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書全?卷二十七<lb/>
</p>
<p>
</p>
  </div>
</body>
</text>
</TEI>