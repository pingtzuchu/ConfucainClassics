<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩傳詩說駁義卷三</head> <lb/>
    <p>
<pb n="1a"/>
欽定四庫全書<lb/>
　詩傳詩說駁義卷三<lb/>
　　　　　　　　　　翰林院檢討毛?齡撰<lb/>
　　齊<hi>八條</hi>
　　　營<lb/>
詩傳齊俗習于田賦營詩說同按詩本作還漢書地理<lb/>
志云臨淄名營丘故齊詩曰子之營兮遭我虖嶩之間<lb/>
兮?師古謂毛詩作還齊詩作營故此亦以還為營但<lb/>
<pb n="1b"/>
子貢說詩不知所主申培魯詩宗又襲齊詩何也或曰<lb/>
營既是地則下章子之昌子之茂又作何解後見賈逵齊<lb/>
魯韓毛氏異同及崔靈恩集註有云昌茂亦齊地後好<lb/>
事者直云營丘故城即濰之昌樂茂即泰山之牟牟茂<lb/>
通<lb/>
　　　丰<lb/>
詩傳公子小白適營齊人慕之賦丰詩說亦然此鄭詩<lb/>
也入此者必以詩中子之昌兮與前還詩語同俟我于<lb/>
<pb n="2a"/>
堂又與後著詩語同故耳如王風采葛篇有一日不見<lb/>
如三月兮語鄭風子衿篇亦有是二語遂以子衿為王<lb/>
風其譎祕皆此類<lb/>
　　　南山<lb/>
詩傳襄公留姜氏于齊魯桓公不能制齊人刺之賦南<lb/>
山詩說南山襄公久留文姜齊人刺之按春秋公與夫<lb/>
人如齊公即薨于齊無久留而公不能制之事若焦氏<lb/>
易林云襄送季女至于蕩道齊子旦夕留連久處則指<lb/>
<pb n="2b"/>
文姜初歸魯時故曰襄送季女如春秋齊侯送姜氏于讙<lb/>
是也?讙非蕩道送姜氏者是齊僖不是齊襄焦氏故<lb/>
誤耳<lb/>
　　　載敺<lb/>
詩傳襄公伐?姜氏?之于師賦載敺詩說載敺齊襄<lb/>
納?朔抗王人魯人從之文姜歸齊以犒師齊人刺之<lb/>
按春秋莊五年春夫人姜氏如齊師冬公?齊人伐?<lb/>
則伐?冬時事夫人如齊師在春非伐?時或齊更有<lb/>
<pb n="3a"/>
師則不可必耳若胡氏傳引此詩證如師事曰彭彭多<lb/>
貌儦儦?貌亦引詩數姜往事如此非謂此詩即如師<lb/>
時作也至于伐?為納朔公羊傳曰伐?納朔也乃一<lb/>
事而彼此分見詩傳曰伐?詩說曰納朔作偽之故為<lb/>
賣弄乃爾<lb/>
　　　猗嗟<lb/>
詩傳魯莊公?齊大夫狩于禚齊人譏之賦猗嗟詩說<lb/>
猗嗟魯莊公朝于齊遂及齊大夫狩禚齊人刺之賦也<lb/>
<pb n="3b"/>
按莊公無朝齊事唯狩禚有之然是齊侯非齊大夫春<lb/>
秋莊四年公及齊人狩于禚公羊傳云公曷乎與?者<lb/>
狩齊侯也齊侯則其稱人何諱與?狩也榖梁傳亦云<lb/>
齊人者齊侯也其曰人何也卑公之敵所以卑公也則<lb/>
狩禚為齊侯非齊大夫矣若其以此詩為狩禚詩者徒<lb/>
以詩中有射則臧兮終日射侯諸語耳然曰射侯曰不<lb/>
出正則明是樹侯以射非狩也按射禮大射以皮?射<lb/>
以正燕射以獸此曰正正是賓射與兩君相見禮合則以<lb/>
<pb n="4a"/>
此詩為狩亦非是<lb/>
　　　風雨<lb/>
詩傳齊桓公相管仲以匡天下齊人美之賦風雨詩說<lb/>
同按左傳昭十六年鄭六卿餞韓宣子于郊宣子曰二<lb/>
三君子請皆賦起亦以知鄭志子游賦風雨宣子喜曰<lb/>
賦不出鄭志則明是鄭詩而乃移入齊作偽之不審量<lb/>
如此<lb/>
　　　?鳴<lb/>
<pb n="4b"/>
詩傳桓公好??姬箴之賦?鳴詩說?鳴?姬勸桓<lb/>
公以勤政故作此詩按劉向列女傳云桓公好淫樂?<lb/>
姬為之不聽鄭?之音桓公乃立?姬為夫人號管仲<lb/>
為仲父曰夫人治?管仲治外張華女史箴亦曰?女<lb/>
矯桓耳志和音是也但劉向是說有未可信者按左傳<lb/>
齊侯好?多?寵?嬖如夫人六人長?姬生武孟少<lb/>
?姬生惠公則二?姬亦皆在所嬖之數未聞有特稱<lb/>
賢者及鄭姬生孝公公與管仲屬孝公子宋襄公以為<lb/>
<pb n="5a"/>
太子雍巫有寵于共姬因寺人貂以薦羞于公公許之立<lb/>
武孟管仲卒易牙入與寺人貂因?寵以殺?吏而立<lb/>
公子無虧孝公奔宋按雍巫即易牙共姬即?姬公子<lb/>
無虧即武孟則長?姬之不賢有明?矣浸假少?姬<lb/>
賢與管仲同治?外則安得有私寵鄭姬陰與管仲屬<lb/>
太子于宋之事所謂?姬治?管仲治外者安在故曰<lb/>
劉向之言亦不無可疑者然作偽如此節則猶屬有據<lb/>
者也<lb/>
<pb n="5b"/>
　　　甫田<lb/>
詩傳景公欲求諸侯大夫風之賦甫田詩說甫田齊景<lb/>
公急于圖伯大夫諷之按小序云大夫刺襄公不修德<lb/>
而求諸侯則求諸侯本襲小序特以景公易襄公耳若<lb/>
景公圖伯無據按左傳昭十一年晉侯與齊侯投壺齊<lb/>
侯祝辭有曰與君代興士文伯謂齊侯欲代晉興伯則所<lb/>
云圖伯意或有之然作偽者定見不及此<lb/>
　　魏<hi>二條</hi>
<pb n="6a"/>
　　　十?之間<lb/>
詩說十?之間政亂國危賢者不樂仕于其朝而思與<lb/>
友歸于農?賦也此全是朱傳文豈申公讀朱氏傳耶<lb/>
抑朱傳引魯詩陰竊之不告所自耶觀者思之<lb/>
　　　碩?<lb/>
詩說碩?大夫貪戾魏人怨之而作是詩按詩文但刺<lb/>
貪耳其鑿指大夫者緣小序云刺其重斂而朱子辨說<lb/>
云此亦託于碩?以刺其有司之詞未必直以碩?比<lb/>
<pb n="6b"/>
其君也故此?刺君而曰刺大夫耳舊以?戚扣角歌<lb/>
碩?按古詩最多或?有碩?非此詩<lb/>
　　唐<hi>三條</hi>
　　　山有樞<lb/>
詩?山有樞唐人憂國之詩按魯詩石經殘碑作山有<lb/>
蓲申公魯詩何以非蓲字耶<lb/>
　　　?聊<hi>詩傳</hi>菽聊<hi>詩說</hi>
詩本作椒惟說文以椒為?若作菽是采菽之菽大豆<lb/>
<pb n="7a"/>
也以叔作?遂以?作菽誤矣<lb/>
　　　野有蔓草<lb/>
詩傳臼季遇郤缺于冀野薦于文公<hi>缺一字</hi>人美之賦野<lb/>
有蔓草詩說同按此是鄭風以臼季遇郤缺事相似遂<lb/>
移置此耳考左傳鄭子齹賦野有蔓草韓宣子曰賦不<lb/>
出鄭志則明係鄭風之有左證者而移為唐風何鹵莽<lb/>
也<lb/>
　　?<hi>一條</hi>
<pb n="7b"/>
　　　尸鳩<lb/>
按詩本作鳲鳩惟漢書說苑作尸鳩尸鳲同<lb/>
　　鄶<hi>二條</hi>
按左傳季札觀樂曰自鄶以下故陸德明釋文亦云檜<lb/>
本又作鄶若諸家皆作檜非鄶也此從鄶者必?時讀<lb/>
觀樂一篇耳<lb/>
　　　大路<lb/>
詩傳鄶人夫婦相棄<hi>缺四字</hi>賦大路詩說同此鄭風也按<lb/>
<pb n="8a"/>
宋玉登徒子好色賦有曰鄭?溱洧之間?女出桑臣<lb/>
觀其麗者因稱詩曰遵大路兮攬子袪贈以芳華辭甚<lb/>
妙則以此詩本鄭詩故曰溱洧之間此入鄶妄矣又遵<lb/>
大路去一遵字亦不可解<lb/>
　　鄭<hi>四條</hi>
　　　緇衣<lb/>
詩傳鄭武公養賢而賦緇衣子曰於緇衣見好賢之至也<lb/>
按武公時世襲小序於緇衣句見孔叢子說見弼柏舟<lb/>
<pb n="8b"/>
篇<lb/>
　　　扶胥<lb/>
詩傳鄭靈公棄其世臣而任狂狡子良憂之作扶胥<hi>狂氏狡名</hi>詩說亦然按詩本作扶蘇唯毛傳作扶胥胥蘇通字<lb/>
其曰任嬖人狂狡者按左傳宣二年鄭公子歸生受命<lb/>
于楚伐宋宋師敗績狂狡輅鄭人鄭人入于井倒?而<lb/>
出之?狂狡則狂狡本宋人而見?于鄭者其後任狂<lb/>
狡則無所據且?狂狡者亦鄭穆公非靈公也此以狂<lb/>
<pb n="9a"/>
狡二字偶同故實之耳<lb/>
　　　麥秀<lb/>
詩傳子良諫用狂狡靈公不聽將去其國賦麥秀詩說<lb/>
麥秀靈公不聽子良之諫將逐之故作是詩以責狂狡<lb/>
一章興也二章賦也按詩無麥秀篇唯史記箕子有麥<lb/>
秀歌中有彼狡童兮二句與此狡童詩句相合即以狡<lb/>
童為麥秀觀狡童詩止二章而詩說有三章其云一章<lb/>
興者必即以麥秀歌四句移冠此章如論語唐棣之華<lb/>
<pb n="9b"/>
四句移冠東門之墠詩其詐同也若子良將去國靈公<lb/>
逐子良則尤不然按左傳鄭公子歸生?靈公鄭人立<lb/>
子良子良辭乃立襄公襄公將去穆氏而?子良子良<lb/>
不可曰穆氏宜存則固願也若將亡則亦皆亡乃?之<lb/>
皆為大夫則是襄公將去穆氏而獨留子良此謂子良<lb/>
欲去國又云靈公欲逐子良皆依俙附會不可信者且<lb/>
春秋宣三年冬鄭穆公卒四年春靈公始立夏六月鄭<lb/>
公子歸生?其君夷是靈公立祗半載而即已被?即嬖<lb/>
<pb n="10a"/>
狂狡亦不久子良安得數數進諫且至去國後褰裳詩<lb/>
傳竟云子良去國詩說則又鑿鑿云子良如晉此皆誕<lb/>
妄不經之已甚者<lb/>
　　　羔求<lb/>
詩傳子皮為政忠直文武子?美之賦羔求詩說羔求<lb/>
鄭子皮卒子?思之追頌焉賦也按左傳鄭六卿餞韓<lb/>
宣子子?賦羔裘則此詩先子?有之故子?取以為<lb/>
賦非子?所作明矣朱子小序辨說有云當時鄭之大<lb/>
<pb n="10b"/>
夫如子皮子?之徒豈無可以當此詩者故此即以子<lb/>
?美子皮實之其欲竊附朱子而遂忘前此之有左<lb/>
傳亦可嘆也求字見前<lb/>
　　陳<hi>一條</hi>
　　　墓門<lb/>
詩說墓門泄冶?靈公孔寧儀行父譖而囚之冶作是<lb/>
詩按左傳陳靈公與孔寧儀行父通于夏姬皆衷其衵<lb/>
服以?于朝泄冶諫公曰吾能改矣公告二子二子請殺<lb/>
<pb n="11a"/>
之公弗禁遂殺泄冶無譖泄冶事若詩云國人知之則<lb/>
與榖梁傳泄冶入諫曰使國人聞之則猶可使仁人聞<lb/>
之則不可語亦相類<lb/>
　　秦<hi>六條</hi>
詩終秦風豈亦尚書終秦誓之意耶<lb/>
　　　車鄰<lb/>
詩傳襄公伐戎初命為秦伯國人榮之賦車鄰詩說亦<lb/>
然按車鄰朱傳作車?不知何據此從毛傳是也但襄<lb/>
<pb n="11b"/>
公時世不可考據小序云車鄰美秦仲也而安成劉氏<lb/>
謂秦仲但為宣王大夫未必得備寺人之官此詩疑作<lb/>
于平王命襄公為侯之後此皆宋儒臆見而子貢申培<lb/>
已先得我心?可一笑<lb/>
　　　終南<lb/>
詩傳襄公克戎始取周地秦人矜之賦終南詩?同此<lb/>
襲小序然歐陽子曰周雖以岐豐賜秦使自攻取然襄<lb/>
公止以一兵至岐至文公始逐戎而取岐豐之地此詩<lb/>
<pb n="12a"/>
及終南則非襄公時可知也終南岐地山名在今陜西<lb/>
西安府<lb/>
　　　駟驖<lb/>
詩傳襄公始有田囿之事秦人喜之賦駟驖按小序曰<lb/>
始有田狩之事園囿之樂此即竊摘其二字以?括之<lb/>
其作偽有如此者<lb/>
　　　渭陽<lb/>
詩傳晉重耳入于晉秦穆公送之賦渭陽詩說同按左<lb/>
<pb n="12b"/>
傳秦穆姬為晉獻公太子申生之同母姊為重耳異母<lb/>
姊穆姬生太子瑩是為康公則康公為重耳甥故稱<lb/>
舅氏若秦穆與重耳特妻之弟耳未聞妻兄弟稱舅<lb/>
氏者作偽之不典如此<lb/>
　　　?鳥<lb/>
詩傳康公?穆公以子車氏三子殉秦人哀之賦?鳥<lb/>
詩說?鳥秦穆公卒世子罃以三良殉之秦人傷之而<lb/>
作是詩按子車之殉歸咎康公此即魏顆陳乾昔子從<lb/>
<pb n="13a"/>
治命不從亂命之說然考左傳文六年秦伯任好卒以<lb/>
奄息仲行鍼虎為殉君子曰秦穆之不為盟主也宜哉<lb/>
死而棄民玩左氏文則當時皆歸罪穆公不及康公以<lb/>
康公不得主之故也故應劭云秦穆公與?臣飲酒酣<lb/>
言曰生共此樂死共此哀于是奄息仲行鍼虎許諾及<lb/>
公薨皆從死則當時秦穆令從已死而三子輕生爭自<lb/>
為殉固非嗣主意即嗣主亦不得禁止之故鄭箋云從<lb/>
死自殺以從死孔氏正義云不刺康公而刺穆公者是<lb/>
<pb n="13b"/>
穆公命從已死此臣自殺從之非後主之過則是子車<lb/>
之殉其必責穆公而不責康公者已早有成論而作偽<lb/>
鹵莽凡前人所顯然論列無庸翻復者必盲犯瞎觸以<lb/>
墮其說則猥陋甚矣至若李德裕云三良者所謂殉榮<lb/>
樂也非所謂殉仁義也可與梁丘據安陵君同譏矣安<lb/>
得謂之百夫特哉則文饒之意并將罪三良以薄穆公<lb/>
之過?康公乎或曰三子輕死記載有之然與詩文臨<lb/>
穴惴惴之意似于不合天下無輕生而尚股栗者則又<lb/>
<pb n="14a"/>
不然臨穴者秦人也惴惴其慄者秦人之傷之也故鄭<lb/>
箋云秦人哀傷之皆臨穴而為之悼慄則惴惴者在秦<lb/>
人不在三良又甚明者若秦本紀云穆公?于雍從死<lb/>
者百七十人此雖不可信然亦秦俗如是如是則又何<lb/>
必惴何必臨穴且亦何必論其孰有罪孰無罪若者宜<lb/>
原若者宜坐而必出穆公而入康公亦多事矣<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳詩說駁義卷三<lb/>
</p>
<p>
</p>
  </div>
</body>
</text>
</TEI>