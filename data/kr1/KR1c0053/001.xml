<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩傳詩?駁義卷一</head> <lb/>
    <p>
<pb n="1a"/>
欽定四庫全書<lb/>
　詩傳詩?駁義卷一<lb/>
　　　　　　　　　　翰林院檢討毛?齡撰<lb/>
詩傳子貢作詩說申培作向來從無此書至明嘉靖中<lb/>
廬陵中丞郭相奎家忽出藏本見示云得之?文裕祕<lb/>
閣石本然究不知當時所為石本者何如也?見相奎<lb/>
家所傳本則摹古篆書而附以楷體今文用作音註嗣<lb/>
此則張元平司馬刻于貴竹專用楷體無篆文而李本<lb/>
<pb n="1b"/>
寧宗伯則復合刻篆文楷體于白下且加子夏小序于<lb/>
其端共刻之名曰二賢言詩而于是詩傳詩說一入之<lb/>
百家名書再入之漢魏叢書而二書之名遂相沿不可<lb/>
去矣按從來說詩不及子貢即古今藝文志目亦從無<lb/>
子貢詩傳徒以論語有賜也始可與言詩已矣一語遂<lb/>
造為此書其識趣弇陋即此可見若申培魯人善說詩<lb/>
故漢書儒林傳云言詩于魯則申培公而藝文志亦云<lb/>
漢興魯申公為詩訓故則申培?詩固自有據但傳又<lb/>
<pb n="2a"/>
云申公獨以詩經為訓故以教無傳言?有口授無傳<lb/>
文也則申公雖說詩而無傳文即志又云所載魯詩有<lb/>
魯故二十五卷魯說二十八卷隋志亦云小學有石經<lb/>
魯詩六卷則申公說詩雖有傳文亦?名魯故魯說魯<lb/>
詩不名詩說即謂魯說即詩說然詩?祗二十四篇無<lb/>
卷次亦並非二十八卷與二十五卷六卷?隋志又云<lb/>
魯詩亡于西晉則雖有傳文而亦已亡之久矣乃或者<lb/>
又曰魯詩亡于西晉則西晉後亡之固已然安知西晉<lb/>
<pb n="2b"/>
之所亡者不即為明代之所出者耶則又不然夫魯詩<lb/>
至西晉始亡則西晉以前凡漢魏說詩有從魯詩者則<lb/>
必當與今說相合乃漢魏以來說詩不一假如漢杜欽<lb/>
云佩玉晏鳴關雎刺之註云此魯詩也今詩說所載反<lb/>
剽竊匡衡所論如云風詩之首王化之基?不一云刺<lb/>
詩如劉向列女傳云燕燕夫人定姜之詩或云此魯詩<lb/>
而詩說反襲毛鄭為莊姜戴媯大歸之詩如此者不可<lb/>
勝則今之詩?全非舊之詩故居然可知且舊詩次第<lb/>
<pb n="3a"/>
見于左傳襄二十九年其時?季札觀樂以次相及在<lb/>
孔子刪定之前毛傳訓詁傳次第無不?合此非齊魯<lb/>
韓三家所得異者即小有差殊不過豳王之先後與商<lb/>
魯之存亡已耳今詩說悉與古異有魯風無豳與魯頌<lb/>
而以豳與魯頌合之為魯且又以豳之七月一詩名邠<lb/>
風雜入小雅而以小雅大雅分為正續為傳即風與雅<lb/>
與頌中前後所次又復錯雜倒置與舊乖反然而外此<lb/>
無相合也獨子貢詩傳與此兩書自為輔行為補苴彼<lb/>
<pb n="3b"/>
倡此和如出一手者申培魯詩宗不聞受學子貢子貢<lb/>
亦不聞授某某為魯學兩相解后比若蛩駏亦可怪矣<lb/>
且其剽竊古說淺薄無理又飾以參差儼若未嘗竊其<lb/>
說者假如孔氏正義謂儀禮歌召南三篇是鵲巢采蘩<lb/>
采蘋越草蟲一篇或者采蘋一篇舊在草蟲之前乎曹<lb/>
氏詩說又謂齊詩先采蘋而後草蟲然要之皆臆說也<lb/>
今兩書采蘋則實在草蟲前矣然又恐人之伺其?也<lb/>
又以羔羊江有汜兩詩更列之采蘋之前朱子小序辨<lb/>
<pb n="4a"/>
說于弼之日月有云若果莊姜詩則亦當在莊公之世<lb/>
而列于燕燕之前于終風亦云此當在燕燕前也此即<lb/>
以日月終風兩詩置燕燕前矣然又欲小異也遂使終風<lb/>
又置之日月之前韓詩章句云?鐘昭王之時作晁說<lb/>
之時序論亦謂齊魯韓三家以?鐘為昭王時詩今?<lb/>
鐘則既曰昭王詩矣又云三家以王風為魯詩今亦有<lb/>
魯詩然又故更變焉不以王風為魯詩而以豳魯頌為<lb/>
魯詩歐陽子云七月詩燕齊魯三家皆無之今故以七<lb/>
<pb n="4b"/>
月為邠風使入小雅劉元城謂韓詩有雨無極篇篇首<lb/>
有雨無其極傷我稼穡八字然先儒謂此書世無傳者<lb/>
且他書不經見也恐亦好事者附?者耳今兩書以雨<lb/>
無正詩則竟作雨無極詩誤矣史記孔子世家謂古時<lb/>
三千餘篇孔子定為三百五篇孔氏正義謂史遷之說<lb/>
為謬且云據今詩及亡詩六篇凡有三百一十一篇而<lb/>
史記漢書皆云三百五篇因漢世毛詩不行三家不見<lb/>
詩序故不知六篇亡失則謂三家不以六篇見詩序也<lb/>
<pb n="5a"/>
今兩書亦遂無六亡詩矣其私據古說原不精博適足<lb/>
以彰其淺陋故或明見魯詩反不能襲偶拾他書所傳<lb/>
或燕齊家則傾以徇之間有更易篇名以見巧異即如鄭<lb/>
詩狡童以史記箕子歌有云彼狡童兮與偶同也遂易<lb/>
名麥秀小雅之圻父以國語圻招詩亦以圻為圻父官<lb/>
相類也易名圻招又鄭詩東門之墠有云豈不爾思子<lb/>
不我即與論語所引唐棣逸詩豈不爾思句又相似遂<lb/>
以東門之墠為唐棣又小雅小宛以國語秦伯賦鳩飛<lb/>
<pb n="5b"/>
或曰即小宛也則以小宛為鳴鳩齊詩之還以漢書志<lb/>
曰齊地臨淄即營丘故齊詩曰子之營兮乃即以還為<lb/>
營?詩定之方中以仲梁子曰初立楚?也遂以定之<lb/>
方中為楚?大雅之抑以國語左史倚相曰昔?武年<lb/>
數九十五矣猶箴儆於國於是作懿戒以自儆也遂亦<lb/>
以抑為懿戒凡若此者亦不可數又或者傳之所遺以<lb/>
說補之?之既備傳乃或缺如小雅嘉魚魚麗既詳之<lb/>
傳則說無所解矣大雅民勞桑柔傳既無文則說可攷<lb/>
<pb n="6a"/>
焉又或者各得其半合而得全如小雅頍弁此燕親戚<lb/>
兄弟詩也故詩中亦明云兄弟云甥舅而傳曰燕親戚<lb/>
說曰燕王族必合觀然後得全又或者分舉一義合之<lb/>
而後備如小雅四牡傳曰章使臣之勤則以國語曰四<lb/>
牡君之所以章使臣之勤也說曰勞使臣則以左傳曰<lb/>
四牡君所以勞使臣也則必合觀之乃始得備窺其私<lb/>
智?有不可以告人者且其大概多襲朱子集傳而又<lb/>
好旁竊小序又惟恐小序之為朱子所既辨也故從其<lb/>
<pb n="6b"/>
辨之不甚辨者則間乃襲之否則依傍朱子傳而故為<lb/>
小?然亦十之八九矣則豈有朱子生於百世下上與<lb/>
子貢申培暗?合者豈朱子陽襲子貢申培書而私掩<lb/>
之不以告人者老學究授生徒市門日煩苦無所自娛<lb/>
乃作此欺世焉其庸罔固陋無少忌憚乃至如此此不<lb/>
可不辨也予客江介有以詩義相質難者?摭二家言<lb/>
雜為短長予恐世之終惑其說因于辨論之餘且續為<lb/>
記之世之說詩者可考鑒焉<lb/>
<pb n="7a"/>
　　周南<hi>五條</hi>
　　　關雎葛覃<lb/>
詩傳云文王之妃姒氏思得淑女以供?職賦關雎詩<lb/>
說亦云太姒思得淑女以充嬪御之職而供祭祀?客<lb/>
之事按供祭祀襲毛鄭說彼以荇菜為祭時之菹故云<lb/>
然耳不知供祭祀是后妃事禮記所謂請君之玉女共<lb/>
有敝邑以供祭祀是也安得后妃又思一供祭祀者蓋<lb/>
小序所云思得淑女者是思得后妃不是后妃又思得<lb/>
<pb n="7b"/>
淑女此係毛鄭誤解小序而此則襲毛鄭之說而又誤<lb/>
之者也且後漢皇后紀序有云康王晏朝關雎作諷舊<lb/>
以為出自魯詩豈有申培魯詩宗而不守已說反襲毛<lb/>
鄭以為解者若其引孔子言關雎樂而不淫哀而不傷<lb/>
又曰心正而后身修身修而后家齊家齊而后國治國治<lb/>
而后天下平則大學出自禮記本漢後儒者所為而四<lb/>
書之?魯論孟子與大學中庸合為一書則又宋後儒<lb/>
者所為豈有子貢生于春秋預讀禮且預識禮記魯論<lb/>
<pb n="8a"/>
之必合為一所而連類相引一如今人習四書者此作<lb/>
偽之庸妄蔑略而不自知者也至葛覃詩傳又引子云<lb/>
貴而能勤富而能儉疏而能孝可以觀化矣此數語則<lb/>
直襲朱子集傳已貴而能勤巳富而能儉巳長而敬不<lb/>
弛于師傅已嫁而孝不衰於父母四句而略為更易以成<lb/>
說則豈有子貢襲朱傳者豈有朱傳引子語而不明指<lb/>
為子語者豈有子語而他書不一見者考左傳有貴而<lb/>
能貧又有富而能臣語然皆非此類<lb/>
<pb n="8b"/>
　　　桃夭<lb/>
詩傳云周人美后妃之德終始婦道賦桃夭子曰宜其<lb/>
家人而後可以教國人見君子之修其身矣按數語出<lb/>
自大學大學一書又出自禮記禮記本?秦以前戰國<lb/>
以後儒者所為而漢儒集成之故其諸篇各有作者姓<lb/>
氏如?不韋作月令荀卿作三年問公孫尼子作緇衣<lb/>
子思作中庸類而大學則不知誰作或以為子思窮居<lb/>
在?作大學中庸則似大學亦子思之書然其說後起<lb/>
<pb n="9a"/>
終未可信若今人所云孔子之言曾子述之曾子之意<lb/>
門人記之則可怪孰甚天下無相隔二千年一無所據<lb/>
可朗然鑿指為孰是言孰是意孰是述孰是記者即大<lb/>
學果聖人之書亦後儒所作子貢焉能引之即或夫子<lb/>
平日果有是語然子貢所引只是大學何也以宜家教<lb/>
國而復推本之修身則非大學無是語也然則以學究<lb/>
荒陋日讀大學四書而妄云說詩妄云子貢之說詩?<lb/>
矣<lb/>
<pb n="9b"/>
　　　麟止<lb/>
詩本是麟之趾惟陸氏釋文云序本或直云麟趾無之<lb/>
字趾本亦作止兩通之此指小序耳而此則竟襲之作<lb/>
麟止且傳說俱然則是子貢申培俱襲小序且俱看註<lb/>
疏讀陸德明釋文豈有此理<lb/>
　　　卷耳<lb/>
按儀禮鄉飲酒禮鄉射禮燕禮皆云合樂周南關雎葛<lb/>
覃卷耳遂歌周南關雎葛覃卷耳則卷耳本周南之三<lb/>
<pb n="10a"/>
葛覃卷耳本相次在周初制禮時序已如此此故列麟<lb/>
趾之後西洋?法改畢觜參為畢參觜何足示異耶又<lb/>
晁說之曰魯詩以此為康王時詩詩說作文王遣使求<lb/>
賢而勞之以詩反實指文王不同求賢襲小序<lb/>
　　　?罝<lb/>
詩說云?置文王聞太顛閎夭散宜生皆賢人而舉之<lb/>
國史詠其事而美之按墨子云文王舉閎夭太顛于置<lb/>
網之中此或以?置字偶同故云然作者並不知有墨<lb/>
<pb n="10b"/>
子豈偶合者與<lb/>
　　召南<hi>六條</hi>
　　　鵲巢采蘩<lb/>
晁說之曰魯詩以二詩為康王時詩<lb/>
　　　采蘋<lb/>
按儀禮鄉飲酒禮鄉射禮燕禮皆曰合樂召南鵲巢采<lb/>
蘩采蘋則采蘋為召南之三此?在第五不同又晁說<lb/>
之以此為康王時詩<lb/>
<pb n="11a"/>
　　　鄒虞<lb/>
詩傳云虞人克舉其職國史美之賦鄒虞詩說云鄒虞<lb/>
美虞人之詩按禮記射義云天子以騶虞為節樂官備<lb/>
也以虞官之備為樂亦猶美虞人克舉職意在歐陽子<lb/>
已先有此說然騶字義又不同賈誼曰騶者文王之囿<lb/>
虞者囿之司獸則獨以虞為虞人而騶固囿名耳若歐<lb/>
陽子說則又以馬御為騶虞官為虞如七騶六騶山虞<lb/>
澤虞之謂則騶與虞皆官名也此獨曰虞人則但以虞<lb/>
<pb n="11b"/>
為虞官而鄒字無解此襲歐陽子之說而又小變其義<lb/>
者也若騶之為鄒則騶鄒通字三騶子即三鄒子然于<lb/>
此與魯詩有偶合處按文選註引魯詩傳曰古有梁鄒<lb/>
者天子之田也則魯詩亦固以騶為鄒字且亦以騶虞<lb/>
為司獸官又周禮疏引韓魯詩亦謂騶虞天子掌鳥獸<lb/>
官則鄒本田名騶虞官名此不識魯詩而偶合者也然<lb/>
晁說之又謂魯詩以此為康王時詩<lb/>
　　　摽有梅<lb/>
<pb n="12a"/>
詩說摽有梅女父擇婿之詩按戴岷?說詩有云此擇<lb/>
婿之辭父母之心也故云然作偽者未必知此<lb/>
　　　野麇行露<lb/>
詩說野麇昏?惡無禮之詩按毛詩作野有死?左傳<lb/>
昭元年鄭伯享趙孟子皮賦野有死?之末章則古無<lb/>
稱野麇者若行露詩傳云野人?昏不得而訟則竟以<lb/>
野麇為野人求昏之物此又本韓詩外傳云一物不具<lb/>
一禮不備則必不肯許諸語故合兩詩為一事以示巧<lb/>
<pb n="12b"/>
異然亦何必爾<lb/>
　　　甘棠<lb/>
詩傳云召康公勤于勞民燕人?之賦甘棠詩說亦然<lb/>
按召公以子就封無親出封燕事故左傳晉士鞅曰武<lb/>
子之德在民猶周人之思召公其云周人則正以召公<lb/>
不親至燕故也若鄭志答張逸云甘棠稱召伯固知在<lb/>
武王時夫武王時則固在封燕後然至燕則不然耳或<lb/>
曰九域志召公甘棠在陜州府署括地志又云洛州?<lb/>
<pb n="13a"/>
安縣有召伯廟為召伯聽訟甘棠之所則皆後人附?<lb/>
無足據者<lb/>
　　魯<lb/>
朱傳曰或曰魯無風何也曰先儒以為時王褒周公之<lb/>
後比乎先代故巡狩不陳其詩而其篇策不列于太師<lb/>
之職是以宋魯俱無風也或謂夫子有所諱而削之則左<lb/>
氏所記當時列國大夫賦詩及?季子觀周樂皆無稱<lb/>
魯風者其說不得通矣今按孟子及他書引詩皆稱魯<lb/>
<pb n="13b"/>
頌則在當時已如此更名為風兒童之詐也此無豳風<lb/>
以七月一詩為小雅而以?鴞下六詩及鄘定之方中<lb/>
一詩更名楚?合魯頌四詩共十一篇為魯風傳說同<lb/>
　　　?鴞<lb/>
詩傳云周公孫于魯殷人畔公憂王室勸修王政以備<lb/>
之賦?鴞詩說云管叔及其?弟流言于國周公避居<lb/>
于魯殷王祿父遂與十七國作亂周公憂之作此詩以<lb/>
貽成王欲王省悟以備殷全篇以鳥之育子成巢者比<lb/>
<pb n="14a"/>
先王之創業而代之為言也按周公居東居國之東耳<lb/>
故尚書金縢篇王發金縢後執書以泣乃曰肆予小子<lb/>
其親迎以公時居國之東故可親迎若是居魯豈有以<lb/>
西岐至東魯迎公之理若殷人畔則當在賦?鴞後所<lb/>
謂未雨綢繆者慮其畔耳故書序註云公還攝懼誅故<lb/>
畔此是實錄若既畔則斧破戕缺尚何未雨預防之有<lb/>
　　　狼?<lb/>
詩說曰狼?周公居于魯魯人睹其德容而作是詩按<lb/>
<pb n="14b"/>
詩句公孫碩膚德音不瑕嘗見舊本孔鮒小爾雅引此<lb/>
二句作德容不瑕見成王美大聲稱?也以德音為德<lb/>
容本傳寫誤耳此曰睹其德容豈亦偶見小爾雅誤本<lb/>
故以音字改容字耶<lb/>
　　　破斧<lb/>
詩說云破斧周公至自征殷四國美之考詩文每稱四<lb/>
國皆四方之國如曹風正是四國耳此曰四國美之則<lb/>
實指四國矣按鄭箋曰四國管蔡商奄也然觀此傳於<lb/>
<pb n="15a"/>
邶之?舟亦有曰四國害周公則又似以管蔡霍殷為<lb/>
四國與鄭稍異<lb/>
　　　楚?<lb/>
詩傳云僖公城楚丘以備戎史克頌之賦楚?詩說同<lb/>
按詩中無楚?名疑即鄘詩定之方中一篇以詩中有<lb/>
作于楚?語遂易名置此觀鄘詩無定之方中一篇可<lb/>
知也但攷魯無城楚丘事唯春秋僖公二年春王正月<lb/>
城楚丘然此是?事非魯事也且備戎與備狄不同按<lb/>
<pb n="15b"/>
春秋隱七年戎伐凡伯于楚丘此楚丘亦指?地然隱<lb/>
七年是備戎僖二年是備狄以狄是時方滅?而文公<lb/>
復之故城楚丘為備狄也作偽者不知戎狄二字亦有<lb/>
關係遂洵筆亂下而不知其不可耳若?文作室則與<lb/>
城楚丘無與觀詩中並無一語及築城事居然可知且<lb/>
定之方中為營室初正中時為十月中氣春秋城楚丘<lb/>
文乃在僖二年春?文固先於城楚丘一月預營度?<lb/>
室故詩辭與春秋城楚丘時不合若謂此詩即城楚丘<lb/>
<pb n="16a"/>
則毋論此詩是?文非魯僖即是魯僖亦營室正中時<lb/>
與春王正月了不相?也考朱傳魯頌駉篇註有云?<lb/>
文公秉心塞淵而騋牝三千亦此意也此必因朱子此<lb/>
語遂附?作魯詩耳又毛傳仲梁子曰初立楚?也正<lb/>
義曰鄭志答張逸問仲梁子何時人答曰先師魯人當<lb/>
六國時在毛公前則仲梁子本魯人其曰初立楚?不<lb/>
繫某國號者意必以本國事故直言之如春秋書初獻<lb/>
初稅例則舊亦有以此為魯國事者但作偽者定不曉<lb/>
<pb n="16b"/>
此史克作頌襲小序駉篇語<lb/>
　　　泮水泮?<lb/>
詩傳僖公獻捷于太廟史克<hi>闕</hi>　賦泮水詩說泮?僖<lb/>
公作泮?而落其成太史克頌禱之詞詩本名泮水以<lb/>
中有既作泮?語?名泮?示異也其云獻?亦以詩<lb/>
中有在泮獻馘既克淮夷語但此皆頌禱詞不必實事<lb/>
古者出兵受成于學及其反也以訊馘告故及獻馘耳<lb/>
僖公原無伐淮夷事伐且無有焉得獻馘按春秋僖十<lb/>
<pb n="17a"/>
三年公?諸侯于鹹為淮夷病把也十六年鄫亦為淮<lb/>
夷所病?于淮謀鄫然皆齊桓事僖公不過遵齊一隨<lb/>
行耳且亦未嘗伐淮夷也唯通鑑外紀有云周襄王八<lb/>
年冬僖公?諸侯於淮上謀東?未幾遂伐淮夷按周<lb/>
襄八年即僖之十六年謀東?即十六年?淮事以左<lb/>
傳云謀東?故也彼必從此語增飾之者然非實錄也<lb/>
且其所云太廟亦無據詩所頌者泮?耳天子辟雝諸<lb/>
侯泮?泮?是學太廟是宗廟唯蔡邕月令論有明堂<lb/>
<pb n="17b"/>
即太廟太學之說然晉袁?辨之謂宗廟之中鬼神所<lb/>
居使?學處焉饗射于中人鬼慢黷死生交錯囚俘截<lb/>
耳瘡痍流血非其理也此正辨太學太廟不得相混若<lb/>
僖公獻?謂在太廟則正中其說事有為前古所既辨<lb/>
者乃復取擾焉何也<lb/>
　　　閟?<lb/>
詩傳云僖公八年始用郊禘史克<hi>闕</hi>　賦閟?詩?閟<lb/>
?魯僖公新作后稷文王之廟于太廟世室及孝惠桓<lb/>
<pb n="18a"/>
莊四?廟之上而史克作詩以頌之非孔子所錄也據<lb/>
春秋僖八年秋七月禘于太廟故此鑿然曰僖八年始<lb/>
用郊禘不知此時雖禘然非始禘也前此閔二年即有<lb/>
曰禘于莊公矣此時雖禘亦不及郊後此僖三十一年<lb/>
然後曰四卜郊矣禘即冒取郊乃預支?詩中亦明云<lb/>
秋而載嘗並不及禘也若僖公作后稷文王廟則更無<lb/>
據徒以詩中頌后稷文王故云然不知后稷文王亦特<lb/>
修廟時頌及之非為作新廟頌也若頌作新廟則詩中<lb/>
<pb n="18b"/>
又有太王武王宜增二廟矣春秋興作雖小必書?作廟<lb/>
大事不書必無此事耳且詩傳云始用郊禘詩說云作<lb/>
后稷文王廟彼此發明意謂郊必須后稷禘必須文王<lb/>
不知郊雖配稷不必立廟若謂魯之禘必禘周公所自<lb/>
出故須立文王廟則天子之禘亦禘后稷所自出矣未聞<lb/>
於九廟之上復立帝嚳廟也即必為立廟則前此亦有<lb/>
禘矣何以至僖始立耶又按公羊傳云周公稱太廟魯<lb/>
公稱世室?公稱?則此云閟?意必即?公廟也又<lb/>
<pb n="19a"/>
云立閟?於?公廟上豈可通乎朱傳曰閟?一篇為<lb/>
僖公之詩夫以其詩之僭如此然夫子猶錄之者因其<lb/>
實而著之是非得失自有不可揜也此曰非孔子所錄<lb/>
正暗竊朱子說而回?之耳則豈有孔子亡後增入此<lb/>
詩者凡此皆妄也<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩傳詩說駁義卷一<lb/>
</p>
<p>
</p>
  </div>
</body>
</text>
</TEI>