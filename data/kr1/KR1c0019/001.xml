<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>絜齋毛詩經筵講義卷一</head> <lb/>
    <p>
<pb n="1a"/>
欽定四庫全書<lb/>
　絜齋毛詩經筵講義卷一<lb/>
　　　　　　　　　　　　　宋　?燮　撰<lb/>
　　詩序一<lb/>
國史明乎得失之?傷人倫之廢哀刑政之苛吟?情<lb/>
性以風其上達于事變而懷其舊俗者也故變風發乎<lb/>
情止乎禮義發乎情民之性也止乎禮義先王之澤也<lb/>
臣觀先王盛時禮樂教化?蒸陶冶人人有士君子之<lb/>
<pb n="1b"/>
行發而為詩莫非性情之正流風遺俗久而不泯雖更<lb/>
乎衰世而氣脈猶存此變風之作所以皆止于禮義而<lb/>
歸諸先王之澤也詩三百篇不為不多矣而孔子蔽之<lb/>
以一言曰思無邪蓋取其直巳而發粹然一出于正風<lb/>
雅雖變而思之無邪則一而已矣夫寂然不動之謂性<lb/>
有感而發之謂情性無不善則情亦無不善厥名雖殊<lb/>
其本則一故孟子道性善而又曰乃若其情則可以為<lb/>
善矣禮運一篇孔子之遺言也謂喜怒哀樂愛惡欲是<lb/>
<pb n="2a"/>
七情者弗學而能人之良能也豈有不善者哉大序之<lb/>
作所以發揮詩人之??既曰吟?情性又曰發乎情<lb/>
民之性也合二者而一之毫髮無差豈非至粹至精同<lb/>
此一源不容以異觀耶大序所謂禮義即孔子所謂無<lb/>
邪也詩人作之以風其上太師采之以獻諸朝以警君<lb/>
心以觀民風以察世變一言一句皆有補于治道人君<lb/>
篤信力行則可以立天下風化之本公卿大夫精思熟<lb/>
講則可以感人君心術之微詩之功用如此自王者之<lb/>
<pb n="2b"/>
?熄而微言?義于是遂?雖然詩則亡矣此情此性<lb/>
古今無間有能求其端倪得其精粹挈斯世于禮義之<lb/>
域而不失其情性之正則吾之澤即先王之澤也孔子<lb/>
刪詩繫豳于變風之末王通贊之曰言變之可正也夫<lb/>
變可復正則?可復續矣孰謂?言?義終于泯滅哉<lb/>
　　詩序二<lb/>
臣觀大序之作既以風賦比興雅頌為六義又以國風<lb/>
雅頌為四始義云者至理之所在始云者?言之首也<lb/>
<pb n="3a"/>
及觀史記孔子世家則以關雎為風始鹿鳴為小雅始<lb/>
文王為大雅始清廟為頌始與大序所言若不相合意<lb/>
者國風雅頌為三百五篇之綱領而關雎鹿鳴文王清<lb/>
廟為國風雅頌之綱領歟皆?言之首也故謂之始風<lb/>
以一國言雅以天下言今言雅而曰形四方之風以其<lb/>
造端于上形見于下其大指則同也政有興有廢故雅<lb/>
有正有變雅言王政之廢興則風言侯國之得失可推<lb/>
而知也頌告于神明指商周言之?言盛功言成巋然<lb/>
<pb n="3b"/>
獨隆王者之高致也嗚呼國風雅頌誠萬世人主之學<lb/>
所以緝熙于光明豈可不服膺古訓日進此道而深造<lb/>
夫古人之堂?哉知一國之風俗其本在一身則吾所<lb/>
以檢其身者當如何表曲則影攲源濁則流?吾有所<lb/>
未至則一國之俗皆將淪胥于惡矣可不自警乎等而<lb/>
上之所關愈大王政有廢興乃四海九州治亂安危之<lb/>
所從出也其又可忽乎兢兢業業不敢荒寧如朽索之<lb/>
馭如春冰之履庶乎其可矣若夫盛?成功古人廣大<lb/>
<pb n="4a"/>
之規模也覆載如天地照臨如日月彼之功?如是吾<lb/>
豈可因循茍且僅為中常之主歟此所謂龜鑑也有?<lb/>
斯有功以大學觀之心正意誠?也治國平天下功也<lb/>
本末一貫非有二致而後世止以戡難為功?不足者<lb/>
亦能底一時之績于是乎判為兩途失其指矣大序合<lb/>
而言之其知道之言乎嗚呼王道之盛也雅在王朝而<lb/>
侯國不得有頌及其衰也平王降為國風而魯人頌僖<lb/>
公之美世變之推移如此甚可畏也人主觀此盍亦知<lb/>
<pb n="4b"/>
所警矣<lb/>
　　卷耳篇<lb/>
臣聞志者心之所期也所期者如此故所就亦如此登<lb/>
?山者期至于頂斯至之矣涉巨川者期達于岸斯達<lb/>
之矣所期者大則其規模亦大所期者遠則其謀慮亦<lb/>
遠夫惟遠且大也故謂之志古之人君恥以中常自處<lb/>
而必欲成大有為之事業斯可謂人君之志也古之后<lb/>
妃不以小善自足而必欲輔人君之所欲為斯可謂后<lb/>
<pb n="5a"/>
妃之志矣夫惟天作之合同心協濟所以?業巍巍至<lb/>
于今仰之卷耳者可以為酒之物也頃筐者易盈之器<lb/>
也易盈而不盈其心固有在矣臣下行役于外而后妃<lb/>
軫念于?故因卷耳之采而思酒醴之成足充吾君勞<lb/>
賜之用此是詩之所以作也人之遠役必思其家故謂<lb/>
之懷人是人也固嘗寘諸周行矣今其奉命而行踰越<lb/>
險阻而馬至于虺隤言其病也?馬色變而?亦病也<lb/>
馬病如此人勞可知酌以金罍兕觥少解其?傷之心<lb/>
<pb n="5b"/>
此所謂體?臣者也曰瘏曰痡僕與馬俱病矣蓋至于<lb/>
是其勞益甚復云何哉惟有長吁而已寫其勤勞嗟歎<lb/>
之狀以著其思念賢者之心何其所志之遠且大哉夫<lb/>
臣下之勞人君之所當念后妃何預焉今亦切切如是<lb/>
無乃思出其位乎曰此則古之后妃所以過人也凡人<lb/>
之情朝夕思念不出乎蕞爾形體之?茍利于巳經之<lb/>
營之無所不至豈復為當世計乎今也身居乎此而念<lb/>
及于彼慘怛嗟歎惟恐無以慰賢者之心夫賢士大夫<lb/>
<pb n="6a"/>
吾君所資以共治也得賢則安不得賢則危利害相關<lb/>
如此是乃后妃之所當念也豈可謂出其位之思乎唐<lb/>
長孫后?對太宗稱魏?之直以社稷臣名之保護其<lb/>
賢成太宗納諫之美嗚呼其有古后妃之遺風哉<lb/>
　　樛木篇<lb/>
臣聞天下之患莫大于有已有已之心勝則待物之意<lb/>
薄設藩籬分畛域截然判而為二朝思夕慮求足其欲<lb/>
而自一身之外莫之或恤矣何其不仁哉昔者孔子論<lb/>
<pb n="6b"/>
為仁之道本于克己蓋惟能克去己私則物我渾融他<lb/>
人之利害休戚猶已之利害休戚也是謂之仁仁者人<lb/>
心也人之本心豈有此疆爾界之?哉已欲立而立人<lb/>
已欲達而達人至公至平本無間隔后妃之能逮下存<lb/>
此心而已矣嘗觀世之好嫉妒者惟小人與女子為甚<lb/>
新或間舊則愛有所分非己之利則不得不多方以隔<lb/>
?之陰私險詖其質相若故嫉妒之心亦不謀而同爾<lb/>
古之后妃豈其然哉深?之女誰不欲進御于君以己<lb/>
<pb n="7a"/>
之心忖度他人同此心也樛木之喻何其心之謙?量<lb/>
之廣大而已私之不立乎木曲而下垂者曰樛惟其下<lb/>
垂也故葛藟得附託之猶?妾之託于后妃也以此明<lb/>
逮下之義豈不昭然哉上恤其下下親其上閨門之間<lb/>
雍雍如也愉愉如也則君子之心安得不樂君子之樂<lb/>
君子之福也自古享天之備福者其惟君子乎推所由<lb/>
來亦由修身齊家克正其本而已孟子曰身不行道不<lb/>
行于妻子表儀不正人心不服骨肉至親若仇敵然終<lb/>
<pb n="7b"/>
日戚戚不得須臾?何福之有后妃之不妒忌固盛?<lb/>
也然刑于寡妻其本固有在矣君天下者盍致思焉<lb/>
　　螽斯篇<lb/>
臣聞子孫?多人君莫大之福也則百斯男子孫千億<lb/>
皆見于詩人之詠歌則蕃衍之慶豈非人情之所甚欲<lb/>
哉然后妃有妒忌之心則?妾?貫魚之望亦難以覬<lb/>
其昌熾矣夫公足以勝私而不為私蔽心足以御形而<lb/>
不為形役惟恐吾君嗣續之不繁而不暇為一身之計<lb/>
<pb n="8a"/>
此古之后妃所以卓然過人而螽斯之詩所以作也夫<lb/>
螽果何物耶?飛害稼春秋書之以為災異蓋蝗?也<lb/>
而詩人何取焉曰詩之託興惟見其生育之蕃有似乎<lb/>
子孫之?爾亦猶鴟鴞雖非嘉祥而徹桑土于未雨得<lb/>
思患豫防之道于是取之也雖然以螽斯興子孫則可<lb/>
謂螽斯無妒忌心則安得而知之今此詩言宜爾子孫<lb/>
者至于三是則后妃之心果能如是物之不妒故其效<lb/>
驗如此也蓋思而得之凡物之以?相從皆其心之和<lb/>
<pb n="8b"/>
同無間而?飛蔽天則其尤者焉和同如此則不妒在<lb/>
其中矣然物以?從何可勝計奚獨有取諸此曰古之<lb/>
記者謂螽斯一生九十九子其繁滋也甚矣他物雖以<lb/>
?從而生育未必若螽斯同?既?而生育又不勝其<lb/>
多則安得而不取之乎嗚呼人物之辨古人甚嚴昏而<lb/>
不明所以為物人心至靈所以貴于?物也然烏之反<lb/>
哺獺之祭先蟻之有君臣皆有似乎人道亦有放其良<lb/>
心而物之不若者君子蓋深悲之大學述?蠻?鳥止<lb/>
<pb n="9a"/>
于丘隅之詩而繫以孔子之言曰可以人而不如鳥乎<lb/>
由是觀之貴而為人猶或妒忌者可以人而不如螽斯<lb/>
乎然則此詩之作有助于風?多矣<lb/>
　　桃夭篇<lb/>
臣聞詩人稱人情之相安者未嘗不以宜言之假樂之<lb/>
詩曰宜民宜人取其人民之相安也魯頌曰宜大夫庶<lb/>
士取士大夫之相安也夫人情至于相安則有和順而<lb/>
無乖戾有歡娛而無怨讟豈不甚可貴哉今此詩曰宜<lb/>
<pb n="9b"/>
其室家宜其家室則夫婦之間雝雝其和交相親愛者<lb/>
至矣又曰宜其家人則非獨夫婦也闔門之?長幼尊<lb/>
卑無不犁然有當于心矣婦人謂嫁曰歸桃之夭夭灼<lb/>
灼其華謂仲春之月婚姻之時也女之始嫁情意未洽<lb/>
而宜家之效固已立應?于寖久乎既詠其華又詠其<lb/>
實又詠其葉以明物物之可嘉也以桃之可嘉媲?之<lb/>
可貴周旋俯仰無所不宜此豈法嚴令具?之使然哉<lb/>
風化之行固有本之者矣后妃無妒忌之行閨門有肅<lb/>
<pb n="10a"/>
雍之美是非其本歟惠及其下?妾序進則?無怨女<lb/>
化行于外婚姻以時則國無瘝民此和氣洋溢極治之<lb/>
時也詩人安得不于一篇之中致其意歟雖然婚姻及<lb/>
時後人知是者亦不少矣而人情未免乖戾罕以輯睦<lb/>
聞者又何歟曰此所以有貴于風化也先王之時家道<lb/>
既正?化流行習俗淳美涵濡于禮義之澤久矣之子<lb/>
于歸資性婉淑足宜其家風化使然也非有先王修身<lb/>
正家之本而獨以男女及時為貴此乃不澄其源而欲<lb/>
<pb n="10b"/>
清其流也又豈能銷乖戾之習而長輯睦之風哉此詩<lb/>
三章?無一語及于后妃而序詩者推而言之蓋天下<lb/>
之事有可以法禁整齊者而風俗之美非法禁之所能<lb/>
致要必基本所在能用其力故其感召如此歸諸后妃<lb/>
鉤深之論也嗚呼后妃之賢否風俗之美惡繫焉吾身<lb/>
之修不修后妃之賢否繫焉君天下者其可忽哉<lb/>
　　?罝篇<lb/>
臣聞賢人?多繫乎人君之一身人君者化育之所自<lb/>
<pb n="11a"/>
出也?有所未至?有所未孚無以陶冶斯世皆入于<lb/>
禮義之域則歸其責于君而人君亦不敢辭其責故曰<lb/>
百姓有過在予一人古之聖君知其然也兢兢業業不<lb/>
敢荒?惟人紀是修惟民極是建凡所以善其心者無<lb/>
一日敢忘要其效驗必至于比屋可封人人有士君子<lb/>
之行始無愧于代天司牧之職其或未然亦惟反身修<lb/>
?而已矣?罝者設以掩?賤者之役也丁丁者椓杙<lb/>
之聲也其役雖賤其人甚武赳赳焉有公侯干城之才<lb/>
<pb n="11b"/>
亦可謂難能矣又進于是其可以密邇公侯故謂之好<lb/>
仇猶言善匹也以密邇為未足而有腹心之喻即一身<lb/>
言之耳目之視聽手足之舉履非不切也而又有切于<lb/>
此者今曰可為腹心則智慮之深長操守之堅正可仗<lb/>
以立國矣嗚呼貴而賢賤而不肖天下之常理也賢者<lb/>
役人不肖者役于人亦天下之常勢也?罝之人執此<lb/>
賤役?養之所不預賓興之所不及宜其才質闇劣不<lb/>
足與進于善也而詩人所稱乃?賢實能之任?謂是<lb/>
<pb n="12a"/>
瑣瑣者足以當之乎臣聞之?化之廢推中人而墜于<lb/>
小人之域?化之興引小人而納于君子之途人心無<lb/>
常惟上是聽風行草偃不約而從后妃無妒忌之行其<lb/>
本正矣一家仁一國興仁一家讓一國興讓此詩三章<lb/>
皆以肅肅為稱故謂之好?夫既惟?是好則舉以當<lb/>
?賢實能之任孰謂其不可乎今而後知先王盛時風<lb/>
化所及莫非常人吉士隨取而足有不可勝用者正本<lb/>
之效固如是也而後世?以乏賢為憂亦豈無所自歟<lb/>
<pb n="12b"/>
序詩者曰關雎之化行則莫不好?觀其?若不相為<lb/>
謀而心之感通有必然者矣君天下者盍致思焉<lb/>
　　芣?篇<lb/>
臣聞易之咸曰聖人感人心而天下和平夫人心至于<lb/>
和平則風俗粹美不可以有加矣無以感之豈能臻此<lb/>
哉然則何以感之曰行?自邇始治外自?始未有其<lb/>
家不可教而能化行于他人者故?闈之邃風化之樞<lb/>
機也后妃無妒忌之行其心既和平矣?妾進御于君<lb/>
<pb n="13a"/>
不復顧慮則其心亦和且平矣夫和平者人之本心也<lb/>
?闈之?至和至平皆以有子為樂則風化所覃自近<lb/>
及遠亦孰不以有子為樂哉芣?者宜子之藥也采采<lb/>
者不一之辭也薄言有之采而得之也掇拾也捋取也<lb/>
袺者以衣貯之而執其?也襭者以衣貯之而扱其?<lb/>
于帶間也?之可矣而復捋之袺之可矣而復襭之此<lb/>
心之切惟恐其不多也區區?物以宜子之故不憚勤<lb/>
勞多方采取詩人深探其心而曲盡其形容之辭若贅<lb/>
<pb n="13b"/>
而非贅愛其風化之美而不能自已也夫丈夫生而願<lb/>
為之有室女子生而願為之有家人道之婚姻專為嗣<lb/>
續計耳婦人無子將焉用之故有子之願尤為甚切而<lb/>
世降俗薄乃至有生子而不舉者天性之愛滅?無餘<lb/>
何其與古人大相遠耶蓋樂于有子人之本心有子不<lb/>
樂非其本心然也古人之心至和至平故惟恐乎嗣續<lb/>
之不蕃後人之心不和不平故反以生育為累爾夫秉<lb/>
彝之初均此一心而習俗美惡不同如此任風化之責<lb/>
<pb n="14a"/>
者當如之何哉詩人觀夫芣?之采既為之三詠三歎<lb/>
而序詩者則蔽以一言而曰后妃之美蓋非后妃之賢<lb/>
得其本心則必不能使當時之婦人亦皆遂其本心也<lb/>
尊卑上下皆不失其本心可謂極盛之時矣後之為妃<lb/>
者要當以是為法<lb/>
　　漢廣篇<lb/>
臣聞人生天地之間所以超然獨貴于?物者以存是<lb/>
心焉爾心者人之大本也是心茍存雖至?之人足以<lb/>
<pb n="14b"/>
取重于當世是心不存雖貴為王公其又奚取焉漢之<lb/>
游女可謂至微矣能正固其守而人皆愛之敬之豈非<lb/>
此心之良天所以與我者卓然不亂故發形于外有足<lb/>
以感動物者歟喬木者其榦上竦非有枝葉下垂可為<lb/>
庇?也故不可休息以女之弱譬木之喬若非其倫矣<lb/>
然端方不撓之操似之此所以為古之賢女也以喬木<lb/>
為未足而復有江漢之喻泳潛行也方?之小者也漢<lb/>
不可以潛行江不可以?濟此女之不可求也區區女<lb/>
<pb n="15a"/>
子之微人皆得以輕侮之今乃如漢之廣如江之永不<lb/>
可?瀆如此豈不賢哉心慕其賢而于錯薪之中為之<lb/>
刈楚以秣其馬刈蔞以秣其駒致惓惓之意庶其降以<lb/>
相從也而終不可從故江漢之喻復申言之嗚呼武夫<lb/>
勃然震怒無敢當者而牽于利欲則撓而從之今女子<lb/>
之所守乃剛勁如是有丈夫所不能為者此無他彼求<lb/>
諸外所以似剛而非剛此得之心所以至柔而能剛也<lb/>
夫莫剛于人心嗟來之食?死而不受非不愛身也此<lb/>
<pb n="15b"/>
心卓然而忘其為身也江漢之游女可嘉可尚惟此心<lb/>
之不昧爾非盛?之君躬行于上表正斯民皆有士君<lb/>
子之行豈能臻此哉彼習俗薄惡男女淫奔恬不知愧<lb/>
者亦其君使然爾然則人君之一身誠風俗美惡之所<lb/>
自出歟<lb/>
　　汝墳篇<lb/>
臣聞臣之事君猶子之事親也子之心一于親而無他<lb/>
者謂之孝臣之心一于君而無他者謂之忠故大雅曰<lb/>
<pb n="16a"/>
上帝臨女無貳爾心心一而不雜??乎如上帝之鑒<lb/>
臨豈敢有他哉汝墳者汝水之岸其?如墳也條枚者<lb/>
枝與榦也調飢朝而未食其餒最甚也條肄者今年斬<lb/>
之而來?復生之木也夫行役于外而妻躬采薪之勞<lb/>
職當然也念其良人而有如晨朝之飢何其切哉蓋至<lb/>
于踰年之後而有不我遐棄之語乃知其初念之至切<lb/>
者憂其去而不復返也古人奉君命而行則不敢顧其<lb/>
身履險犯難有死之道而不遑自恤者以臣之事君大<lb/>
<pb n="16b"/>
義所在不可少虧也向也憂其棄我今也喜其既見上<lb/>
能承君命而下能保其身則不棄我而死矣此婦人之<lb/>
所以自慰也遠役之苦如彼魴魚至于尾赤可謂勞矣<lb/>
王室之威如火烈烈可謂酷矣人情至此不能不怨然<lb/>
忠臣之心其可怨乎父母孔邇所以?譬之也紂雖酷<lb/>
虐而西伯方行仁政有父母之恩可恃以安存也嗚呼<lb/>
天下之達道人倫而已人倫之外焉有他道勉勵其夫<lb/>
事君盡忠則夫婦之道篤而君臣之義亦隆矣一詩之<lb/>
<pb n="17a"/>
中二美具焉此所以為文王之化行乎汝墳之國也風<lb/>
化之美陶冶?蒸能使為婦人者此心昭然于義理如<lb/>
此是之謂善化後之君天下者可不鑒觀于此哉<lb/>
　　采蘩篇<lb/>
臣聞祭祀之事古人之所甚重也人孰不奉祭祀而可<lb/>
以奉祭祀者實難是必洞洞屬屬精一不雜有以契夫<lb/>
鬼神之心則可以行此禮矣邦君之配國人所尊謂之<lb/>
小君其職甚不卑也而所謂職者非有他事惟曰奉祭<lb/>
<pb n="17b"/>
祀是為稱職不足以奉祭祀則失其職矣然則夫人者<lb/>
可不職思其憂乎蘩皤蒿也所謂澗溪沼沚之毛也采<lb/>
而用之有事乎太廟故曰公侯之事又曰公侯之??<lb/>
即廟也物之可薦者亦多矣不及其他而獨有取夫蘩<lb/>
豈不曰交乎神明者在誠而不在物歟誠心不至雖犧<lb/>
牲肥腯粢盛豐備神其吐之矣被之僮僮夙夜在公被<lb/>
首飾也僮僮竦敬之貌也執蘩以助祭而竦敬于宗廟<lb/>
之中亦足以明此心之不放逸矣雖然當祭而致敬祭<lb/>
<pb n="18a"/>
畢而忘之是誠心易衰也又豈足為敬乎被之祁祁薄<lb/>
言還歸祁祁舒遲也祭義所謂及祭之後陶陶遂遂如<lb/>
將復入也不即安于私室而猶遲遲其歸心足以御其<lb/>
形而不為形所役心不懈則形不倦故既祭之餘無以<lb/>
異于承祭之時也夫是之謂夫人之職以祭祀為職是<lb/>
以誠敬為本也本立則?美從之豈不甚可貴歟嗚呼<lb/>
祭之明日明發不寐有?二人古人純一不巳之心于<lb/>
是著見與夫斯須致敬而懈怠隨之固萬萬不侔矣而<lb/>
<pb n="18b"/>
召南之夫人亦能用力于此味薄言還歸之語而想其<lb/>
中心之所存純一而不雜此所以無愧于幽明也其亦<lb/>
國君躬行表正之明效歟<lb/>
　　甘棠篇<lb/>
臣聞人心未易感也而感人之深者其惟盛?之君子<lb/>
乎甘棠之詩是巳蔽芾言其盛也茇草舍也拜謂屈而<lb/>
下之?猶舍也或曰?本作?言其?駕于?也人之<lb/>
為政?人心于一時者易得人心于悠久者難衣食之<lb/>
<pb n="19a"/>
分人乘輿之濟涉非不?也而君子則曰小惠未?曰<lb/>
惠而不知為政淺狹如此又安能使人悠久而不釋歟<lb/>
召伯誠心愛民不自隆貴草居露宿聽訟于甘棠之下<lb/>
未嘗任智術要民譽也而當時愛慕之後人追思之見<lb/>
彼甘棠以為所憩之地而相與共存之不惟勿伐勿敗<lb/>
雖屈而下之亦所不忍何其入人之深耶意者悉其聰<lb/>
明致其忠愛?其是非曲直無毫髮之差亦猶?陶明<lb/>
刑邁種厥?而黎民懷之凡形于聽訟者皆是心也心<lb/>
<pb n="19b"/>
純乎天發而為政皆與天合以我之心感民之心民之<lb/>
不能忘由我之不可忘也周召分陜而治召伯之令名<lb/>
得與周公?傳殆非偶然者三復此詩其得人心如此<lb/>
豈不偉哉後之號為能吏者率以?敏相尚慘刻為賢<lb/>
民疾視之不暇豈復有愛之久而不巳者由是觀之人<lb/>
君之用人當取夫材之足以集事者歟抑取夫?之足<lb/>
以感人者歟誦甘棠之詩宜知所決擇矣<lb/>
　絜齋毛詩經筵講義卷一<lb/>
</p>
<p>
</p>
  </div>
</body>
</text>
</TEI>