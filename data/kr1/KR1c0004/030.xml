<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩注疏卷三十</head> <lb/>
    <p>
<pb n="1a"/>
欽定四庫全書<lb/>
　毛詩注疏卷三十<lb/>
　　漢鄭氏箋　唐陸?明音義　孔穎達疏<lb/>
　商頌　<hi>那之什</hi>
　序那祀成湯也微子至于戴公其間禮樂廢壞有正<lb/>
　考甫者得商頌十二篇於周之大師以那為首箋云<lb/>
　禮樂廢壞者君怠慢於為政不修祭祀朝聘養賢待<lb/>
　賓之事有司忘其禮之儀制樂師失其聲之曲折由<lb/>
<pb n="1b"/>
　是散亡也自正考甫至孔子之時又無七篇矣正考<lb/>
　甫孔子之先也其祖弗甫何以有宋而授厲公音義<lb/>
　<hi>那乃河反微子名?紂庶兄周武王封之於宋為殷後正考父音甫本亦作甫宋湣公之?孫孔子七世</hi>
　<hi>祖大音泰後大甲大古大戊大祖皆放此朝直?反折之設反</hi>疏<hi>正義曰那之詩者祀成湯之樂歌也</hi>
　<hi>成湯創業垂統制禮作樂及其崩也後世以時祀之詩人述其功業而作此歌也又總序商頌廢興所由</hi>
　<hi>言微子至于戴公之時其間十有餘世其有君闇政衰致使禮樂廢壞令商頌散亡至戴公之時其大夫</hi>
　<hi>有名曰正考父者得商頌十二篇於周之太師此十二篇以那為首是故孔子錄詩之時得其五篇列之</hi>
　<hi>以備三頌也殷本紀云主癸生天乙是為成湯案中侯雒子命云天乙在亳注云天乙湯名是鄭以湯之</hi>
<pb n="2a"/>
　<hi>名為天乙也則成湯非復名也周書諡法者周公所為禮記檀弓云死諡周道也則自殷以上未有諡法</hi>
　<hi>蓋生為其號死因為諡耳諡法安民立政曰成除殘去虐曰湯蓋以天乙有此行故號曰成湯也長發稱</hi>
　<hi>武王載?又呼湯為武王者以其伐桀革命成就武功故以武名之非其號諡也國語云校商之名頌十</hi>
　<hi>二篇此云得商頌十二篇謂於周之太師校定?偽是從太師而得之也言得之大師以那為首則太師</hi>
　<hi>先以那為首矣且殷之創基成湯為首那序云祀成湯明知無先那者故知太師以那為首也經之所陳</hi>
　<hi>皆是祀湯之事毛以終篇皆論湯之生存所行之事鄭以奏鼓以下言湯孫太甲祭湯之時有此美事亦</hi>
　<hi>是祀湯而有此事故序總云祀成湯也箋正義曰禮樂廢壞者正謂禮不行樂不用故令之廢壞廢壞者</hi>
　<hi>若牆屋之不修也但禮事非一箋?舉禮之大者以言焉由君不復行禮有司不復修習故忘其禮之儀</hi>
<pb n="2b"/>
　<hi>制由君不復用樂樂師不復修習故失其聲之曲折由是禮樂崩壞故商詩散亡也知孔子之時七篇已</hi>
　<hi>亡者以其考甫校之太師歸以祀其先王則非煩重蕪穢不是可棄者也而子夏作序已無七篇明是孔</hi>
　<hi>子之前已亡滅也世本云宋?公生弗甫何弗甫何生宋父宋父生正考甫正考甫生孔父嘉為宋司馬</hi>
　<hi>華督殺之而?其世其子木金父降為士木金父生祁父祁父生防叔為華氏所偪奔魯為防大夫故曰</hi>
　<hi>防叔防叔生伯夏伯夏生叔梁紇叔梁紇生仲尼則正考甫是孔子七世之祖故云孔子之先也其祖弗</hi>
　<hi>父何以有宋而授厲公昭七年左傳文也服虔云弗父何宋湣公世子厲公之兄以有宋言湣公之適嗣</hi>
　<hi>當有宋國而讓與弟厲公也宋世家稱厲公殺煬公而自立傳言弗父何授之者何是湣公世子父卒當</hi>
　<hi>立而煬公?之蓋厲公既殺煬公將立弗父何而何讓與厲公也</hi>
<pb n="3a"/>
猗與那與置我??傳猗歎辭那多也??樂之所成<lb/>
也夏后氏足鼓殷人置?周人縣?箋云置讀曰植植<lb/>
?鼓者為楹貫而樹之美湯受命伐桀定天下而作濩<lb/>
樂故歎之多其改夏之制乃始植我殷家之樂?與鼓<lb/>
也?雖不植貫而?之亦植之類奏鼓簡簡衎我烈祖<lb/>
湯孫奏假綏我思成傳衎樂也烈祖湯有功烈之祖也<lb/>
假大也箋云奏?奏堂下之樂也烈祖湯也湯孫太甲<lb/>
也假升綏安也以金奏堂下諸縣其聲和大簡簡然以<lb/>
<pb n="3b"/>
樂我功烈之祖成湯湯孫太甲又奏升堂之樂弦歌之<lb/>
乃安我心所思而成之謂神明來格也禮記曰齊之日<lb/>
思其居處思其笑語思其志意思其所樂思其所嗜齊<lb/>
三日乃見其所為齊者祭之日入室僾然必有見于其<lb/>
位周旋出?肅然必有聞乎其容聲出?而聽愾然必<lb/>
有聞乎其歎息之聲此之謂思成?鼓淵淵嘒嘒管聲<lb/>
既和且平依我磬聲傳嘒嘒然和也平正平也依倚也<lb/>
磬聲之清者也以象萬物之成周尚臭殷尚聲箋云磬<lb/>
<pb n="4a"/>
玉磬也堂下諸縣與諸管聲皆和平不相奪倫又與玉<lb/>
磬之聲相依亦謂和平也玉磬尊故異言之於赫湯孫<lb/>
穆穆厥聲庸鼓有斁萬舞有奕傳於赫湯孫盛矣湯為<lb/>
人子孫也大鐘曰庸斁斁然盛也奕奕然閉也箋云穆<lb/>
穆美也於盛矣湯孫呼太甲也此樂之美其聲鐘?則<lb/>
斁斁然有次序其干舞又閑習我有嘉客亦不夷懌自<lb/>
古在昔先民有作溫恭朝夕執事有恪傳夷?也先王<lb/>
稱之曰在古古曰在昔昔曰先民有作有所作也恪敬<lb/>
<pb n="4b"/>
也箋云嘉客謂二王後及諸侯來助祭者我客之來助<lb/>
祭者亦不?懌乎言說懌也乃大古而有此助祭之禮<lb/>
非專於今也其禮儀溫溫然恭敬執事薦饌則又敬也<lb/>
顧予烝嘗湯孫之將箋云顧猶念也將猶扶助也嘉客<lb/>
念我殷家有時祭之事而來者乃太甲之扶助也序助<lb/>
者之來意也音義<hi>猗於宜反與音余下同置毛如字殷人置?鄭作植字時職反又音??音桃小?也夏?雅反注同縣音?下同楹音盈柱也貫古亂反濩?故反殷湯樂曰大濩衎苦旦反假毛古雅反鄭作格升也樂音洛下以樂我同齊側皆反本亦作齊下同嗜市志反為于偽反僾音?愾苦代反淵古<pb n="5a"/>?反又烏?反嘒呼惠反倚於綺反於音烏注同庸如字依字作鏞大鐘也斁奕繹並音亦繹字又作懌同恪苦各反?音?下同<graphic n="KR1002" url="https://raw.githubusercontent.com/kanripo/KR-Gaiji/master/images/KR1002.png" mimeType="image/png"/>牋練反本又作薦同饌士戀反烝之丞反</hi>疏<hi>止義曰毛以為成湯崩後祀於其廟詩人美湯功業述而歎之曰猗與湯之功亦甚多而能制作濩樂植立我殷家?與?也既立一代之樂用之以祭其先祭之時廟中奏此??其聲簡簡然而和大也以樂我有功烈之祖湯之上祖有功烈者謂契冥相土之屬也既以樂祭祖而?當神明故更述湯功美其奏樂言湯之能為人子孫也奏此大樂以祭鬼神故得降福安我所思而得成也思之所成者正謂萬福來宜天下和平也又述祭時之樂其??之聲淵淵而和也嘒嘒然而清烈者是其管籥之聲諸樂之音既以和諧且復齊平不相奪倫又依倚我玉磬之聲與之和合以其樂音和諧更復歎美成湯於乎赫然盛意者乃湯之為人之子孫也穆穆然而美者其樂之音聲大鐘之鏞<pb n="5b"/>與所植之鼓有斁然而盛執其干戈為萬舞者有奕然而閑習言其用樂之得宜也於此之時有王者之後及諸侯來助湯祭我冇嘉善之?客矣其助祭也豈亦不夷?而懌樂乎言其夷?而懌樂也此助祭之法乃從上古在於昔代先王之民有作此助祭之禮非專於今故此嘉客依禮來助祭其儀溫溫然而恭敬早朝嚮夕在於?位其執事薦饌則有恭敬此嘉?所以來顧念我此烝嘗之時祭者正以湯為人之子孫亦有顯大之?所致也以湯能制作禮樂善為子孫嘉客助祭鬼神降福故陳其功?以歌頌之也鄭以奏鼓以下皆述湯孫祭湯之事烈祖正謂成湯是殷家有功烈之祖也湯孫奏假謂太甲奏升堂之樂綏我思成謂神明來格安我所思得成也於赫湯孫美太甲之盛顧予烝嘗謂嘉客念太甲之祭湯孫之將言來為扶助太甲唯此為異其文義?同傳正義曰齊風猗嗟共文是猗為歎謂美而歎之也那多釋詁文?鼓樂之所成者禮記曰?無<pb n="6a"/>當於五聲五聲不得不和是樂之所成在於?也?則?之小者故連言之王制曰天子賜諸侯樂則以柷將之賜伯子男樂則以?將之注云柷?皆所以節樂是樂成亦由?也夏后氏柷?以下皆明堂位文所異者唯彼置作楹傳依此經而改之矣箋正義曰金縢云植璧秉圭注云植古置字然則古者置植字同故置讀曰植此云植我??明堂位作楹?故知植??者為楹貫而樹之大濩之樂殷之樂也此述成湯之功而云植我?鼓明是美湯作濩樂故歎之多其改夏之制始植我殷家之鼓也?氏春秋仲夏紀云殷湯即位夏為無道暴虐萬民湯於是率六州以討桀之罪乃命伊尹作為大濩歌晨露修九招六列以見其善?誘注云大濩晨露九招六列皆樂名也是成湯作濩樂之事也晨露九招六列之樂蓋大濩之樂?曲名也又解?亦稱植之意?雖不植以木貫而?之亦植之類故與?同言植也春官小師注云?如?而小持其柄?之傍耳還<pb n="6b"/>自擊是??之狀也傳正義曰衎樂假大皆釋詁文下傳湯為人子孫則此篇上下皆述湯事美湯之祭而云烈祖則是美湯之先公有功烈者故云烈祖湯有功烈之祖湯之前有功烈者止契冥相土之屬也王肅云湯之為人子孫能奏其大樂以安我思之所成謂萬福來宜天下和平箋正義曰禮設懸樂之位皆鐘?在庭故知奏?堂下樂也以序稱祀成湯則經之所陳是祀湯之事不宜為湯之祀祖故易傳以烈祖為湯下篇烈祖既是成湯則知此亦成湯其子孫奏鼓以樂之也殷本紀湯生大丁太丁生太甲太甲成湯適長孫也故知湯孫謂太甲也孫之為言雖可以聞之後世以為追述成湯當在初崩之後大甲是殷之賢王湯之親孫故知指謂太甲也假升綏安皆釋詁文也以奏者作樂之名假又正訓為升故易傳以奏假為奏升堂之樂對?在堂下故言奏升堂之樂樂之初作皆擊鐘奏之經雖言鼓而鐘亦在焉故云以金奏堂下諸懸也琴瑟在堂故知<pb n="7a"/>奏升堂之樂謂弦歌之聲也於祭之時心之所思唯思神耳故知安我心所思而成之謂神明來格也?陶謨?作蕭韶之樂得所而云祖考來格意與此協故言神明來格取彼意以為?也所引禮記祭義文也致思之深想若聞見視其冇所成故引以證之此之謂思成也所思五事先思居處後思樂嗜者先粗而後精自外而入?也居處措身之所笑語貌之所發此皆目所可見是外之粗者在?有常理可測度者志意也在?無常緣物而動者樂嗜也?事難測深思然後及之故後言之也齊三日乃見其所為齊者謂致齊也散齊則不御不弔而已未能至於深思而及此五事也祭之日所以得有出?而聽者彼注云周旋出?謂設薦時也無尸者闔?若食間則冇出?而聽之是由無尸者冇閻?出聽之事也古之祭者莫不以孫行者為尸而得冇無尸者士虞記云無尸則禮及薦饌皆如初注云無尸謂無孫列可使者也是祭有無尸者故作記者言及之也<pb n="7b"/>傳正義曰傳意亦以磬為玉磬聘義?玉之?云其聲清越以長是玉聲必清故云聲之清者解其?言依磬之意也象萬物之成者以秋天是萬物成就之時其律呂數短聲調皆清故楚辭宋玉云秋之為氣也天高而氣清周尚臭殷尚聲郊特牲文言此者以祭祀之禮有食有樂此詩美成湯之祭先祖不言酒食唯論聲樂由其殷人尚聲故解之箋正義曰磬玉磬此申?傳意言磬聲清之意也知是玉磬者以鐘鼓磬管同為樂器磬非樂之主而云?管和平來依磬聲明此異於常磬非石磬也?陶謨云?擊鳴球謂玉磬也成二年左傳齊人賂晉以玉磬是古人以玉為磬也由玉磬尊故異言之傳正義曰毛以此篇祀成湯美湯之?而云湯孫故云湯善為人之子孫也以上句言衎我烈祖陳湯之祭祖故以孫對之子孫祭祖而謂祖善為人之子孫猶閔予小子言皇考之念?皇祖永世克孝也此篇三云湯孫於此故傳者舉中以明上下也釋樂云大鐘謂之鏞<pb n="8a"/>是大鐘曰庸也以斁為鐘鼓之狀故為盛奕萬舞之容故為閉也箋云斁斁然冇次序亦言其音聲盛也箋正義曰王制祭統言四時祭名皆云春礿夏禘秋嘗冬烝注以為夏殷祭名是烝嘗為時祭故云念我殷家有時祭之事而來也若然郊特牲云饗禘有樂而食嘗無樂故春禘而秋嘗注禘當為礿字之誤也王制云春礿夏禘鄭引王制夏殷以正特牲之文則特牲所云食嘗無樂是夏殷禮矣此云烝嘗則是秋冬之祭而上句盛陳聲樂者此經所陳總論四時之祭非獨為秋冬發文直此烝嘗之言為韻耳縱使嘗實無樂而礿禘有之故得言其聲樂也且禮文殘缺鄭以異於周法者即便推為夏殷未必食嘗無樂非夏禮也箋以湯孫為太甲故言太甲之扶助傳以湯為人之子孫則將當訓為大不得與鄭同也王肅云言嘉客顧我烝嘗而來者乃湯為人子孫顯大之所致也</hi>
<pb n="8b"/>
　　那一章二十二句<lb/>
　序烈祖祀中宗也箋云中宗殷王太戊湯之?孫也<lb/>
　有桑穀之異懼而修?殷道復興故表顯之號為中<lb/>
　宗音義<hi>烈祖有功烈之祖復扶又反下亦復同</hi>疏<hi>正義曰烈祖詩者祀中宗之樂歌也謂中</hi>
　<hi>宗既崩之後子孫祀之詩人述中宗之?陳其祭時之事而作此歌焉經稱成湯王有天下中宗承而興</hi>
　<hi>之諸侯助祭神明降福皆是祀時之事故言祀以總之箋正義曰案殷本紀云湯生太丁太丁生太甲崩</hi>
　<hi>子沃丁立崩弟太庚立崩子小甲立崩弟雍已立崩弟太戊立是太戊為湯之?孫也本紀又云太戊立</hi>
　<hi>亳有祥桑穀共生於朝一暮大拱太戊懼問伊陟伊陟曰帝之政其冇闕與帝其修?太戊?之而祥桑</hi>
<pb n="9a"/>
　<hi>穀枯死殷復興諸侯歸之故稱中宗是表顯立號之事也禮王者祖有功宗有?不?其廟故異義詩魯</hi>
　<hi>?丞相匡衡以為殷中宗周成宣王皆以時?古文尚書?經稱中宗明其廟宗而不?謹案春秋公羊</hi>
　<hi>御史大夫貢禹?王者宗有?廟不?宗而復?非尊?之義鄭從而不駮明亦以為不?也則非徒六</hi>
　<hi>廟而已鄭言殷六廟者據其正者而言也禮稽命?曰殷五廟至於子孫六注云契為始祖湯為受命王</hi>
　<hi>各立其廟與親廟四故六是此六者?定不?故鄭據之以為殷立六廟至於中興之主有?則宗宗既</hi>
　<hi>無常數亦不宗故鄭不數二宗之廟也</hi>
嗟嗟烈祖有秩斯祜申錫無疆及爾斯所既載清酤賚<lb/>
我思成傳秩常申重酤酒賚錫也箋云祜福也賚讀如<lb/>
<pb n="9b"/>
往來之來嗟嗟乎我功烈之祖成湯既有此王天下之<lb/>
常福天又重賜之以無竟界之期其福乃及女之此所<lb/>
女女中宗也言承湯之業能興之也既載清酒於尊酌<lb/>
以祼獻而神靈來至我致齊之所思則用成重言嗟嗟<lb/>
美歎之深亦有和?既戒既平鬷假無言時靡有爭綏<lb/>
我?壽?耇無疆傳戒至鬷總假大也總大無言無爭<lb/>
也箋云和?者五味調腥熟得節食之於人性安和喻<lb/>
諸侯有和順之?也我既祼獻神靈來至亦復由有和<lb/>
<pb n="10a"/>
順之諸侯來助祭也其在廟中既恭肅敬戒矣既齊立<lb/>
平列矣至于設薦進?又總升堂而齊一皆服其職勸<lb/>
其事寂然無言語者無爭訟者此由其心平性和神靈<lb/>
用之故安我以壽考之福歸美焉約軧錯衡八鸞鶬鶬<lb/>
以假以享我受命溥將自天降康豐年穰穰傳八鸞鶬<lb/>
鶬言文?之有聲也假大也箋云約軧轂?也鸞在鑣<lb/>
四馬則八鸞假升也享獻也將猶助也諸侯來助祭者<lb/>
乘篆轂金飾錯衡之車駕四馬其鸞鶬鶬然聲和言車<lb/>
<pb n="10b"/>
服之得其正也以此來朝升堂獻其國之所有於我受<lb/>
政教至祭祀又溥助我言得萬國之懽心也天於是下<lb/>
平安之福使年豐來假來享降福無疆箋云享謂獻酒<lb/>
使神享之也諸侯助祭者來升堂來獻酒神靈又下與<lb/>
我久長之福也顧予烝嘗湯孫之將箋云此祭中宗諸<lb/>
侯來助之所言湯孫之將者中宗之享此祭由湯之功<lb/>
故本言之音義<hi>祜音?疆居良反竟也下同酤音?賚毛如字鄭音來重直用反下皆同王天下于況反竟音境本又作境祼古亂反齊側皆反本亦作齋鬷子東反假毛古雅反鄭音格至也下以假以享<pb n="11a"/>同爭爭?之爭注同綏音妥安也耇音苟總音摠調音條祼音灌軧祁支反錯如字徐又采故反鶬七羊反本又作鏘溥音普穰如羊反轂飾古木反下音式鑣彼苗反篆直轉反朝直?反假音格鄭云升也王云至也</hi>
疏<hi>正義曰毛以為中宗崩後子孫祖之中宗之有天下乃由成湯創業作者述成湯之功言其福流於後故言嗟嗟乎我功烈之祖成湯也有常者是此王天下之福言當常王天下也成湯既有此福天又重賜我商家以無疆境之期故得及爾中宗以此處所也謂能成湯之業復使中興也中宗既有此業故今祀之既載清酒於樽酌以祼獻以其潔敬之故神明賜之我所思而得成亦謂萬福來宜天下和平也其祭之時非直?臣而已亦有和?也?者五味調和以喻諸侯有和順之?此和順諸侯來在廟中既肅敬而戒至矣既齊立於列位矣莫不總集大?而能寂然無言語者於時凡在廟中無有爭訟者以此故神靈安我孝子以秀?之壽使<pb n="11b"/>得??耇老無有疆境之福也既言在廟助祭又本其初來之時所乘之車以朱篆約其長轂之軧以綵飾錯置於衡之上其八鸞之聲則鏘鏘然以其太禮而來以獻國之所有於我殷王受其政?之命至祭祀之時又溥來助祭由此得萬國之懽心故從天下平安之福故獲得豐年穰穰然而每物豐多也既言天賜之福又?神降之福中宗之神來至其坐矣來享其祭矣乃下與大福無有疆境也又言諸侯所以來顧念我此丞嘗之時祭者乃由湯善為人子孫亦顯大之所致也此祭中宗而引湯善為子孫者以湯是商家王業之所起故歸功於湯鄭以賚我思成謂神靈來至我孝子所思得成也鬷假無言謂總集升堂皆無言語也以假以享謂來朝升堂獻國之所有也來假謂諸侯來升堂獻酒來饗謂神來歆饗之湯孫之將正謂此時設祭之君諸侯來扶助之然則此時祭者當是中宗子孫而云湯孫者中宗之饗此祭由湯之功故本言之雖中宗子孫亦是湯<pb n="12a"/>遠孫故亦得言湯孫也唯此為異其文義?同傳正義曰秩常申重賚賜皆釋詁文也言賜我思成者王肅云先祖賜我思之所欲成也知酤是酒者以此?祭事而云既載清酤文與旱麓清酒?載事同故知酤是酒也箋正義曰祜福釋詁文以思成者齊之所思成也思之得成由神明來格故知賚讀如?來之來商之王功起於湯故知功烈之祖正謂成湯也王天下之常福言湯之子孫常王天下也既言常福又言重賜無疆界福之長短天之所賜故知是天重賜之也及汝之此所所謂處所言中宗之得中興是天福之所及也此祭祭中宗也故知汝者汝中宗也言中宗承湯之業能中興之故陳湯有常福以及中宗也酒者祼獻所用故知既載清酒於樽謂酌以祼獻案禮言周法祼用?鬯殷禮雖則不明其祼亦應用?而云川酒以祼獻者?鬯釀秬為酒築?金草和之而已總而言之亦是酒也詩人所述舉其大綱非如記事立制曲辦酒齊之異清酤之言可<pb n="12b"/>兼祼獻之用故鄭並舉祼獻以充之傳正義曰言戒至者謂恭肅敬戒而至非訓戒為至也鬷總古今字之異也故轉之以從今假大釋詁文總大無言無爭者以諸侯大?總集或有言語忿爭故云無言無爭美其能心平性和也箋正義曰祭之設饌有大?鉶?何知不實論?而以為喻諸侯有和順之?者以昭二十年左傳晏子曰和如?焉水火醯醢鹽梅以烹魚肉燀之以薪宰夫和之齊之以味濟其不及以泄其過君子食之以平其心君臣亦然故曰亦有和?既戒既平鬷假無言時靡有爭彼引此和?證君臣之和則知以和?為喻非實?也下句約軧錯衡諸侯來朝之事無言無爭又美助祭之人故知亦有和?謂諸侯對朝廷?臣而稱亦也釋詁假為升故易傳以鬷假為設薦進?之時諸侯總集而升堂齊一也神之降福自祭之得禮非獨為助祭者也而云神靈用是之故安我以壽考之福者善其助祭得禮故歸美焉傳正義曰言文?之有聲也者<pb n="13a"/>此解在車之?非直鸞和而已獨言鸞聲之意故云言文?之有聲也有聲謂此助祭諸侯有文?有聲聞故作者因事見義舉其鸞聲以顯之傳訓假為大而其義不明但軧衡是諸侯之車以享謂獻國之所有則以假亦是來朝之事當謂以大禮而來朝也箋正義曰軧者長轂之名約謂以綵色?約之故云約軧轂?也采芑言約軧錯衡文與此同傳云朱而約之則此亦當以皮?約而朱漆之也鄭於秦風駟鐵之箋云置鸞於鑣異於乘車禮記注云鸞在衡則鄭以乘車之鸞必在衡而此之鸞在鑣者以鸞之所在經無正文而殷周或異故從舊?以為在鑣以示不敢質也言篆轂全?者考工記云容轂必直陳篆必正注云篆轂約也容轂者治轂為之形容彼言篆轂即此約軧故言諸侯來助祭者乘傳轂金?錯衡之車也知金?者以采芑約軧錯衡與輅車有奭連文奭赤貌則彼是金輅彼為金輅則此亦金輅知約軧錯衡為金?也案春官中車之職金輅同<pb n="13b"/>姓以封則王子母弟同姓公侯乃得乘金輅耳殷禮雖亡不應三等之爵皆乘金輅此?諸侯來助獨言金輅舉其尊者言之耳假之為升乃是正訓諸侯之朝必升堂授玉故易傳以假為來朝升堂也朝必獻國所有故言以享也既行朝禮後乃助祭故云至祭祀又溥助我言其得萬國之歡心也享謂獻酒使神享之也者箋以?祭之事而云來享故知是獻酒使神享之也獻酒必升堂故知來假謂來升堂獻酒也傳於上下假皆不訓為升則此亦不得與鄭同也王肅云祖考來至來享嘉薦然則音為格故訓為至也此祭中宗在中宗崩後當是中宗子孫而云湯孫故知本之傳於上篇以湯孫為湯為人子孫則此亦當然祭中宗而美湯之為人子孫者王肅云祭中宗而引湯者本王業之所起也</hi>
　　烈祖一章二十二句<lb/>
<pb n="14a"/>
　序?鳥祀高宗也箋云祀當為祫祫合也高宗殷王<lb/>
　武丁中宗?孫之孫也有雊雉之異又懼而修?殷<lb/>
　道復興故亦表顯之號為高宗云崩而始合祭於契<lb/>
　之廟歌是詩焉古者君喪三年既畢禘於其廟而後<lb/>
　祫祭於太祖明年春禘于?廟自此之後五年而載<lb/>
　殷祭一禘一祫春秋謂之大事音義<hi>?鳥燕也一名鳦音乙祀毛王</hi>
　<hi>如字鄭作祫?夾反三年喪畢之祭也雊古豆反雊雉之異尚書云高宗祭成湯有飛雉升鼎耳而雊是</hi>
　<hi>也復扶又反契息列反殷之始祖也本又作偰同又作?古字也後放此古者喪三年既畢祫於太祖明</hi>
<pb n="14b"/>
　<hi>年禘于?廟一本作古者君喪三年既畢禘于其廟而後祫祭于太祖明年春禘于?廟案此序一注舊</hi>
　<hi>有兩本前祫後禘是前本兩禘夾一祫是後本也</hi>疏<hi>正義曰?鳥詩者祀高宗之樂歌也鄭以祀為</hi>
　<hi>祫謂高宗崩三年喪畢始為祫祭於契之廟詩人述其事而作此歌焉以高宗上能興湯之功下能垂法</hi>
　<hi>後世故經遠本?鳥生契帝命武湯言高宗能興其功業乂述武丁孫子無不勝服四海來至百?所歸</hi>
　<hi>言高宗之功澤流後世因祫祭而美其事故序言祫以總之毛無破字之理未必以此為祫或與殷武同</hi>
　<hi>為時祀但所述之事自有廣狹耳箋正義曰知此祀當為祫者以經之所陳乃上述?鳥生商及成湯受</hi>
　<hi>命若是四時常祀不應遠頌上祖殷武與此皆云祀殷武所陳高宗身事而已則知此與彼殊宜當為祫</hi>
　<hi>也案殷本紀太戊生仲丁及外壬及河亶甲亶甲生祖乙祖乙生祖辛祖辛生祖丁祖丁生陽甲及盤庚</hi>
<pb n="15a"/>
　<hi>及小辛及小乙小乙生武丁是武丁為太戊?孫之孫書序云高宗祭成湯有飛雉升鼎耳而雊作高宗</hi>
　<hi>肜日殷本紀稱武丁見雉升鼎耳懼而修政行?天下咸懽殷道復興立其廟為高宗喪服四制?高宗</hi>
　<hi>之?云當此之時殷衰而復興禮廢而復起高而宗之故謂之高宗是殷道復興表顯立號之事也禮三</hi>
　<hi>年喪畢祫於太祖之廟以新崩之主序於昭穆此高宗崩喪畢之後新與?廟之主祫合祭於契之廟故</hi>
　<hi>詩人因此祫禘之後乃述序其事而歌作詩焉鄭駮異義云三年一祫百王通義則殷之祫祭三年一為</hi>
　<hi>而必知此崩而始祫者以序云祫高宗也若是三年常祫則?廟之主陳於太祖未?廟之主皆升合食</hi>
　<hi>於太祖使?及先祖不獨主於高宗今序言祫高宗明是為高宗而作祫故知是崩後初祫於契之廟也</hi>
　<hi>既言崩而始祫因辯祫之先後及言古者君喪以下以明禘祫之疏數也大宗伯及王制之注皆云魯禮</hi>
<pb n="15b"/>
　<hi>三年喪畢祫於太廟明年春禘於?廟自此之後五年而再殷祭一禘一祫春秋謂之大事彼二注其言</hi>
　<hi>與此正同而云魯禮則此云古者君喪以下謂魯禮也此箋及禮注所言禘祫疏數經無正文故鄭作魯</hi>
　<hi>禮禘祫志以推之其?云魯莊公以其三十二年秋八月薨閔二年五月而吉禘此時慶父使賊殺子般</hi>
　<hi>之後閔公心懼於難務自專成以厭其禍至二年春其間有閏二十一月禫除喪夏四月則祫又即以五</hi>
　<hi>月禘比月大祭故譏其速譏其速者明當異?也經獨言吉禘於莊公閔公之服凡二十一月於禮少四</hi>
　<hi>月又不禫無恩也魯閔公二年秋八月君薧僖二年除喪而明年春禘自此之後乃五年再殷祭六年祫</hi>
　<hi>故八年經曰秋七月禘於太廟用致夫人然致夫人自魯禮因禘事而致哀姜故譏焉魯僖公以其三十</hi>
　<hi>三年冬十二月薨文二年秋八月祫僖薨至此而除間有閏積二十一月從閔除喪不禫故明月即祫經</hi>
<pb n="16a"/>
　<hi>云八月丁卯大事於太廟躋僖公僖公之服亦少四月不刺者有恩也魯文公以其十八年春二月薨宣</hi>
　<hi>二年除喪而祫明年春禘自此之後五年而再殷祭與僖為之同六年祫故八年禘經曰夏六月辛巳有</hi>
　<hi>事於太廟仲遂卒於垂?者以為有事謂禘為仲遂卒張本故?之言有事耳魯昭公十一年夏五月夫</hi>
　<hi>人歸氏薨十三年夏五月大祥七月而禫公?劉子及諸侯於平丘公不得志八月歸不及祫冬公如晉</hi>
　<hi>明十四年春歸乃祫故十五年春乃禘經曰二月癸酉有事於武?傳曰禘於武公及二十五年傳將禘</hi>
　<hi>於襄公此則十八年祫二十年禘二十三年祫二十五年禘於?明矣儒家之?禘祫也通俗不同學者</hi>
　<hi>競傳其間是用??爭論從數百年來矣竊念春秋者書天子諸侯中失之事得禮則善違禮則譏可以</hi>
　<hi>發起是非故據而述焉從其禘祫之先後考其疏數之所由而粗託注焉魯禮三年之喪畢則祫於太祖</hi>
<pb n="16b"/>
　<hi>明年春禘於?廟僖也宣也八年皆有禘祭則公羊傳所云五年而再殷祭祫之在六年明矣明堂位曰</hi>
　<hi>魯王禮也以相準況可知也此是鄭君考校魯禮禘祫疏數之事也閔二年五月吉禘於莊公即是春秋</hi>
　<hi>之經而於禘之前經無祫事鄭知四月祫者以文二年經書大事於太廟公羊傳曰大事者何祫也彼是</hi>
　<hi>除喪而祫則知閃之吉禘之前亦當先冇祫祭於祫所以不譏者以時有慶父之難君子原情免之但為</hi>
　<hi>祫足以成尊不假更復為禘而五月又禘故譏之而書吉禘也譏之言吉則是未應從吉故知明當異?</hi>
　<hi>也且五年而再殷祭乃是公羊傳文後禘去前禘當五年矣僖也宣也皆八年有禘明知前禘當在三年</hi>
　<hi>矣文公以二年祫祭祫在除喪之年禘宜在三年是其與祫當異?也定以春秋上下考校知其必然故</hi>
　<hi>此箋及禮注皆為定解仍恐後儒致惑故又作志以明之如志之言五年再殷祭先祫後禘而此云一禘</hi>
<pb n="17a"/>
　<hi>一祫先言禘者恐其文便無義例也春秋謂之大事指謂文二年祫祭之事耳其禘則春秋或謂之禘或</hi>
　<hi>云冇事皆不言大事僖宣八年之經是也此箋或云古者君喪三年喪畢禘於其廟而後祫於太祖自此</hi>
　<hi>之後五年而再殷祭者其文誤也何則禮注及志皆無此言則此不當獨有也定本亦無此文</hi>
天命?鳥降而生商宅殷土芒芒傳?鳥鳦也春分?<lb/>
鳥降湯之先祖有娀氏女簡狄配高辛氏帝帝率與之<lb/>
祈于郊禖而生契故本其為天所命以?鳥至而生焉<lb/>
芒芒大貌箋云降下也天使鳦下而生商者謂鳦遺卵<lb/>
娀氏之女簡狄吞之而生契為堯司徒有功封商堯知<lb/>
<pb n="17b"/>
其後將興又錫其姓焉自契至湯八遷始居亳之殷地<lb/>
而受命國日以廣大芒芒然湯之受命由契之功故本<lb/>
其天意古帝命武湯正域彼四方方命厥后奄有九有<lb/>
傳正長域有也九有九州也箋云古帝天也天帝命有<lb/>
威武之?者成湯使之長有邦域為政於天下方命其<lb/>
君謂?告諸侯也湯有是?故覆有九州為之王也商<lb/>
之先后受命不殆在武丁孫子傳武丁高宗也箋云后<lb/>
君也商之先君受天命而行之不解殆者在高宗之孫<lb/>
<pb n="18a"/>
子言高宗興湯之功法度明也武丁孫子武王靡不勝<lb/>
龍旂十乘大?是承傳勝任也箋云交龍為旂?黍稷<lb/>
也高宗之孫子有武功有王?於天下者無所不勝服<lb/>
乃有諸侯建龍旂者十乘奉承黍稷而進之者亦言得<lb/>
諸侯之歡心十乘者三王後八州之大國邦畿千里維<lb/>
民所止肇域彼四海傳畿疆也箋云止猶居也肇當作<lb/>
兆王畿千里之?其民居安乃後兆域正天下之經界<lb/>
言其為政自?及外四海來假來假祁祁景員維河殷<lb/>
<pb n="18b"/>
受命咸宜百?是何傳景大員均何任也箋云假至也<lb/>
祁祁?多也員古文作云河之言何也天下既蒙王之<lb/>
政令皆得其所而來朝覲貢獻其至也祁祁然?多其<lb/>
所貢於殷大至所云維言何乎言殷王之受命皆其宜<lb/>
也百?是何謂當擔負天之多福音義<hi>芒莫剛反後同娀夙忠反契母之本國名郊禖音梅本亦作高禖卵力管反亳傍各反地名長張丈反下同?音遍解音獬武王於?反又如字注同勝毛音升鄭式證反乘繩證反注同?尺志反韓詩云大祭也任音壬下何任同疆居良反假音格下同祁巨移反或上之尺之二反員毛音圓鄭音云河王以為河水本或作何何音河河可反本又作苛音同鄭<pb n="19a"/>云擔負也下篇何天同朝直?反擔都藍反下篇同</hi>疏<hi>正義曰毛以為契母簡狄於春分?鳥至日祈於高禖而生契封商後世有此殷國今以高宗有國本而美之言上天命此?鳥使下而生此商國故契之子孫得言此殷王其國境廣大芒芒然既總言天命生商又指陳商興之節古之天帝命有威武之?者成湯令長有彼四方之國謂為之君長有其上地天既命成湯為長又令四方歸之方方命其諸侯之君使歸成湯故得同有此九州之民也成湯既受天命子孫又能循之商之先君受夭之命年世延長所以不至危殆者在此高宗武丁善為人之孫子也此武丁為人之子孫能行其先祖武?之王道威?盛大無所不勝任之也故於此祀高宗也乃有諸侯建龍旂者十乘來助殷祭於祭之時有大黍稷之食此諸侯於是奉承而進之言高宗澤及天下故子孫祭之得萬國之歡心也高宗前世殷政衰微又述高宗能興之狀殷之邦畿之?地方千里維是<pb n="19b"/>民之所安止矣然後始有彼四海言高宗為政先安畿?之民後安四海之國以為己冇由此能有彼四海故四海諸侯莫不來至其來至也祁祁然數甚?多此?多諸侯其辭皆云殷王之政甚大均矣維如河之潤物然言其無不霑及也成湯既受天命子孫克循其道則殷之受命皆得其宜故百?福?於是宜擔負之高宗興殷之道能為四海所慶故因其祀也述而歌之鄭以為簡狄吞鳦卯生契故言天命?鳥降而生商也正域彼四方言長有邦域為政於四方又以奄為覆言覆有九州為之王也又受命不怠在武丁孫子謂行之不解怠者在武丁之孫子言高宗興湯之功法度著明以教戒後世子孫行之不解怠也武王靡不勝謂武丁孫子有武功有王?者於天下無所不勝由高宗功被後世故子孫能服天下也兆域彼四海謂正天下之經界為營兆境域以至於彼四海也景員維河言諸侯大至所言維云何乎殷受命咸宜百?是荷即其言之所云也<pb n="20a"/>唯此為異餘文義?同傳正義曰釋鳥云燕燕鳦也色?故又名為?鳥毛氏不信讖緯以天無命鳥生人之理而月令仲春云是月也?鳥至之日以太牢祀于高禖天子親往后妃率九嬪御?鳥降之日有祀郊禖之禮也大戴禮帝系篇?帝嚳卜其四妃之子皆冇天下云有娀氏女簡狄則契為高辛之子簡狄高辛之妃而云?鳥至生商則是以?鳥至日祈而得之也故以為春分?鳥降湯之先祖簡狄祈郊禖而生契也?鳥以春分而至氣候之常非天命之使生契但天之生契將令王有天下故本其欲為天所命以?鳥至而生焉記其所福之時美其得天之命故言天命?鳥使下生?也?鳥之來非從天至而謂之降者重之若自天來然月令季春戴勝降于桑注云是時指在桑言降者若始自天來重之故稱降也襄四年左傳稱芒芒禹?畫為九州是芒芒為大貌也箋正義曰鄭以中候契握云?鳥翔水遺卯流娀簡吞之生契封商殷本紀云簡狄行<pb n="20b"/>浴見?鳥墮其卵簡狄取吞之因孕生契此二文及諸緯候言吞鳦生契者多矣故鄭據之以易傳也書序云自契至於成湯八遷湯始居亳又云盤庚五遷將治亳殷於湯言居亳於盤庚言亳殷則殷是亳地之小?名故知湯是亳之殷地而受命者也自契至湯八遷者皇甫謐云史失其傳故不得詳是八遷地名不可知也其亳地在河洛之間書序注云今屬河南偃師地理志河南郡有偃師縣有尸鄉殷湯所都皇甫謐云學者咸以為亳在河洛之間今河南偃師西二十里有尸鄉亭是也謐考之事實失其正也孟子稱湯居亳與葛為鄰案地理志葛今梁國?陵之葛?是也湯地七十里耳葛伯不祀湯使亳?為之耕有童子餉食葛伯奪而殺之古文仲虺之誥曰湯征自葛始計寧陵去偃師八百里而使亳?為耕有童子餉食非其理也今梁國自有二亳也南亳在穀熟之地北亳在?地非偃師也書序曰盤虞五遷將治亳殷即偃師是也然則殷有三亳二在<pb n="21a"/>梁國一在河洛之問穀熟為南亳即湯都也蒙為北亳即景亳是湯所受命也偃師為西亳即盤庚所徙者也立政之篇曰三亳阪尹是也如謐之言非無理矣鄭必以亳為尸?者以地理志言尸鄉為殷湯所都是舊?為然故從之也且中候格予命云天乙在亳東觀在洛若亳在梁國則居於洛束不得東觀於洛也所言三亳阪尹謂其尹在阪謐之所言三亳其地非皆有阪故立政注云三亳者湯舊都之民分為三邑其長居險故云阪尹蓋東成?南轘轅西降谷也是鄭以三亳為分亳民於三處有亳地也枉預以景亳為周地河南鞏縣西南有湯亭或?即偃師也漢書音義曰臣瓚案湯居亳今濟?薄縣是也今薄有湯?己氏有伊尹冢皆相近又以亳為濟?薄縣以其經無正文故各為異?地名變易難得而詳也孟子稱湯以七十里有天下則湯之初國猶尚小耳言日以廣太芒芒然謂至湯身而漸大也又解將述成湯而遠言契意以湯之受命由契之功<pb n="21b"/>故本其天意而言契之初生也傳正義曰正長釋詀文域有者言封域之?皆為己有非訓域為有也言奄有九有是同有天下之辭言分天下以為九分皆為己有故知九有九州也傳於奄字皆訓為?王肅云同有九州之貢賦也箋正義曰湯之受命上天命之故知古帝謂天也尚書緯云曰若稽古帝堯稽同也古天也是謂天為古故得稱天為古帝也方命其君謂於四方之國方方命之故為?告諸侯言湯有是?天道遠矣非與人道言云?告之者王謂授湯聖?令之所征無敵使諸侯?聞是?告之也傳正義曰作詩所以稱王名者王肅云殷質以名篇商之先君成湯受天命所以不危殆者在武丁之為人孫子也毛以為湯孫湯為人子孫則此亦當如肅言也箋正義曰?之先君受天命成湯是也以天下之大王業之重創業甚難守亦不易故言行之不懈怠者在高宗之孫子美此高宗孫子能得行之不懈怠也又解此詩主頌高宗而美高宗子孫者言<pb n="22a"/>高宗興湯之功法度著明故子孫能得行之亦是高宗之美故主頌高宗而言其子孫也交龍為旂春官司常文也言以大?是承謂奉承助祭祭之粢盛唯黍稷耳?字從米故知是黍稷也乃冇諸侯建龍旂者十乘奉承黍稷而進之殷禮既亡無可案據若以周法言之則謂諸侯乘墨車建龍旂入天子之門至祭時奉黍稷之饌以助祭也覲禮曰侯氏神冕乘墨車載龍旂弧韣乃朝注云墨車大夫制也乘之者入天子之國車服不可盡與王同交龍為旂諸侯所建是入天子之門乘墨車也其在道路則?其尊卑故覲禮記云?駕不入王門注云在傍與已同日偏駕同姓金輅異姓象輅四衛革輅蕃國木輅駕之與王同謂之偏駕不入王門者乘墨車以朝偏駕之車?於館矣是未入於王門駕不入王門者則所駕之車隨其尊卑其建龍旂則終始同也又解諸侯?多獨言十乘之意謂二王之後與八州之大國故十也八州大國謂州牧也諸侯當以服數來朝而<pb n="22b"/>得十乘並至者舉其有十乘耳未必同時至也或者王不巡守之?則諸侯並時來朝四時更?則年之間而十乘俱至也傳正義曰畿者為之畿限疆畔故為疆也毛無破字之理則肇當訓為始王肅云殷道衰四夷來侵至高宗然後始復以四海為境域也箋正義曰箋以肇域共文當謂界域營兆故轉肇為兆言己令千里之?民得安居乃後正天下之經界以四海為兆域先安畿?後正四海言其自?及外也傳正義曰景大釋詀文員者周?之言故為均也荷者任負之義故為任也傳解維河之義既以景員為大均則維河者當謂政教大均如河之潤物然言其霑潤無所不及也箋正義日假至釋詀文彼作格音義同轉員為云河為何者以頍弁既醉言維何者皆是設問之辭與下句發端此下句言殷受命咸宜是對前之語則此言維何當與彼同不得為水傍河也故知河當為何維何既是問辭則大員是諸侯大至口之所云不得為大均之義且古文云員<pb n="23a"/>字同故易傳也上言兆域彼四海以四海為界也既言四海為界也因即乘而立文言四海來假正謂四海之?中國諸侯來至貢獻非自四夷貢獻也所云維言何乎將欲述其美殷之言故開其問端也任即是擔負之義故言擔負天之多福</hi>
　　?鳥一章二十二句<lb/>
　序長發大禘也箋云大禘郊祭天也禮記曰王者禘<lb/>
　其祖之所自出以其祖配之是謂也音義<hi>長如字禘大計反王</hi>
　<hi>云殷祭也王者于?反又如字</hi>疏<hi>正義曰長發詩者大禘之樂歌也禘者祭天之名謂殷王高宗之時</hi>
　<hi>以正?之正月祭其所感之帝於南郊詩人因其祭也而歌此詩焉經陳洪水之時已有將王之兆?王</hi>
<pb n="23b"/>
　<hi>政?大行相土威服海外至於成湯受天明命誅除元惡王有天下又得賢臣為之輔佐此皆天之所祐</hi>
　<hi>故歌詠天?因此大禘而為頌故言大禘以總之經無高宗之事而為高宗之頌者以高宗禘祭得禮因</hi>
　<hi>美之而為此頌故為高宗之詩但作者主言天?止述商有天下之由故其言不及高宗此則鄭之意耳</hi>
　<hi>王肅以大禘為殷祭謂郊祭宗廟非祭天也毛氏既無明訓未知意與誰同箋正義曰祭法云殷人禘嚳</hi>
　<hi>而郊?注云禘謂冬至祭天於圓丘則圓丘之祭名為禘也又王制及祭統言四時祭名春礿夏禘秋嘗</hi>
　<hi>冬烝注云蓋夏殷制則殷之夏祭宗廟亦名禘也又鄭駝異義云三年一祫五年一禘百王通義以為禮</hi>
　<hi>讖云殷之五年殷祭亦名禘也然則祭之名禘者多矣而知此大禘為郊祭天者以冬至為祭乃是天皇</hi>
　<hi>大帝神之最尊者也為萬物之所宗人神之所主非於?代異姓曲有感助經稱帝立子生商謂感生之</hi>
<pb n="24a"/>
　<hi>帝非天皇大帝也且周頌所詠靡神不舉皆無圓丘之祭殷人何獨捨其感生之帝而遠述昊天上帝乎</hi>
　<hi>以此知非圓丘之禘也時祭所及親廟與太祖而已而此經?言?王相土非時祭所及又非宗廟夏禘</hi>
　<hi>也五年殷禘鄭於禘祫志推之以為禘祭各就其廟今此篇上述商國所興之由?更前世有功之祖非</hi>
　<hi>是各就其廟之言以此又知非五年殷祭之禘也彼諸禘者皆非此篇之義故知此云大禘唯是郊祭天</hi>
　<hi>耳祭天南郊亦名為禘故引禮記以證之所引者喪服小記及大傳皆有此文大傳注云几大祭曰禘自</hi>
　<hi>由也祭其先祖所由生謂郊祀天也王者之先祖皆感太微五帝之精以生蒼則靈威仰赤則赤熛怒?</hi>
　<hi>則含樞紐白則白招拒黑則汁光紀皆用正?之正月郊祭之蓋特尊焉孝經曰郊祀后稷以配天配靈</hi>
　<hi>威仰也宗祀文王於明堂以配上帝謂汛配五帝也如彼注則殷人之祖出於汁光紀故以正?正月於</hi>
<pb n="24b"/>
　<hi>郊禘而祭之故此序謂之大禘也易緯稱三王之郊一用夏正故知郊天皆用正?正月也鄭志趙商問</hi>
　<hi>此云案祭法殷人禘嚳而郊?又喪服小記及大傳皆云王者禘其祖之所自出以其祖配之注皆以為</hi>
　<hi>祭天皇大帝以嚳配之然則此詩之禘亦宜以為圓丘之祭不審云郊何答曰郊祀后稷以配天則以祖</hi>
　<hi>配其祖從出之明文也云注皆以為祭天皇大帝詩之大禘宜為圓丘之祭探意大過得無誣乎禘者祭</hi>
　<hi>名天人其云是鄭解此禘為郊天之事也小記大傳言禘祖之所自出者注皆以為郊所感之帝而商云</hi>
　<hi>祭天皇大帝故云得無誣乎祭法稱殷人禘嚳而郊?此若郊天當以?配而不言?者此因祭天歌詠</hi>
　<hi>夭?言其能降靈氣祐殷興耳其意不述祭時之事不美所配之人昊天有成命郊祀天地亦是南郊之</hi>
　<hi>祭而辭不及稷何?此篇不言冥也馬昭云長發大禘者宋為殷後郊祭天以契配不郊?者異於先王</hi>
<pb n="25a"/>
　<hi>故其詩詠契之?宋無圓丘之禮唯以郊為大祭且欲?之於夏禘故云大禘此?非也何則名曰商頌</hi>
　<hi>是商世之頌非宋人之詩安得云宋郊契配也諸稱三王有受命中興之功時有作詩頌之者則是殷時</hi>
　<hi>作之理在不惑而云宋人郊天?妄何甚而馬昭雖出鄭門其言非鄭意也若然商非宋詩而樂記云溫</hi>
　<hi>良而能斷者宜歌商注云商宋詩者以宋承商後得歌商頌非謂宋人作之也</hi>
濬哲維商長發其祥洪水芒芒禹敷下土方外大國是<lb/>
疆幅隕既長傳濬深洪大也諸夏為外幅廣也隕均也<lb/>
箋云長猶久也隕當作圓圓謂周也深知乎維商家之<lb/>
德也久發見其禎祥矣乃用洪水禹敷下土正四方定<lb/>
<pb n="25b"/>
諸夏廣大其竟界之時始有王天下之萌兆?虞夏之<lb/>
世故為久也有娀方將帝立子生商傳有娀契母也將<lb/>
大也契生商也箋云帝?帝也禹敷下土之時有娀氏<lb/>
之國亦始廣大有女簡狄吞鳦卵而生契堯封之於商<lb/>
後湯王因以為天下號故云帝立子生商音義<hi>濬音峻哲音悊字或作悊芒音亡依韻音忙疆居良反?界也幅方目反隕音圓徐于貧反夏?雅反下皆同圜音還又音圓王知音智見賢遍反禎音貞祥也?音境王天下于況反下湯王言王之王?皆同</hi>疏<hi>正義曰毛以為有深智者維我商家之?也昔在前世久發見其禎祥矣其祥之見在何時乎往者唐堯之末有大水芒芒然有大<pb n="26a"/>禹者敷廣下土以正四方京師之外大國於是畫其疆境今使中國廣大均平既見長遠矣於是時契已佐禹是其禎祥久見也又?商興之由有娀氏之女方欲長大之時天為之生立其子而使之生商謂上天祐契使賢而生有商國也鄭以隕為圓言中國廣大而圓周也有娀方將謂有娀之國方始廣大黑帝憑依簡狄使之有子立其子使生商國其文義略同傳正義曰濬深釋言文洪大釋詁文諸夏為外對京師為?也幅如布帛之幅故為廣也王肅云外諸夏大國也京師為?諸夏為外言禹外畫九州境界禹平治水土中國既廣已平均且長也箋正義曰箋云深智乎維商家之?者總歎商家深智不指斥一人也禹敷下土廣大其境界之時正謂水害既除輔成五服之時也始冇王天下之萌兆謂契能佐禹治水敬敷五?功被當世故後嗣克昌是其王之萌兆也爾時已冇萌兆即是久見其祥比至成湯之興?虞夏之世故為?也傳正義曰有娀契母之<pb n="26b"/>姓婦人以姓為字故云有娀契母也將大釋詁文謂契母方成大之時天為生立其子商者成湯王天下一代之大號此?之有天下其本由契而來故言契生商也詩言商興所由上?言契而已上句乃述禹敷下土者以契禹俱事帝堯皆有大功故將欲論契先言洪水也箋正義曰禘者郊天之名郊祭所感之帝商是水?黑帝之精故云黑帝謂汁光紀也且以下云?王故以黑帝言之以有娀是簡狄國名非簡狄之身言有娀方將不得為簡狄長大故以為禹敷下土之時有娀氏之國亦始廣大也有娀氏國之大小非復商家之事而言及之者君子言人之美務欲加之因其國實廣大見簡狄為大國之女猶大明之篇言摯莘也</hi>
?王桓撥受小國是達受大國是達率履不越遂視既<lb/>
發傳?王契也桓大撥治履禮也箋云承?帝而立子<lb/>
<pb n="27a"/>
故謂契為?王遂猶?也發行也?王廣大其政治始<lb/>
堯封之商為小國舜之末年乃益其土地為大國皆能<lb/>
?其?令使其民循禮不得踰越乃?省視之?令則<lb/>
盡行也相土烈烈海外有截傳相土契孫也烈烈威也<lb/>
箋云截整齊也相土居夏后之世承契之業入為王官<lb/>
之伯出長諸侯其威武之盛烈烈然四海之外率服截<lb/>
爾整齊音義<hi>撥本末反韓詩作發發明也?音遍下同治直吏反相息亮反注相土皆同截才結反長張丈反</hi>疏<hi>傳正義曰上言有娀生子此句即言?王故知?王即契也且國語云?王勤商十四世<pb n="27b"/>而興?王為契明矣履禮釋言文公羊傳云撥亂世謂治亂世故以撥為治也箋正義曰箋以契不為王?又非諡解其稱?王之意??色之?以其承?帝立子故謂契為?王也以湯冇天下而稱王契即湯之始祖亦以王言之尚書武成云若先王后稷國語亦云昔我先王后稷又曰我先王不窋韋昭云周之禘祫文武不先不窋故通謂之王商頌亦以契為?王是其為王之祖故呼為王非追號為王也?王廣大其政治正謂?其教令是也知堯封為小國舜益為大國者中候掘河紀?堯云斯封稷契?陶賜姓號是堯封之也考河命?舜之事云裒賜?臣賞爵有功稷契?陶益土地是舜益地為大國也自殷以上大國百里握河紀注云稷契公也公即周禮三公八命其出封加一等然則堯之封契已應百里便是土地之極而舜又益之者以其身有大功特加裒賜如周之賜魯衛之屬越禮特賜既賜之後不必止於百里而已率履不越文承是?之下明<pb n="28a"/>民從政化非契身率禮故云使其民循禮不得踰越?省視之?令則盡行即是?之驗也截整齊也截者斬斷之義故為齊也相土是昭明之子契之孫也故云居夏后之世承契之業契封?國相土嗣之止為一國之君而已不得威行海外今云海外有截故知入為王官之伯出長諸侯也僖四年左傳管仲?太公為王官之伯云五侯九伯汝實征之以夾輔周室是王官之伯分主東西得征其所職之方故孫子威武烈烈然而四海之外截而整齊分主東西則威加一國而已而云四海者不知所主何方故總舉四海言之截然整齊謂守其所職不敢?侵外畔也王肅云相土能繼契四海之外截然整齊而治言有烈烈之威則相土在夏為司馬之職掌征伐也?春秋者亦以太公為司馬之官故得征五侯九伯與鄭異也</hi>
帝命不違至于湯齊傳至湯與天心齊箋云帝命不違<lb/>
<pb n="28b"/>
者天之所以命契之事世世行之其?浸大至於湯而<lb/>
當天心湯降不遲聖敬日躋昭假遲遲上帝是祗帝命<lb/>
式于九圍傳不遲言疾也躋升也九圍九州也箋云降<lb/>
下假暇祗敬式用也湯之下士尊賢甚疾其聖敬之?<lb/>
日進然而以其?聰明?暇天下之人遲遲然言急於<lb/>
已而緩於人天用是故愛敬之也天於是又命之使用<lb/>
事於天下言王之也音義<hi>湯齊如字浸子鴆反日躋子兮反鄭注禮記讀上為湯躋讀此為日齋齋莊也假古雅反鄭云暇也徐云毛音格鄭音暇案王肅訓假為至格是王音也沈云鄭箋云?<pb n="29a"/>暇此以義訓非韓字也祗諸時反下士遐嫁反</hi>疏<hi>正義曰上陳?王相土論商興所由此下皆述成湯指言興事言天之所以命契之事自契之後世世行而不違失天心雖已漸大未能行同於天至於成湯而動合天意然後與天心齊也因?成湯之行湯之下士尊賢甚疾而不遲也其聖明恭敬之?日升而不退也以其聰明?暇天下之人遲遲然而舒緩也上天以是之故常愛敬之故天命之使用事於九州為天下王也傳正義曰言至湯者謂從契而至湯也自契以後雖則不違天命未能齊於天心至湯而與之齊以為漸大之意也上言帝命即云湯齊故知湯所與齊唯天心耳易稱聖人與天地合其?此之謂也傳以此為湯齊甚分明矣而孔子閒居注云詩讀湯齊為湯躋者言三家詩有讀為躋者也箋正義曰契無受命之事矣而云天命契者正謂授以上智之性使之佐舜有功建國於商?垂後裔是天所以命契之事也湯以孤聖獨興父祖未有王?<pb n="29b"/>而云其?浸大者以言至於湯齊又為漸高之勢故述其意言浸大耳定本作侵字其實相土至湯有令聞者唯其?勤其官而水死耳其餘不能漸大也傳正義曰躋升釋詁文謂九州為九圍者蓋以九分天下各為九處規圍然故謂之九圍也箋正義曰降下式用釋言文祗敬釋詁文假者假借之義故為暇也湯為天子而云湯降故知下者是下士尊賢也晉語宋公孫固?公子重耳之?引此詩乃云降有禮之謂也是亦以此為下賢也?暇天下之人謂不責人所不能馭之舒緩也待士則疾馭下則舒言其急於己而緩於人也</hi>
受小球大球為下國綴?何天之休傳球玉綴表?章<lb/>
也箋云綴猶結也?旌旗之垂者也休美也湯既為天<lb/>
所命則受小玉謂尺二寸圭也受太玉謂珽也長三尺<lb/>
<pb n="30a"/>
執圭搢珽以與諸侯?同結定其心如旌旗之旒縿著<lb/>
焉擔負天之美譽為?所歸鄉不競不絿不剛不柔敷<lb/>
政優優百?是遒傳絿急也優優和也遒聚也箋云競<lb/>
逐也不逐不與人爭前後音義<hi>球音求美玉也下同綴陟劣反徐又張衛反毛云表也鄭云結也二同休虛蚪反珽吐頂反天子玉笏長三尺杼上終葵首長直亮反縿所銜反著直略反?本亦作嚮許亮反下篇同絿音求徐音蚪遒子由反又在由反</hi>疏<hi>止義曰毛以為上言用事九圍此言用事之實湯之用事也受小球玉謂尺二寸之鎮圭也大球玉謂三尺之<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>也受此二玉以作天子為下國諸侯之表章能荷負天之美譽也又述湯之行能致美譽之由湯之性行不爭競不急躁不太剛猛不太柔弱舉事甚<pb n="30b"/>得其中敷陳政?則優優而和美以此之故百?之?於是聚而歸之福?聚歸能荷之也鄭唯下國綴旒為異言湯受二玉與諸侯而?同諸侯心繫天子如旌旗之旒綴著於縿餘同傳正義曰禹貢雍州厥貢球琳琅玗是球為玉之名也綴之為表其訓未聞冕之所垂及旌旗之飾皆謂之旒旒者所以章明貴賤故為章也箋正義曰?則云衣裳綻裂紉箴請補綴是綴為連結之義也又襄十六年公羊云君若贅旒然言諸侯反?屬於大夫也此言綴旒文與彼?明以旌旗為喻故易傳以綴猶結也旒為旌旗之垂也秋官大行人及考工記?旌旗之事皆云九旒七旒爾雅?旌旗云練旒九是旌旗垂者名為旒也言受小玉大玉者此小玉大玉是天子之器非為天子不得執用湯既為天所命則得用之是受之於天故言受也知小玉謂尺二寸圭大玉謂珽長三尺者考工記玉人云大圭長三尺杼上終葵首天子服之?圭尺有二寸天子守之所服所守唯此二<pb n="31a"/>玉故知也春官典瑞云王搢大圭執?圭藻五采五就以朝日覲禮云天子乘龍載大旂象日月升龍降龍出拜日於東門之外反祀方明注云此謂?同以春者也引朝事儀曰天予冕而執鎮圭尺有二寸乘大輅率諸侯朝日於東郊所以教尊尊也退而見諸侯由此而言知朝日與諸侯?同俱是執圭搢珽今言受小玉大玉即云為下國綴旒故知執圭搢珽與諸侯?同結定其心如旌旗之旒縿結著焉也定本云如旌旗之縿旒首焉此言執圭搢珽而玉人云天予執冒四寸以朝諸侯者此謂國外?同彼謂在國受朝也故玉人注云名玉曰冒者言其?能覆冒天下也四寸者方以尊接卑以小為貴是為在國受朝下諸侯故執冒也</hi>
受小共大共為下國駿厖何天之龍傳共法駿大厖厚<lb/>
龍和也箋云共執也小共大共猶所執搢小球大球也<lb/>
<pb n="31b"/>
駿之言俊也龍當作寵寵榮名之謂敷奏其勇不震不<lb/>
動不戁不竦百?是總傳戁恐竦懼也箋云不震不動<lb/>
不可驚憚也音義<hi>小共大共毛音恭鄭音拱執也一云毛亦音拱駿音俊鄭俊也又一云毛亦作俊讀厖莫邦反徐云鄭音武講反是?拱及寵韻也龍毛如字鄭作寵敷音孚本亦作傅戁奴版反竦小勇反總子孔反本又作□音宗恐曲勇反憚丹末反</hi>疏<hi>正義曰毛以為此又言成湯之用事也受小玉之法受大玉之法施之諸侯成諸侯之性行為下國之大純厚能荷負天之和道也又述成湯之行能荷天之和道所由湯之陳進其勇不可震不可動不戁恐不竦懼所征無敵克平天下百?之?於是總聚而歸之故能荷天之和道也鄭以為此又覆述上章言湯受小玉而執之受大玉而執之執此二玉與諸侯?同為下國作英<pb n="32a"/>俊厚?之君能荷負天之榮寵餘?傳正義曰傳讀共為恭敬之恭故為法也駿大厖厚釋詁文龍之為和其訓未聞言小法大法正謂執圭搢珽與諸侯為法也言為下國大厚謂成其志性使大純厚也王肅云言湯為之立法成下國之性使之大厚乃荷任天之和道也箋正義曰拱執釋詁文以此章文類於上玉必以手執之故易傳以為小拱大拱猶所執搢小球大球也大球實搢之而言執者將搢亦執故同言拱也又以上言綴旒為諸侯之所繫屬則知此言駿?亦是諸侯之言天子故讀駿為俊言成湯與諸侯作英俊厚?之君也又荷天之龍與上荷天之休其文和?休為美譽則此宜為榮名且韻宜為寵故易之也</hi>
武王載?有?秉越如火烈烈則莫我敢曷傳武王湯<lb/>
也?旗也?固曷害也箋云有之言又也上既美其剛<lb/>
<pb n="32b"/>
柔得中勇敢不懼於是有武功有王?及建?興師出<lb/>
伐又固持其鉞志在誅有罪也其威勢如猛火之炎熾<lb/>
誰敢禦害我苞有三?莫遂莫達九有有截傳苞本?<lb/>
餘也箋云苞豐也天豐大先三正之後世謂君以大國<lb/>
行天子之禮樂然而無有能以?自遂建於天者故天<lb/>
下歸鄉湯九州齊一截然韋顧既伐昆吾夏桀傳有韋<lb/>
國者有顧國者有昆吾國者箋云韋豕韋彭姓也顧昆<lb/>
吾皆己姓也三國黨於桀惡湯先伐韋顧克之昆吾夏<lb/>
<pb n="33a"/>
桀則同時誅也音義<hi>?浦貝反鉞音越中張仲反?五葛反韓詩云?也韋顧二國名也漢書古今人表作韋鼓已音紀又音杞</hi>疏<hi>正義曰毛以為上言成湯進勇此述為勇之事有有武功有王?之成湯載其旌旗以出征伐又能固執其鉞志在誅殺有罪其威勢嚴猛如火之炎熾烈烈然曾無於我成湯敢害之者又述成湯得?之由二代既滅封其支子為王者之後猶樹木既斬其根本更有?生之條言夏桀與二王之後根本之?有三種?餘承藉雖重必無?行莫有能以行申遂天意者莫能以?自達於天者天下諸國無所歸依故九州諸侯截然齊整一而歸湯也九州諸國既盡歸湯雖有韋顧昆吾黨桀為惡成湯於是恭行天罰韋顧二國既已伐之又伐昆吾之與夏桀?惡既盡天下廓清成湯於是乃即真為天子鄭唯以苞為豐言天豐冇三正之餘使為大國而不能遂達故九州歸湯餘同傳正義曰易稱繫于苞桑謂桑木固<pb n="33b"/>以苞為本盤庚云若?木之有由?謂本根已顛更生枝餘故云?餘也言本有三餘謂上世受命創基之君為之本當時二王之後及今夏桀是其餘也其意與箋言三正之後亦同箋正義曰苞豐釋詁文以此詩之?言國之大者不得天意故使諸國一時歸湯而云豐有三??者樹木於根本之上更生枝餘之名則知三?皆諸帝王之後也郊特牲稱王者存二代之後猶尊賢也尊賢不過二代則是先代有二與今王為三也故云天豐大先三正之後世謂居以大國行天子之禮樂也三正者謂夏與唐虞也正朔三而改夏以建寅為正則舜當以建子堯當以建丑是之謂三正也桀為天子與二王之後尊卑不類但三者俱得行其正朔故與桀同稱三也以三者承藉餘緒國大禮盛宜為天下所歸而不能以?自?故天下歸湯夫湯以小國而得天意也莫?謂不能以?自達則莫遂謂不能以行申遂天意也韋豕韋者鄭語云祝融其後八姓不?數之己姓昆<pb n="34a"/>吾顧?彭姓豕韋則商滅之矣故知韋即豕韋彭姓也顧與昆吾皆己姓也鄭語又云豕韋為?伯此已滅之又得為商伯者成湯伐之不滅其國故子孫得更興為伯也為商所伐明與桀同心故知三國黨於桀惡昆吾夏桀共文在既伐之下故知先伐韋顧克之昆吾夏桀則同時誅昆吾與桀亦是成湯伐之而不言伐者以上句言既伐足明下句亦是伐作文之體句有所施以其足相發明不?更言伐也禮器云湯放桀武王伐紂時也則桀放而不誅而云同時誅者對則誅放有異散文則放之遠方亦為誅也昭十八年左傳云二月乙卯周毛得殺毛伯過萇?曰毛得必亡是昆吾稔之日也移放之以言昆吾以乙卯日亡也昆吾與桀同日誅則桀亦以乙卯日亡也故檀弓注云桀以乙卯亡則亡日必是乙卯未知何月也</hi>
昔在中葉有震且業允也天子降予卿士傳葉世也業<lb/>
<pb n="34b"/>
危也箋云中世謂相土也震猶威也相土始有征伐之<lb/>
威以為子孫討惡之業湯遵而興之信也天命而子之<lb/>
下予之卿士謂生賢佐也春秋傳曰畏君之震師徒橈<lb/>
敗實維阿衡實左右商王傳阿衡伊尹也左右助也箋<lb/>
云阿倚衡平也伊尹湯所依倚而取平故以為官名商<lb/>
王湯也音義<hi>中如字又張仲反橈女?反一音女卯反亂也左音佐注同右音又注同倚於綺反下同</hi>疏<hi>正義曰毛以為既言成湯伐桀又上本未興之時及得臣之助云昔在中間之世謂成湯之前商為諸侯之國有震懼而且危怖矣至於成湯乃有聖?言實也上天子而愛之下大賢之人予之使為卿士此卿<pb n="35a"/>士者實維阿衡之官實佐助我成湯故能克桀而有天下此皆上天之力高宗祭又得禮故因大禘之祭述而歌也鄭以為昔在中世謂相土之時有征伐之威且為子孫討惡之業故成湯亦遵用其道皇天子而愛之餘同箋正義曰傳以業為危則湯未興之前國弱而危懼也箋易之者以此篇上述?王相土言至湯而齊於天心則是自契以來作漸盛之勢不應於此方言上世衰弱故易傳也以上言相土烈烈威服海外是相土有征伐之威為子孫討惡之業也所引春秋傳者成二年左傳文引之者證震得為威之義傳正義曰以言左右商王則是功最大者成湯佐命之臣唯伊尹耳故知阿衡是伊尹也伊是其氏尹正也言其能正天下故謂之伊尹阿衡則其官名也君奭曰在昔成湯既受命時則有若伊尹格于皇天在太甲時則有若保衡格于上帝注云伊尹名摯湯以為阿衡至太甲改曰保衡阿衡保衡皆公官然則伊尹摯阿衡保衡一人也彼注阿衡為公<pb n="35b"/>官此言卿士者三公兼卿士也</hi>
　　長發七章一章八句四章章七句一章九句一章<lb/>
　　六句<lb/>
　序殷武祀高宗也疏<hi>正義曰殷武詩者祀高宗之樂歌也高宗前世殷道中衰?室</hi>
　<hi>不脩?楚背叛高宗有?中興殷道伐?楚脩?室既崩之後子孫美之詩人追述其功而歌此詩也經</hi>
　<hi>六章首章言伐楚之功二章言責楚之義三章四章五章述其告曉?楚末韋言其脩治寢廟皆是高宗</hi>
　<hi>生存所行故於祀而言之以美高宗也</hi>
撻彼殷武奮伐?楚?入其阻裒?之旅傳撻疾意也<lb/>
<pb n="36a"/>
殷武殷王武丁也?楚?州之楚國也冞深裒聚也箋<lb/>
云有鐘鼓曰伐冞冒也殷道衰而楚人叛高宗撻然奮<lb/>
揚威武出兵伐之冒入其險阻謂踰方城之隘克其軍<lb/>
率而俘虜其士?有截其所湯孫之緒箋云緒業也所<lb/>
猶處也高宗所伐之處國邑皆服其罪更自?整截然<lb/>
齊壹是乃湯孫太甲之等功業音義<hi>撻他?反韓詩云?也冞面規反?文作?從?米云?也阻莊?反險也裒蒲侯反冒莫報反下同隘於懈反窄也俘音孚囚也處昌慮反下同</hi>
疏<hi>正義曰毛以為撻然而疾者彼殷王之武丁也又言其疾之意乃能奮揚其威武往伐?楚之國深入其<pb n="36b"/>險阻之?聚?國之人?俘虜而以歸也既伐楚克之則無往不服有截然而齊整者其高宗往伐之處所是高宗之功乃湯之為人子孫之業也美高宗之伐與湯同也鄭以冞為冒又以湯孫之緒為太甲之等功業高宗之功與太甲之等同也餘同傳正義曰撻疾是速疾之意言伐楚之疾也述高宗而言殷武故知是殷王武丁也定本直云殷武武丁也?是州名楚是國名故云?州之楚也周有天下始封熊繹為楚子於武丁之世不知楚君何人也冞者深入之意故為深也裒聚釋詁文箋正義曰有鐘鼓曰伐莊二十九年左傳文以其遠處險阻宜為冒突之義故易傳為冒也僖四年左傳稱楚大夫屈完對齊桓公曰楚國方?以為城漢水以為池雖君之?無所用之服?云方城山也漢水名皆楚之隘塞耳今言冒入其阻故知踰方城之隘戰勝必當俘虜言聚?之旅故知俘虜其士?也緒業也者釋詀云業緒也反覆相訓緒得為業是乃湯孫太甲之等功<pb n="37a"/>業言高宗此功同於太甲之等殷之諸賢王之功也太甲以下皆是湯孫故言之等以包之傳於那篇言湯孫者湯為人子孫則此亦當然故王肅云於所伐截然大治是湯為人子孫之業大武丁之伐與湯同</hi>
維女?楚居國南鄉昔有成湯自彼氐羌莫敢不來享<lb/>
莫敢不來王曰商是常傳鄉所也箋云氐羌夷狄國在<lb/>
西方者也享獻也世見曰王維女楚國近在?州之域<lb/>
居中國之南方而背叛乎成湯之時乃氐羌遠夷之國<lb/>
來獻來見曰?王是吾常君也此所用責楚之義女乃<lb/>
遠夷之不如音義<hi>氐都啼反世見賢遍反而背音佩</hi>疏<hi>箋正義曰氐羌之種漢世仍存<pb n="37b"/>其居在秦隴之西故知在西方者也享獻釋詁文氐羌遠夷一世而一見於王以經言來故解之云世見曰來王秋官大行人云九州之外謂之蕃國世一見謂其國父死子繼父嗣王即位乃來朝是之謂世見也言維汝荊楚則是以言告楚故知此所用責楚之義謂未伐之前先以此言告之但此詩主美伐功故上章先言伐事此章盡五章?未伐本其告責之禮耳</hi>
天命多辟設都于禹之績?事來辟勿予禍適稼穡匪<lb/>
解傳辟君適過也箋云多?也來辟猶來王也天命乃<lb/>
令天下?君諸侯立都於禹所治之功以?時來朝覲<lb/>
於我殷王者勿罪過與之禍適徒?以勸民稼穡非可<lb/>
<pb n="38a"/>
懈倦時楚不修諸侯之職此所用告曉楚之義也禹平<lb/>
水土弼成五服而諸侯之國定是以云然音義<hi>多辟音璧下同注放此王者僻邪也適直革反注同韓詩云數也解音懈注同朝直?反</hi>疏<hi>正義曰此亦責楚之辭言上天之命乃令天下?君諸侯建設都邑於禹所治功處謂布在九州也常以?時行朝覲之事來見君王我殷王勿予之患禍不責其罪過唯告之以勸民稼穡之事非得有懈惰而已王者之待諸侯其義如此而汝何得不脩諸侯之職不來朝見王也箋正義曰箋以諸侯之立其來?矣非由禹治洪水始建都邑而云設都於禹之績故作此言以解之?陶謨云禹曰予惟荒度土功弼成五服至于五千注云荒奄也奄大九州四海之土敷土既畢廣輔五服而成之至於面各五千里四面相距為萬里堯制五服服各五百里要服之?四千里曰九<pb n="38b"/>州其外荒服曰四海禹所弼五服之殘數亦每服者合五百里故有萬里之界焉又禹貢云五百里甸服每言五百里一服者是堯舊服每服之外更言三百里二百里者是禹所弼之殘數也堯之五服服五百里耳禹平水土之後每服更以五百里輔之是五服服?千里故一面而為差至於五千也賈逵馬融之?尚書云甸服之外每百里為差所納總銍秸粟米者是甸服之外特為此數其侯服之外每言三百二百里者還就其服之??為名耳非是服外更有其地也史記司馬遷?以為諸小數者皆是五百里服之?名大界與堯不殊四面相距為五千里耳王肅注尚書總諸義而論之云賈馬既失其實鄭?尤不然矣禹之功在於平治山川不在於拓境廣土土地之廣三倍於堯而書傳無稱焉則鄭之創造難可據信漢之孝武疲弊中國甘心夷狄天下?口至減大半然後僅開?邊之郡而已禹方憂洪水三過其門而不入未暇以征伐為事且其所以為服<pb n="39a"/>之名輕重?倒遠近失所難得而通先王規方千里以為甸服其餘均平分之公侯伯子男使各有寰宇而使甸服之外諸侯皆入禾?非其義也史遷之?蓋得之矣如肅之難非無理也鄭不然者何哉將以山川帶地土境不移前聖後聖義終一揆禹之所導山川也西被流沙東漸滄海南距衡山之陽北臨碣石之北經塗所宜萬有餘里若其所弼五服唯極五千而遠遊夷狄之表勞功荒服之外復為何哉又用公制禮作為九服蠻畿之?尚至七千舜禹之功不應劣於周世何由土境蹙促三倍狄於周世又外傳稱禹?諸侯于塗山執玉帛者萬國執玉帛者唯中國耳若要服之?唯止四千率以下等計之正容六千餘國?諸侯之大地方百里三等分土纔至數千安得有萬國之言乎唐堯之初協和萬國於時境界蓋應廣矣至於洪水滔天烝民不粒土地既削國數亦減故五服之界纔至五千洎乎禹治洪水地平天成災害既除大制疆域固當復其故地而<pb n="39b"/>至五千何云不在於拓境廣土也若云大禹之功不在拓境廣土則武王周公之功豈專以境界為事而能使要服之?有七千里乎且經稱弼成五服至於五千若五服之廣猶是堯之舊制何弼成之有乎而稱之以為功也凡言至於者皆從此到彼之辭明是自京師而至於四境為五千耳若其四面相距為五千則經文從何而往而言至於哉漢之孝武?非聖人乘其六世之資而與夷狄角力及開??之郡境界踰於萬里何由舜禹之境纔至五千此乃所以為證非所以為難也肅意將謂大禹之?不逮於漢武乎何其取譬之非類也先王作法隨時制宜甸服之外去京未?使入禾?復何傷乎而云非其義也鄭以尚書之文上下相校禹稱弼成五服至於禹貢?數服名正合五千之數參之以周漢之域驗之於山川之圖則廣萬里為得其實故不從賈馬?為此?</hi>
<pb n="40a"/>
天命降監下民有嚴不僭不濫不敢怠遑命于下國封<lb/>
建厥福傳嚴敬也不僭不濫賞不僭刑不濫也封大也<lb/>
箋云降下遑暇也天命乃下視下民有嚴明之君能明<lb/>
?慎罰不敢怠隋自暇於政事者則命之於下國以為<lb/>
天子大立其福謂命湯使由七十里王天下也時楚僭<lb/>
號王位此又所用告曉楚之義音義<hi>僭子念反王天下于?反</hi>疏<hi>傳正義曰嚴敬釋詁文襄二十六年左傳曰善為國者賞不僭刑不濫賞僭懼及淫人刑濫懼及善人彼文又引此詩故知不僭不濫謂賞不僭差刑不濫溢也定四年左傳曰吳為封豕長蛇是封為大之義箋正義曰降下遑<pb n="40b"/>暇釋言文明?慎罰康誥文中候契握曰若稽古王湯既受命興由七十里起孟子所云湯以七十里文王以百里案契為上公受封舜之末年又益以土地則當為大國過百里矣而成湯之起止由七十里蓋湯之前世有君衰弱土地減削故至於湯時止有七十里耳以此經責楚之辭而?成湯有明?而王天下矣明是於時楚僭慢王位故告曉之</hi>
商邑翼翼四方之極赫赫厥聲濯濯厥靈壽考且寧以<lb/>
保我後生傳商邑京師也箋云極中也商邑之禮俗翼<lb/>
翼然可則傚乃四方之中正也赫赫乎其出政教也濯<lb/>
濯乎其見尊敬也王乃壽考且安以此全守我子孫此<lb/>
<pb n="41a"/>
又用商?重告曉楚之義音義<hi>重直用反</hi>疏<hi>正義曰此又責楚之辭言商王之都邑翼翼然皆能禮讓恭敬誠可法則乃為四方之中正也赫赫乎顯盛者其出政教之美聲也濯濯乎光明者其見尊敬如神靈也故商王得壽考且又安寧以保守我後嗣所生子以我商家之?盛明如此汝何故敢背叛不從我化乎以楚不識商之明?故告曉之</hi>
陟彼景山松?丸丸是斷是遷方斲是?松桷有梴旅<lb/>
楹有閑寢成孔安傳丸丸易直也遷徙?敬也梴長貌<lb/>
旅陳也寢路寢也箋云椹謂之?升景山掄材木取松<lb/>
?易直者斷而遷之正斲於椹上以為桷與?楹路寢<lb/>
<pb n="41b"/>
既成王居之甚安謂施政?得其所也高宗之前王有<lb/>
廢政?不脩寢廟者高宗復成湯之道故新路寢焉音<lb/>
義<hi>斷音短注同斲陟角反?文云斫也?其連反爾雅作榩桷音角梴丑連反又力饘反柔梴物同耳字音鱣俗作易以豉反下同椹陟金反掄魯門反擇也沈音倫理也</hi>疏<hi>正義曰毛以為高宗前王冇廢於政?不脩寢廟者高宗既伐?楚四方無事乃使人升彼大山之上觀松?之木丸丸然易直者於是斬斷之於是遷徙之又方正而斲之於是之時工匠皆敬其事不惰慢也以松為屋之榱桷有梴然而長陳列其楹有閑然而大及寢室既成王居之而甚安矣美其能脩治寢廟復故法也鄭以榩又為椹言王斲於椹上又以旅為?唯此為異餘同傳正義曰易直者言其滑易而調直也徙謂徙之來歸也?敬旅陳釋詀文桷者椽也椽以長為<pb n="42a"/>善故梴溈長貌王之所居路寢是寢之尊者故知謂路寢也箋云不解閑義梴為桷之長貌則閑為楹之大貌王肅云桷楹以松?為之言無彫鏤也陳列其楹有閑大貌箋正義曰椹謂之榩釋?文孫炎曰椹斲材質也以其方論斲斫楹桷不宜言敬故易傳也地官山虞云凡邦工入山掄材不禁注云掄猶擇也此經丸丸之文在斲遷之上是謂擇取易值者故言升景山掄材木也言為桷與?楹則訓旅為?也以其方始斲之未宜已為陳列故易傳也居寢所以行政政不得所王者不安故知居之甚安謂施政?得其所也今美高宗之能脩寢廟明是前王有廢政?不脩寢廟者也案殷本紀盤庚崩弟小辛立崩弟小乙立崩子武丁立盤庚始遷於殷明即為寢廟其不脩者蓋小辛小乙耳未知誰世故不斥言經止有寢耳箋并言廟者君子將營?室宗廟為先明亦脩廟故連言之經無廟者詩人之意主美寢也</hi>
<pb n="42b"/>
　　殷武六章三章章六句二章章七句一章五句<lb/>
　那五篇十六章百五十四句<lb/>
　<lb/>
　<lb/>
　<lb/>
　<lb/>
　<lb/>
　毛詩注疏卷三十<lb/>
<pb n="43a"/>
　毛詩注?卷三十考證<lb/>
商頌烈祖章亦有和?○和?文通釋作盉??文作<lb/>
　鬻<lb/>
長發章海外有截○漢書作海水有<graphic n="KR0914" url="https://raw.githubusercontent.com/kanripo/KR-Gaiji/master/images/KR0914.png" mimeType="image/png"/>
為下國綴旒○綴旒禮記作畷郵正義曰引齊魯韓詩<lb/>
　也<lb/>
為下國駿厖傳駿大厖厚○輔廣曰駿厖作大厚無意<lb/>
　味當從董氏?作駿駹謂馬也李光地曰綴旒以旗<lb/>
<pb n="43b"/>
　喻言其為四國繫屬也駿厖以馬喻言其為四國雄<lb/>
　長也<lb/>
武王載?○??文作?韓詩外傳荀子作發<lb/>
則莫我敢曷○曷漢書作遏<lb/>
殷武章不敢怠遑命于下國封建厥福○左傳作不敢<lb/>
　怠皇命以多福<lb/>
　<lb/>
　毛詩注?卷三十考證<lb/>
</p>
<p>
</p>
  </div>
</body>
</text>
</TEI>