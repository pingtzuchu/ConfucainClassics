<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>葉氏春秋傳卷九</head> <lb/>
    <p>
<pb n="1a"/>
欽定四庫全書<lb/>
　葉氏春秋傳卷九<lb/>
　　　　　　　　　　　　宋　葉夢得　撰<lb/>
　　　僖公二<lb/>
七年春齊人伐鄭夏小邾子來朝鄭殺其大夫申侯<lb/>
　申侯鄭大夫之三命者也齊既再討鄭逃盟之罪孔<lb/>
　叔言於鄭伯曰國危矣請下齊以救國鄭伯曰吾知<lb/>
　所由來矣乃用陳轅濤塗之?殺申侯以?於齊申<lb/>
<pb n="1b"/>
　侯之死罪累上也故以國殺有國殺有人殺國殺者<lb/>
　大夫有罪而君殺之君亦有罪而累上者也人殺者<lb/>
　大夫有罪而人殺之國人皆曰可殺者也古者大國<lb/>
　三卿皆命於天子次國三卿二卿命於天子一卿命<lb/>
　於其君小國三卿一卿命於天子二卿命於其君諸<lb/>
　侯不得專殺大夫大夫國體也挈國與人殺者大夫<lb/>
　之罪也挈殺其大夫者其君之罪也葉子曰吾何以<lb/>
　知小國之亦有三卿歟五等諸侯之臣其命數則有<lb/>
<pb n="2a"/>
　間矣而卿大夫之名未之有?也蓋為之國者大小<lb/>
　雖不同而設官分職之事則不可殺一官闕則一事<lb/>
　廢矣既與共王事則未有不命於王者所以尊王也<lb/>
　如是役也猶有私爵人而曠其官者??之而無<lb/>
　所受命乎則以為二卿而不命於天子者記禮者之<lb/>
　失也<lb/>
秋七月公?齊侯宋公陳世子?鄭世子華盟于?母<lb/>
　陳?鄭華何以得與盟諸侯有故則世子攝其君下<lb/>
<pb n="2b"/>
　其君之禮一等周道也<lb/>
曹伯班卒公子友如齊冬葬曹昭公<lb/>
八年春王正月公?王人齊侯宋公衛侯許男曹伯陳<lb/>
世子?盟于洮<lb/>
　王人?者也序於諸侯之上先王命也<lb/>
鄭伯乞盟<lb/>
　乞盟者何請盟也霸主有帥諸侯以共盟諸侯無乞<lb/>
　霸主以請盟盟諸侯之所得為也鄭伯殺申侯以謝<lb/>
<pb n="3a"/>
　首止之逃則服罪矣然?母之?以世子來而鄭伯<lb/>
　不至則諸侯猶未信也故洮之役以王人?黜鄭不<lb/>
　得與鄭伯於是懼而請盟乞盟猶乞師也有得不得<lb/>
　焉師非我所有乞猶可言也盟我所得為乞不可言<lb/>
　也有諸侯之?不能正其事乃至於下人而請焉賤<lb/>
　之也<lb/>
夏狄伐晉秋七月禘于太廟用致夫人<lb/>
　八年而禘禘之節也何以書不正其用之以致夫人<lb/>
<pb n="3b"/>
　且僭天子也夫人者何成風也成風僖公之妾母僖<lb/>
　公欲尊之以匹嫡故因禘致於太廟始見其祖考為<lb/>
　夫人不與非禘之道用禘者也成風遂為夫人矣故<lb/>
　後薨以夫人風氏見不稱用致夫人風氏?辭也蓋<lb/>
　魯自是以妾匹嫡致其志妾母之始而不言風氏其<lb/>
　義則甚乎以風氏見也周之禘以七月日至魯之禘<lb/>
　以季夏六月七月而禘僭天子也葉子曰三傳言夫<lb/>
　人左氏以為哀姜公羊以為聲姜夫哀姜之為夫人<lb/>
<pb n="4a"/>
　固在莊公之世矣雖以罪討於齊僖公未之敢黜也<lb/>
　故其歸曰夫人氏之喪至自齊何用至是而始致之<lb/>
　乎聲姜不書至蓋僖公之娶在即位之前也以齊媵<lb/>
　而得於傳無聞焉審僖公果以是易嫡則於至之日<lb/>
　已定之矣何待禘而後始致之乎此皆理之必不然<lb/>
　者吾固以榖梁之言為正也<lb/>
冬十有二月丁未天王崩<lb/>
九年春王三月丁丑宋公御?卒夏公?宰周公齊侯<lb/>
<pb n="4b"/>
宋子衛侯鄭伯許男曹伯于葵丘<lb/>
　宰王之太宰也何以言周公太宰而兼三公者也古<lb/>
　者三公官不必備惟其人則以六卿有道者兼焉王<lb/>
　人不得繫周劉子單子不得繫周宰周公得繫周三<lb/>
　公論道經邦與王同體者也宋子未踰年之君也葉<lb/>
　子曰子夏問於孔子曰三年之喪卒哭金革之事無<lb/>
　辟也者禮歟初有司歟孔子曰夏后氏既殯而致事<lb/>
　商人既葬而致事子夏曰金革之事無辟也者非歟<lb/>
<pb n="5a"/>
　孔子曰吾聞諸老?曰昔者魯公伯禽有為為之也<lb/>
　今以三年之喪從其利者吾弗知也故閔子要絰而<lb/>
　服事既而曰若是乎古之道不即人心退而致仕孔<lb/>
　子蓋善之也夫非禮之禮大人不為也其可有三年<lb/>
　之愛而不盡於父母歟則雖伯禽為之固不以為常<lb/>
　也而?因之以為利乎秦伐鄭晉襄公墨衰絰而敗<lb/>
　之殽春秋貶而稱人君子之惡奪親也甚矣故春秋<lb/>
　諸侯?征伐在喪而出與者或踰年或未踰年各以<lb/>
<pb n="5b"/>
　其實書之無所加損焉所謂不待貶?而自見也而<lb/>
　榖梁獨以宋桓公未葬背殯出?為無哀然則衛燬<lb/>
　卒成公既葬而?於洮亦書子則無貶乎彼固未知<lb/>
　春秋之意也<lb/>
秋七月乙酉伯姬卒<lb/>
　?女未適人不卒伯姬卒許嫁也禮男子二十而冠<lb/>
　字之不名列於丈夫三十而娶女子十五而許嫁笄<lb/>
　而字之列於成人二十而嫁女子許嫁不為殤死則<lb/>
<pb n="6a"/>
　以成人之喪治之故亦以成人之禮卒焉葉子曰?<lb/>
　女嫁為夫人則卒以尊同也為大夫妻則不卒厭也<lb/>
　何以許嫁而卒之歟曰各以其服為之稱也女子在<lb/>
　室為父母三年其嫁而適人降而為父母期故父母<lb/>
　為之報也未嫁者服齊衰三月適人則服大功不以<lb/>
　齊衰薄大功之喪此未嫁所以有加於已嫁者也<lb/>
九月戊辰諸侯盟于葵丘<lb/>
　諸侯不序一事而再見也冉地葵丘善之也首止之<lb/>
<pb n="6b"/>
　?既已正父子而尊王室矣故於是合諸侯而授王<lb/>
　政焉初命曰誅不孝無易樹子無以妾為妻再命曰<lb/>
　尊賢育材以彰有?三命曰敬老慈幼無忘?旅四<lb/>
　命曰士無世官官事無攝取士必得無專殺大夫五<lb/>
　命曰無曲防無遏糴無有封而不告曰凡我同盟之<lb/>
　人既盟之後言歸於好諸侯於是束牲載書而不歃<lb/>
　血咸諭乎小白之志君子蓋以是善之也葉子曰惠<lb/>
　王崩而襄王始立天子在喪可以王臣而會諸侯歟<lb/>
<pb n="7a"/>
　襄王之立非惠王之意而惠后猶在首止之盟雖已<lb/>
　定而諸侯不能保其無如鄭伯之逃盟者則襄王固<lb/>
　未知得終安其位也此霸主之所當憂則請於王而<lb/>
　與之盟王亦出?臣而臨之有不得已者是以無易<lb/>
　樹子猶載之初命如是而僅終喪猶有子帶之難則<lb/>
　齊侯之慮君子不得不與也<lb/>
甲子晉侯佹諸卒冬晉里克殺其君之子奚齊<lb/>
　里克晉大夫之三命者也奚齊未踰年未成君也故<lb/>
<pb n="7b"/>
　言其君之子未成君則不可以?名故稱殺焉葉子<lb/>
　曰?君天下之大惡也可以未踰年而薄其罪歟曰<lb/>
　春秋以名定罪若其義則亦各視其情而已矣齊商<lb/>
　人之??晉里克之?奚齊皆未踰年之君也商人<lb/>
　之?以已也取而代之里克之?以文公也蓋以納<lb/>
　文公焉故於奚齊則不成其為君於?則成其為君<lb/>
　不成其為君者春秋之法也常也成其為君者春秋<lb/>
　之義也變也法不可以變而亂名實義不可以常而<lb/>
<pb n="8a"/>
　廢善惡此政之所以行而教之所以立也<lb/>
十年春王正月公如齊<lb/>
　如朝也凡公如皆朝朝君之事也大夫如皆聘聘臣<lb/>
　之事也諸侯之邦交以世相朝非周道也即位大國<lb/>
　聘焉小國朝焉霸主之令爾魯前有諸侯來朝者矣<lb/>
　未有朝人者也蓋小白既霸魯於是事齊魯之屈於<lb/>
　大國自僖公始矣<lb/>
狄滅??子奔衛晉里克?其君卓及其大夫荀息<lb/>
<pb n="8b"/>
　荀息晉大夫之三命者也及荀息賢也荀息不食其<lb/>
　言者也葉子曰子糾之難召忽死之管仲不死孔子<lb/>
　不嘉召忽之死而與管仲以仁里克傅申生申生死<lb/>
　里克不死以納文公荀息以不正傅卓子卓子死而<lb/>
　荀息死之春秋何以不與里克之不死而與荀息以<lb/>
　賢歟子糾未君也卓子巳君也荀息之不正可責於<lb/>
　傅卓子之初不可責於卓子?之際夫受命而傅之<lb/>
　既立以為君則君臣之義定矣可以君而不死其難<lb/>
<pb n="9a"/>
　乎言必信行必果孔子以為小人言不必信行不必<lb/>
　果孟子以為大人夫言之不必信亦必有義焉而後<lb/>
　可故非復言之為難而近義之為貴管仲之仁雖可<lb/>
　與而召忽不可為不忠里克之罪雖可薄而荀息不<lb/>
　可為不信亦各有義而已矣故曰人之欲善誰不如<lb/>
　我我欲無貳而能謂人已乎荀息蓋知之矣此春秋所<lb/>
　以賢也<lb/>
夏齊侯許男伐北戎晉殺其大夫里克<lb/>
<pb n="9b"/>
　里克既?卓惠公重賂秦以求入里克迎而立之惠<lb/>
　公既得國曰又將圖寡人乃殺里克以?晉人里克<lb/>
　之死罪累上也故以國殺葉子曰晉里克衛?喜皆<lb/>
　?君者也然其死不書以討賊之辭而與殺大夫一<lb/>
　施之何哉所以殺者非討賊也始卓死惠公求入里<lb/>
　克實迎立焉則惠公固幸卓之死而竊其位者也衛<lb/>
　獻公之入立則固與聞乎?矣是以求復於喜曰苟<lb/>
　反政由?氏祭則寡人此豈可責討卓與剽之賊者<lb/>
<pb n="10a"/>
　歟及其得國惠公則曰子?二君一大夫為子君者<lb/>
　不亦難乎而後殺克獻公既以政許?喜而患其專<lb/>
　乃與公孫無地公孫臣謀攻?氏免余殺喜而尸諸<lb/>
　朝則其討克與喜者皆畏其害已而除之者也孔子<lb/>
　曰名不正則言不順其極至於刑罰不中無所措手<lb/>
　足使惠公獻公初無愧於卓與剽歸正二臣之罪而<lb/>
　誅焉春秋如之何不書曰晉人殺里克衛人殺?喜<lb/>
　乎而徒以行其私使二臣雖負?君之惡而終得以<lb/>
<pb n="10b"/>
　免是謂名不正而刑罰不中者宜春秋之所謹也<lb/>
秋七月冬大雨雪<lb/>
　大雨雪不志此何以志建酉建戌建亥之月書不時<lb/>
　也<lb/>
十有一年春晉殺其大夫?鄭父<lb/>
　?鄭父晉大夫之三命者也?鄭父里克之黨也惠<lb/>
　公既殺里克?鄭父聘於秦未反請殺?甥郤稱冀<lb/>
　芮而納文公既歸秦使召三子郤芮曰幣重而言甘<lb/>
<pb n="11a"/>
　誘我也遂殺?鄭父?鄭父之死罪累上也故以國<lb/>
　殺<lb/>
夏公及夫人姜氏?齊侯于陽榖<lb/>
　夫人姜氏聲姜也僖公不戒文姜之失而使夫人復<lb/>
　?齊桓公不戒襄公之失而納夫人以為會皆過也<lb/>
　桓公之業自是衰矣葉子曰吾何以知夫人之為聲<lb/>
　姜歟言哀姜者已死矣言聲姜者見薨見葬而不見<lb/>
　逆蓋僖公娶於世子之時故逆不書於經則夫人固<lb/>
<pb n="11b"/>
　聲姜也<lb/>
秋八月大雩冬楚人伐?<lb/>
十有二年春王三月庚午日有食之夏楚人滅?秋七<lb/>
月冬十有二月丁丑陳侯杵臼卒<lb/>
十有三年春狄侵衛夏四月葬陳宣公公?齊侯宋公<lb/>
陳侯衛侯鄭伯許男曹伯于鹹秋九月大雩冬公子友<lb/>
如齊<lb/>
十有四年春諸侯城?陵<lb/>
<pb n="12a"/>
　?陵杞邑也外城邑不書此何以書城杞也淮夷病<lb/>
　杞諸侯遷杞於?陵而城之何以不言城杞不與諸<lb/>
　侯之得專封也故為之辭若城其外邑然何以復言<lb/>
　諸侯以不終乎城亦不序以見貶也楚丘之城也衛<lb/>
　人忘亡?陵之城杞未有聞焉以為有闕而去之則<lb/>
　非救災?鄰之道諸侯為不足序也與之故?諸侯<lb/>
　而為之辭略之故見諸侯而不序葉子曰春秋諸侯<lb/>
　及大夫之行事有再見而不序者有初無所見而不<lb/>
<pb n="12b"/>
　序者再見而不序前目而後凡也初無所見而不序<lb/>
　不足序而略之也故諸侯不序見於經者兩盟于扈<lb/>
　一?于扈及是而四焉前盟于扈不與趙盾之臨諸<lb/>
　侯後盟于扈不與晉伐齊而取其賂扈之?則欲平<lb/>
　宋亂而後不果者也是皆以為不足言故略之略之<lb/>
　者簡之也左氏以?陵為闕後扈盟為無能為扈?<lb/>
　為無功蓋近之矣然復或以為公後至或以為公不<lb/>
　?故不序則不能必其?夫後至乃公之罪何與於<lb/>
<pb n="13a"/>
　諸侯而反不得序乎公羊榖梁或以為失序或以為<lb/>
　?或以為桓?衰皆僅知其端而不能盡蓋春秋之<lb/>
　義有在於詳略者非比事而深考之未足以言君子<lb/>
　之意也<lb/>
夏六月季姬及鄫子遇于防使鄫子來朝<lb/>
　季姬?女也?女則何以得遇鄫子愛季姬使自擇<lb/>
　配也季姬已許嫁邾子鄫子來請婚僖公未知其所<lb/>
　與也則召鄫子見季姬以擇之若邂逅相遇然防魯<lb/>
<pb n="13b"/>
　地季姬以為可而後鄫子來朝以請故以季姬及鄫<lb/>
　子非婚姻之道也何以言使鄫子來朝鄫子以國君<lb/>
　使乎季姬賤之也葉子曰吾何以知季姬之遇為擇<lb/>
　配與季姬不繫鄫則未嫁之辭也後見季姬歸於鄫<lb/>
　則始嫁之辭也於是乎擇之矣魯之亂始於不能正<lb/>
　家僖公雖賢而不知禮故致成風為夫人則非所以<lb/>
　事其母及聲姜以?齊侯則非所以閑其妻愛人以<lb/>
　姑息而已則安得以禮正季姬哉王政之不行蓋雖<lb/>
<pb n="14a"/>
　子?為鄭不能奪公孫?之?委禽乃從徐吾犯妹<lb/>
　之所欲以與子南其習俗有自然矣公羊乃以為奔<lb/>
　則巳甚夫奔匹夫匹婦之事也豈可行之於有國故<lb/>
　吾以徐吾犯妹與子南之事推之而後知其?云<lb/>
秋八月辛?沙鹿崩<lb/>
　記異也沙鹿梁山皆在晉不繫之晉名山大澤不以<lb/>
　封為天下記異也葉子曰是所謂百川沸騰山冢崒<lb/>
　崩高岸為谷深谷為陵者歟此幽王之詩也故曰國<lb/>
<pb n="14b"/>
　必依山川川竭山必崩亡之徵也伯宗其知之矣<lb/>
狄侵鄭冬蔡侯肸卒<lb/>
十有五年春王正月公如齊楚人伐徐三月公?齊侯<lb/>
宋公陳侯衛侯鄭伯許男曹伯盟于牡丘遂次于匡<lb/>
　前救邢先言次于聶北聶北邢地以次為救者也此<lb/>
　救徐先言次于匡匡衛地不果於救者也故以其大<lb/>
　夫往焉非救之道也<lb/>
公孫敖帥師及諸侯之大夫救徐<lb/>
<pb n="15a"/>
　公孫敖吾大夫之三命者也以敖主兵?辭也大夫<lb/>
　何以不序無功不足序也楚遂敗徐于婁林齊自是<lb/>
　不復救人矣<lb/>
夏五月日有食之秋七月齊師曹師伐厲八月螽九月<lb/>
公至自?季姬歸于鄫已?晦震夷伯之廟<lb/>
　記異也晦月晦也夷伯魯大夫夷氏也伯字也大夫<lb/>
　則曷為以字見大夫卒則不名也震雷擊之也桓?<lb/>
　僖?災孔子在陳聞火曰其桓僖乎為其親盡而當<lb/>
<pb n="15b"/>
　?也夷伯之廟必有不得其正者矣故辭間容之之<lb/>
　緩辭也不與其正之辭也葉子曰是在周易所謂洊<lb/>
　雷震君子以恐懼修省者歟天之威怒非苟然也成<lb/>
　王未知周公秋大熟未獲天大雷電以風禾盡偃成<lb/>
　王啟金縢之書曰今天動威以彰周公之?天乃雨<lb/>
　反風禾則盡起是以君子迅雷風烈必變中夜必興<lb/>
　正衣冠而坐以為天不可不畏也故以夷伯一見法<lb/>
　焉<lb/>
<pb n="16a"/>
冬宋人伐曹楚人敗徐于婁林<lb/>
十有一月壬戌晉侯及秦伯戰于韓獲晉侯<lb/>
　秦伐晉?公逆而請戰故以晉侯及秦伯言晉<lb/>
　之主戰也以力得之曰獲不言師敗績君獲舉<lb/>
　重也晉侯不名?未有君也執言以歸獲不言<lb/>
　以歸執而以歸者屈服也獲而不以歸者非屈<lb/>
　服也<lb/>
十有六年春王正月戊申朔隕石于宋五<lb/>
<pb n="16b"/>
　記異也外異不書此何以書二王之後也聞其隕而<lb/>
　知其石數之則五也于宋國中也不言隕石五于宋<lb/>
　嫌有隕之于宋者也葉子曰春秋不書晦朔惟記異<lb/>
　與戰則書古者謂朔月為吉月惡其始之不能吉也<lb/>
　用兵有違晦惡其?之窮也故震夷伯之廟書晦戰<lb/>
　于鄢陵書晦隕石于宋書朔戰于泓書朔謹始慎終<lb/>
　之道也<lb/>
是月六鷁退飛過宋都<lb/>
<pb n="17a"/>
　是月逮是月也不得其日則嫌與上同日也鷁水<lb/>
　鳥不能?飛以進為順退飛猶逆飛也五石<lb/>
　先物近也近者察其形而後知其數六鷁先<lb/>
　數?也?者見其數而後辨其物都鄙也自<lb/>
　是而之他矣<lb/>
三月壬申公子季友卒<lb/>
　此公子友也何以言季友猶仲遂始賜族也賜族多<lb/>
　矣何以獨言季友仲遂季氏後逐君仲氏身?君世<lb/>
<pb n="17b"/>
　卿?而專國者也葉子曰吾何以知季友仲遂之為<lb/>
　賜族歟古者天子以姓氏旌?臣故舜以禹治?賜<lb/>
　姓曰姒封之於夏而氏有夏以四岳治外賜姓曰姜<lb/>
　封之於?而氏有?天子之氏氏其土也諸侯不得<lb/>
　以地與人則不得賜姓與氏故公孫之子氏以王父<lb/>
　之字?其宗云爾而大夫之有功?者賜之族或以<lb/>
　其氏或以其謚或以其官或以其邑天子命氏則世<lb/>
　國諸侯賜族則世官天子諸侯之辨也故?仲曰天<lb/>
<pb n="18a"/>
　子建?因生以賜姓胙之土而命之氏諸侯以字為<lb/>
　謚因以為族官有世功則有官族邑亦如之凡族皆<lb/>
　死而後賜之者也季子殺叔牙曰公子從吾言必有<lb/>
　後於魯國及其死而立叔孫氏不待孫而稱叔孫此<lb/>
　以氏為族者也而春秋之世亦有生而賜之族者諸<lb/>
　侯討宋亂取華督賂而立華氏此周之末造也然則<lb/>
　友未氏而先見季遂未氏而先見仲非以世卿故志<lb/>
　其始賜族而特書之歟<lb/>
<pb n="18b"/>
夏四月丙申鄫季姬卒秋七月甲子公孫?卒冬十有<lb/>
二月公?齊侯宋公陳侯衛侯鄭伯許男邢侯曹伯于<lb/>
淮<lb/>
　淮淮夷也<lb/>
十有七年春齊人徐人伐英氏<lb/>
　英氏國也<lb/>
夏滅項<lb/>
　項國也孰滅之公滅也公方在淮則何以能滅項使<lb/>
<pb n="19a"/>
　大夫滅也?不言滅此何以言滅諸侯方與公責淮<lb/>
　夷病人於外而公復使大夫滅人於?以公為病矣<lb/>
　何以不言大夫非大夫之罪也<lb/>
秋夫人姜氏?齊侯于卞<lb/>
　何以不言公及公未歸也?非矣公未歸而專行又<lb/>
　非也<lb/>
九月公至自?冬十有二月乙亥齊侯小白卒<lb/>
十有八年春王正月宋公曹伯衛人邾人伐齊<lb/>
<pb n="19b"/>
　伐齊者何納公子昭也何以不言納不與其納也齊侯<lb/>
　之夫人三皆無子如夫人者六人生諸公子長曰無<lb/>
　虧其三曰昭屬昭於宋以為太子其後復欲立無虧<lb/>
　齊侯卒而無虧立昭奔於宋宋襄公用是納昭夫人<lb/>
　無嫡則立長納昭非正也<lb/>
夏師救齊五月戊寅宋師及齊師戰于甗齊師敗績<lb/>
　以宋師及齊師言宋之主戰也<lb/>
狄救齊秋八月丁亥葬齊桓公冬邢人狄人伐衛<lb/>
<pb n="20a"/>
　狄何以稱人以狄邢也邢嘗病於狄而遷夷儀矣衛<lb/>
　同姓而復與狄伐之自取滅於衛者也不可曰邢狄<lb/>
　伐衛故人狄則邢亦秋也<lb/>
十有九年春王三月宋人執滕子嬰齊<lb/>
　諸侯有罪執而歸於京師者伯討也故以侯執執而<lb/>
　不歸京師者非伯討也故以人執執而言以歸者歸<lb/>
　於其國而釋之也執而不言以歸者即其所而釋之<lb/>
　也凡執而不名?未有君也此何以言名執而殺之<lb/>
<pb n="20b"/>
　也何以不言殺之大夫則言殺之諸侯則不言殺之君<lb/>
　臣之辭也<lb/>
夏六月宋公曹人邾人盟于曹南<lb/>
　盟于曹南曹地也何以不言宋公邾人盟于曹非曹<lb/>
　之國中曹之南也曹衛邾同於伐齊而不同於戰甗<lb/>
　衛以狄伐則有辭矣曹邾之不至以納為非正也宋<lb/>
　公?而與之盟故不盟於國中而盟於國外各以其<lb/>
　?者來義不足以服之也宋於是復圍曹<lb/>
<pb n="21a"/>
鄫子?盟于邾巳酉邾人執鄫子用之<lb/>
　鄫子不名惡邾也謂其為虐亦已甚矣故人邾而不<lb/>
　名鄫子也用之或曰殺之以祭也或曰血其鼻以祭<lb/>
　也<lb/>
秋宋人圍曹衛人伐邢冬?陳人蔡人楚人鄭人盟于<lb/>
齊<lb/>
　?公羊作公?左氏榖梁作?當從二傳?者何?<lb/>
　公也地齊齊亦與盟也齊小白死五公子爭立而齊<lb/>
<pb n="21b"/>
　衰矣陳穆公思小白之?率四國與公而盟焉畏楚<lb/>
　之或侵也陳蔡鄭皆楚之與國也陳率諸侯以保齊<lb/>
　可畏楚之侵而使楚亦與盟不可小白率中國以攘<lb/>
　楚公得率楚以保中國乎楚之窺中國自是始矣故<lb/>
　四國皆貶而稱人公亦?而不得見人諸侯所以人<lb/>
　公也<lb/>
梁亡<lb/>
　有一朝而亡者不幸而人或亡之也有積久而亡者<lb/>
<pb n="22a"/>
　雖幸而人欲存之不得不亡也人亡之可曰亡梁人<lb/>
　欲存之而不得不亡不可曰亡梁梁亡而已其所由<lb/>
　來者漸矣此梁之所以亡也<lb/>
二十年春新作南門<lb/>
　南門路門也何以言新作僭天子也因舊而修謂之<lb/>
　新有加其度謂之作禮天子五門曰?門曰庫門曰<lb/>
　雉門曰應門曰路門諸侯三門曰庫門曰雉門曰路<lb/>
　門古者謂國門為南門故曰天子聽朔於南門之外<lb/>
<pb n="22b"/>
　謂路門亦為南門故成王喪言逆子釗于南門之外<lb/>
　魯得以天子?門之制為庫門應門之制為雉門周<lb/>
　公之賜也而路門則有諸侯之門焉新作南門書豈<lb/>
　非有加其度而僭天子路門歟故與新作雉門之辭<lb/>
　一施之不曰路門天子有路門曰是天子之南門云<lb/>
　爾<lb/>
夏郜子來朝五月乙巳西?災<lb/>
　記災也西?夫人之?也天子六寢后六?諸侯三<lb/>
<pb n="23a"/>
　寢夫人三?曰東?曰西?中?處乎中<lb/>
鄭人入滑秋齊人狄人盟于邢<lb/>
　狄何以書人以狄齊也衛人伐邢狄以前與邢人伐<lb/>
　衛之故請於齊為此盟以謀邢難明年狄遂侵衛復<lb/>
　報邢而滅之邢衛之怨以齊為有力則齊亦狄也<lb/>
冬楚人伐隨<lb/>
二十有一年春狄侵衛宋人齊人楚人盟于鹿上<lb/>
　鹿上宋地此宋公也何以言宋人不知諸侯之不宗<lb/>
<pb n="23b"/>
　已而?圖霸也齊楚何以皆稱人此亦齊侯楚子也<lb/>
　知宋公之不足宗而矯從之盟也故皆貶而人之<lb/>
夏大旱<lb/>
　記災也夏以月志不雨者未為災也以時志大旱者<lb/>
　?時不雨而播種不入也<lb/>
秋宋公楚子陳侯蔡侯鄭伯許男曹伯?于盂<lb/>
　楚子何以先諸侯宋襄公欲圖霸而?楚子諸侯推<lb/>
　先楚子也楚子先諸侯則何以不貶楚所以正諸侯<lb/>
<pb n="24a"/>
　也一人衡行於天下武王恥之諸侯知宋襄公不足<lb/>
　?則勿?而已?而先楚子遂使楚子得以爭中國<lb/>
　則宋與諸侯之罪也葉子曰宋襄公可謂不量力矣<lb/>
　齊桓公自同盟于幽而霸?楚文王堵敖未嘗與之<lb/>
　通至成王立而以人來聘已而連侵伐鄭者四年桓<lb/>
　公於是遂伐楚雖成王之?以屈完來盟于師則楚<lb/>
　服矣然相繼八合諸侯而楚不與知成王未可以致<lb/>
　則外之而不使得與中國諸侯齒也今襄公一圖霸<lb/>
<pb n="24b"/>
　而遽召楚豈以桓公所不能為而已為之乎鹿上之<lb/>
　盟公子目夷固知小國爭盟之為禍矣楚子偽從之<lb/>
　以觀其釁而襄公弗悟遂再為此?則宜楚子之所<lb/>
　易也故偃然欲與之爭中國而不肯為諸侯下諸侯<lb/>
　亦莫敢復先焉者蓋以王爵推之也襄公乃反從之<lb/>
　以相敵則惡在其為霸此楚子所以知其無能為而<lb/>
　遂執之歟故春秋不貶楚子而以爵書之以為宋與<lb/>
　諸侯之罪而未可以專責楚子也<lb/>
<pb n="25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　葉氏春秋傳卷九<lb/>
</p>
<p>
</p>
  </div>
</body>
</text>
</TEI>