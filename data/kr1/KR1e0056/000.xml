<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳釋義大成</head>
    <p>
<pb n="1a"/>
欽定四庫全書　　　　　　　經部五<lb/>
　春秋集傳釋義大成　　　　　春秋類<lb/>
　　提要<lb/>
　　　<hi>臣</hi>等謹按春秋集傳釋義大成十二卷元俞?撰?字<lb/>
　　　　心?新安人初其鄉人趙良鈞宋末進士及第授修<lb/>
　　　　職郎廣?軍教授宋亡不仕以春秋教授鄉里?<lb/>
　　　　從良鈞授學因以所?著是書經文之下備列三<lb/>
　　　　?其胡安國?亦與同列?澄序謂兼列胡<lb/>
<pb n="1b"/>
　　　　氏以從時尚而四?之名亦權輿於澄序中<lb/>
　　　　胡?日尊此其漸也然?雖以四?並列而<lb/>
　　　　於胡?之過偏過激者寔多所匡正澄序所<lb/>
　　　　謂玩經下之釋則四?之是非不待辨而自<lb/>
　　　　明可謂?門而通者固亦持平之論矣觀?<lb/>
　　　　自序稱所定十六例悉以程子?為宗又引<lb/>
　　　　程子所謂微詞?義時措時宜于義不同而<lb/>
　　　　詞同事同而詞不同者反覆申明不可例拘<lb/>
<pb n="2a"/>
　　　　之意又稱學者宜熟玩程?均無一字及安<lb/>
　　　　國?其師之學本出于程子時以程?未有<lb/>
　　　　成書而胡?方為當代所?習故取與三?<lb/>
　　　　並論之統核全書其大?可以概見固未嘗<lb/>
　　　　如明代諸人竟尊胡?為經也乾隆五十三<lb/>
　　　　年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="3a"/>
欽定四庫全書　　　　　經部五<lb/>
　春秋集傳釋義大成目?　春秋類<lb/>
　　卷一<lb/>
　　　隱公<lb/>
　　卷二<lb/>
　　　桓公<lb/>
　　卷三<lb/>
　　　莊公<lb/>
<pb n="3b"/>
　　卷四<lb/>
　　　閔公<lb/>
　　卷五<lb/>
　　　僖公<lb/>
　　卷六<lb/>
　　　文公<lb/>
　　卷七<lb/>
　　　宣公<lb/>
<pb n="4a"/>
　　卷八<lb/>
　　　成公<lb/>
　　卷九<lb/>
　　　襄公<lb/>
　　卷十<lb/>
　　　昭公<lb/>
　　卷十一<lb/>
　　　定公<lb/>
<pb n="4b"/>
　　卷十二<lb/>
　　　哀公<lb/>
<pb n="5a"/>
春秋集傳釋義大成原序<lb/>
　　左氏傳序<lb/>
春秋者魯史記之名也記事者以事繫日以日繫月以<lb/>
月繫時以時繫年所以紀?近?同異也故史之所記<lb/>
必表年以首事年有四時故錯舉以為所記之名也周<lb/>
禮有史官掌邦國四方之事達四方之志諸侯亦各有<lb/>
國史大事書之於?小事簡牘而已孟子曰楚謂之檮<lb/>
杌晉謂之乘而魯謂之春秋其實一也韓宣子適魯見<lb/>
<pb n="5b"/>
易象與魯春秋曰周禮盡在魯矣吾乃今知周公之德<lb/>
與周之所以王韓子所見蓋周之舊典禮經也周德?<lb/>
衰官失其守上之人不能使春秋昭明赴告?書諸所<lb/>
記注多違舊章仲尼因魯史?書成文考其真偽而志<lb/>
其典禮上以遵周公之遺制下以明將來之法其教之<lb/>
所存文之所害則?而正之以示勸戒其餘則皆即用<lb/>
舊史史有文質辭有詳略不必改也故傳曰其善志又<lb/>
曰非聖人孰能修之蓋周公之志仲尼從而明之左丘<lb/>
<pb n="6a"/>
明受經於仲尼以為經者不?之書也故傳或先經以<lb/>
始事或後經以終義或依經以辨理或錯經以合異隨<lb/>
義而發其例之所重舊史遺文略不盡舉非聖人所修<lb/>
之要故也身為國史躬覽載籍必廣記而備言之其文<lb/>
緩其??將令學者原始要終尋其枝葉究其所窮優<lb/>
而柔之使自求之饜而飫之使自趨之若江海之浸膏<lb/>
澤之潤渙然冰釋怡然理順然後為得也其發凡以言<lb/>
例皆經國之常制周公之垂法史書之舊章仲尼從而<lb/>
<pb n="6b"/>
修之以成一經之通體其微顯闡幽裁成義類者皆據<lb/>
舊例而發義指行事以正?貶諸稱書不書先書故書<lb/>
不言不稱書曰之類皆所以起新舊發大義謂之變例<lb/>
然亦有史所不書即以為義者此蓋春秋新意故傳不<lb/>
言凡曲而暢之也其經無義例因行事而言則傳直言<lb/>
其歸趣而已非例也故發傳之體有三而為例之情有<lb/>
五一曰微而顯文見於此而起義在彼稱族尊君命舍<lb/>
族尊夫人梁亡城?陵之類是也二曰志而晦約言示<lb/>
<pb n="7a"/>
制推以知例參?不地與謀曰及之類是也三曰婉而<lb/>
成章曲從義訓以示大順諸所諱辟璧假許田之類是<lb/>
也四曰盡而不汙直書其事具文見意丹楹刻桷天王<lb/>
求車齊侯獻?之類是也五曰懲惡而勸善求名而亡<lb/>
欲蓋而章書齊豹盜三叛人名之類是也推此五體以<lb/>
尋經傳觸類而長之附于二百四十二年行事王道之<lb/>
正人倫之紀備矣或曰春秋以錯文見義若如所論則<lb/>
經當有事同文異而無其義也先儒所傳皆不其然答<lb/>
<pb n="7b"/>
曰春秋雖以一字為?貶然皆須數句以成言非如八<lb/>
卦之爻可錯綜為六十四也固當依傳以為斷古今言<lb/>
左氏春秋者多矣今其遺文可見者十數家大體轉相<lb/>
祖述進不得為錯綜經文以盡其變退不守丘明之傳<lb/>
於丘明之傳有所不通皆?而不說而更膚引公羊榖<lb/>
梁適足自亂預今所以為異專修丘明之傳以釋經經<lb/>
之條貫必出於傳傳之義例?歸諸凡推變例以正?<lb/>
貶簡二傳而去異端蓋丘明之志也其有疑錯則備論<lb/>
<pb n="8a"/>
而闕之以俟後賢然劉子駿創通大義賈景伯父子許<lb/>
惠卿皆先儒之美者也末有潁子嚴者雖淺近亦復名<lb/>
家故特舉劉賈許潁之違以見同異分經之年與傳之<lb/>
年相附比其義類各隨而解之名曰經傳集解又?集<lb/>
諸例及地名譜第?數相與為部凡四十部十五卷皆<lb/>
顯其異同從而釋之名曰釋例將令學者觀其所聚異<lb/>
同之說釋例詳之也或曰春秋之作左傳及榖梁無明<lb/>
文說者以為仲尼自衛反魯修春秋立素王丘明為素<lb/>
<pb n="8b"/>
臣言公羊者亦云黜周而王魯危行言孫以辟當時之<lb/>
害故微其文隱其義公羊經止獲麟而左氏經終孔丘<lb/>
卒敢問所安答曰異乎余所聞仲尼曰文王??文不<lb/>
在茲乎此制作之本意也嘆曰?鳥不至河不出?吾<lb/>
已矣夫蓋傷時王之政也麟?五靈王者之嘉瑞也今<lb/>
麟出非其時虛其應而失其歸此聖人所以為感也?<lb/>
筆於獲麟之一句者所感而起固所以為終也曰然則<lb/>
春秋何始於魯隱公答曰周平王東周之始王也隱公<lb/>
<pb n="9a"/>
讓國之賢君也考乎其時則相接言乎其位則列國本<lb/>
乎其始則周公之祚?也若平王能祈天永命紹開中<lb/>
興隱公能?宣祖業光?王室則西周之美可尋文武<lb/>
之?不隊是故因其?數附其行事采周之舊以?成<lb/>
王義垂法將來所書之王即平王也所用之?即周正<lb/>
也所稱之公即魯隱也安在其黜周而王魯乎子曰如<lb/>
有用我者吾其為東周乎此其義也若夫制作之文所<lb/>
以章往考來情見乎辭言?則??辭約則義?此理<lb/>
<pb n="9b"/>
之常非隱之也聖人包周身之防?作之後方復隱諱<lb/>
以辟患非所聞也子路欲使門人為臣孔子以為欺天<lb/>
而云仲尼素王丘明素臣又非通論也先儒以為制作<lb/>
三年文成致麟?已妖妄又引經以至仲尼卒亦又近<lb/>
誣據公羊經止獲麟而左氏小邾射不在三叛之數故<lb/>
余以為感麟而作作起獲麟則文止於所起為得其實<lb/>
至於反袂拭面稱吾道窮亦無取焉<lb/>
　　公羊傳序<lb/>
<pb n="10a"/>
昔者孔子有云吾志在春秋行在孝經此二學者聖人<lb/>
之極致治世之要務也傳春秋者非一本據亂而作其<lb/>
中多非常異義可怪之論說者疑惑至有倍經任意反<lb/>
傳違戾者其勢雖問不得不廣是以講誦師言至於百<lb/>
萬猶有不解時加釀嘲辭援引他經失其句讀以無為<lb/>
有甚可閔笑者不可勝記也是以治古學貴文章者謂<lb/>
之俗儒至使賈逵?隙奮筆以為公羊可奪左氏可興<lb/>
恨先師觀聽不決多隨二創此世之餘事斯豈非守文<lb/>
<pb n="10b"/>
持論敗績失據之過哉余竊悲之?矣往者略依胡母<lb/>
生條例多得其正故遂隱括使就繩墨焉<lb/>
　　榖梁傳序<lb/>
昔周道衰陵乾綱?紐禮壞樂崩?倫攸斁?逆?盜<lb/>
者國有淫縱破義者比肩是以妖災因釁而作民俗染<lb/>
化而遷?陽為之愆度七曜為之盈縮川岳為之崩竭<lb/>
鬼神為之疵癘故父子之恩缺則小弁之刺作君臣之<lb/>
禮廢則桑扈之諷興夫婦之道?則谷風之篇奏骨肉<lb/>
<pb n="11a"/>
之親離則角弓之怨彰君子之路塞則白駒之詩賦天<lb/>
垂象見吉凶聖作訓紀成敗欲人君戒慎厥行?修德<lb/>
政蓋誨爾諄諄聽我藐藐履霜堅冰所由者漸四夷交<lb/>
侵華戎同貫幽王以暴虐見禍平王以微弱東遷征伐<lb/>
不由天子之命號令出自權臣之門故兩觀表而臣禮<lb/>
亡朱干設而君權喪下陵上替僭迫理極天下蕩蕩王<lb/>
道盡矣孔子?滄海之?流?喟然而嘆曰文王??<lb/>
文不在茲乎言文王之道喪興之者在已於是就大師<lb/>
<pb n="11b"/>
而正雅頌因魯史而修春秋列黍離於國風齊王德於<lb/>
邦君所以明其不能復雅政化不足以被?后也於時<lb/>
則接乎隱公故因茲以託始該二儀之化育贊人道之<lb/>
幽變舉得失以彰黜陟明成敗以著勸誡拯頹綱以繼<lb/>
三五鼓芳風以扇遊塵一字之?寵踰華?之贈片言<lb/>
之貶辱過市朝之撻德之所助雖淺必申義之所抑雖<lb/>
貴必屈故附勢匿非者無所逃其罪潛德獨運者無所<lb/>
隱其名信不易之宏軌百王之通典也先王之道??<lb/>
<pb n="12a"/>
麟感化而來應因事備而終篇故?筆於斯年成天下<lb/>
之事業定天下之邪正莫善於春秋春秋之傳有三而<lb/>
為經之?一臧否不同?貶殊致蓋九流分而微言隱<lb/>
異端作而大義乖左氏以鬻拳兵?為愛君文公納幣<lb/>
為用禮榖梁以衛輒拒父為尊祖不納子糾為?惡公<lb/>
羊以祭仲廢君為行權妾母稱夫人為合正以兵?為<lb/>
愛君是人主可得而脅也以納幣為用禮是居喪可得<lb/>
而?也以拒父為尊祖是為子可得而叛也以不納子<lb/>
<pb n="12b"/>
糾為?惡是仇讎可得而容也以廢君為行權是神器<lb/>
可得而闚也以妾母為夫人是嫡庶可得而齊也若此<lb/>
之類傷教害義不可得彊通者也凡傳以通經為主經<lb/>
以必當為理夫至當無二而三傳殊說庸得不棄其所<lb/>
滯擇善而從乎?不俱當則固容俱失若至言幽?擇<lb/>
善靡從庸得不並舍以求宗據理以通經乎雖我之所<lb/>
是理未全當安可以得當之難而自?於希通哉而漢<lb/>
興以來?望碩儒各信所習是非紛錯準裁靡定故有<lb/>
<pb n="13a"/>
父子異同之論石渠分爭之說廢興由於好惡盛衰繼<lb/>
之辯訥斯蓋非通方之至理誠君子之所歎息也左氏<lb/>
豔而富其失也巫榖梁清而婉其失也短公羊辯而裁<lb/>
其失也俗若能富而不巫清而不短裁而不俗則深於<lb/>
其道者也故君子之於春秋?身而已矣升平之末?<lb/>
次大梁先君北蕃迴軫頓駕于吳乃帥門生故吏我兄<lb/>
弟子姪研講六籍次及三傳左氏則有服杜之註公羊<lb/>
則有何嚴之訓釋榖梁傳者雖近十家皆膚淺末學不<lb/>
<pb n="13b"/>
經師匠辭理典據?無可觀又引左氏公羊以解此傳<lb/>
文義違反斯害也已於是乃商略名例敷陳疑滯?示<lb/>
諸儒同異之說昊天不弔太山其?匍匐墓次死亡無<lb/>
日日月逾邁跂及視息乃與二三學士及諸子弟各記<lb/>
所識并言其意業未及終嚴霜夏墜從弟彫落二子泯<lb/>
?天實喪予何痛如之今撰諸子之言各記其姓名名<lb/>
曰春秋榖梁傳集解<lb/>
　　程子傳序<lb/>
<pb n="14a"/>
天之生民必有出類之才起而君長之治之而爭奪息<lb/>
道之而生養遂教之而倫理明然後人道立天道成地<lb/>
道平二帝而上聖賢世出隨時有作順乎風氣之?不<lb/>
先天以開人各因時而立政?乎三王迭興三重?備<lb/>
子丑寅之建正忠質文之更尚人道備矣天道周矣聖<lb/>
王?不復作有天下者雖欲倣古之?亦私意妄為而<lb/>
已事之繆秦以建亥為正道之悖漢專以智力持世豈<lb/>
復知先王之道也夫子當周之末以聖人之不復作也<lb/>
<pb n="14b"/>
順天應時之治不復有也於是作春秋為百王不易之<lb/>
大法所謂考諸三王而不謬建諸天地而不悖質諸鬼<lb/>
神而無疑百世以俟聖人而不惑者也先儒之論曰游<lb/>
夏不能贊一辭辭不待贊也言不能與於斯耳斯道也<lb/>
惟?子嘗聞之矣行夏之時乘殷之輅服周之冕樂則<lb/>
韶舞此其準的也後世以史視春秋謂?善貶惡而已<lb/>
至於經世之大法則不知也春秋大義數十其義雖大<lb/>
炳如日星乃易見也惟其微辭隱義時措時?者為難<lb/>
<pb n="15a"/>
知也或抑或縱或與或奪或進或退或微或顯而得乎<lb/>
義理之安文質之中?猛之?是非之公乃制事之權<lb/>
衡揆道之模範也夫觀百物而後識化工之神聚?材<lb/>
而後知作室之用於一事一義而欲窺聖人之用心非<lb/>
上智不能也故學春秋者必優游涵泳?識心通然後<lb/>
能造其微也後王知春秋之義則雖德非禹湯尚可以<lb/>
法三代之治自秦而下其學不傳予悼夫聖人之志不<lb/>
明於後世也故作傳以明之俾後之人通其文而求其<lb/>
<pb n="15b"/>
義得其意而法其用則三代亦可復也是傳也雖未能<lb/>
極聖人之??庶幾學者得其門而入矣有宋崇?二<lb/>
年癸未四月乙亥河南程頤正叔序<lb/>
　　胡氏傳序<lb/>
古者列國各有史官掌記時事春秋魯史爾仲尼就加<lb/>
筆削乃史外傳心之要典也而孟氏發明宗?目為天<lb/>
子之事者周道衰微乾綱解紐亂臣賊子接?當世人<lb/>
欲肆而天理滅矣仲尼天理之所在不以為己任而誰<lb/>
<pb n="16a"/>
可五典弗惇已所當?五禮弗庸已所當秩五服弗章<lb/>
已所當命五刑弗用已所當討故曰文王??文不在<lb/>
茲乎天之將喪斯文也後死者不得與於斯文也天之<lb/>
未喪斯文也匡人其如予何聖人以天自處斯文之興<lb/>
喪在己而由人乎哉故曰我欲載之空言不如見諸行<lb/>
事之深切著明也空言獨能載其理行事然後見其用<lb/>
是故假魯史以寓王法撥亂世反之正?先後之倫而<lb/>
典自此可惇秩上下之分而禮自此可庸有德者必?<lb/>
<pb n="16b"/>
而善自此可勸有罪者必貶而惡自此可懲其志存乎<lb/>
經世其功配於抑洪水膺戎狄放龍蛇驅虎豹其大要<lb/>
則皆天子之事也故曰知我者其惟春秋乎罪我者其<lb/>
惟春秋乎知孔子者謂此書遏人欲於?流存天理於<lb/>
?滅為後世慮至深?也罪孔子者謂無其位而託二<lb/>
百四十二年南面之權使亂臣賊子禁其欲而不得肆<lb/>
則戚矣是故春秋見諸行事非空言比也公好惡則發<lb/>
乎詩之情酌今古則貫乎書之事典常典則體乎禮之<lb/>
<pb n="17a"/>
經本忠恕則導乎樂之和著權制則盡乎易之變百王<lb/>
之法度萬世之準繩皆在此書故君子以謂五經之有<lb/>
春秋猶法律之有斷例也學是經者信窮理之要矣不<lb/>
學是經而處大事決大疑能不惑者鮮矣自先聖門人<lb/>
以文學名科如游夏尚不能贊一辭蓋立義之精如此<lb/>
去聖??欲因遺經窺測聖人之用豈易能乎然世有<lb/>
先後人心之所同然一爾茍得其所同然者雖越宇宙<lb/>
若見聖人親炙之也而春秋之權度在我矣近世推隆<lb/>
<pb n="17b"/>
王氏新說案為國是獨於春秋貢舉不以取士庠序不<lb/>
以設官經筵不以進讀斷國論者無所折?天下不知<lb/>
所適人欲日長天理日消其效使亂賊恣肆莫之遏也<lb/>
噫至此極矣仲尼親手筆削撥亂反正之書亦可以行<lb/>
矣天縱聖學崇信是經乃於斯時奉承詔?輒不自揆<lb/>
謹述所聞為之說以獻雖微辭?義或未貫通然尊君<lb/>
父討亂賊闢邪說正人心用夏變夷大法略具庶幾聖<lb/>
王經世之志小有補云<lb/>
<pb n="18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳釋義大成原序<lb/>
<pb n="19a"/>
春秋集傳釋義大成凡例<lb/>
　一凡孟月例書時正月例書王或事在二月則書春<lb/>
　　王二月事在三月則書王三月事在春則不言月<lb/>
　　無事則書時書首月其有不書蓋缺簡也<lb/>
　一凡王朝公卿例書爵大夫例書字上士中士例書<lb/>
　　名王子則書王子某下士例書人<lb/>
　一凡列國卿大夫一命例書人再命例書名三命例<lb/>
　　書氏書名公子公孫則書公子某公孫某四命例<lb/>
<pb n="19b"/>
　　書字宋卿例書官<lb/>
　一凡朝聘諸國來魯例書來朝其不成禮者止書來<lb/>
　　外諸國相朝例書如魯往諸國例書如魯卿大夫<lb/>
　　士聘他國例書如他國來魯例書使來聘微者止<lb/>
　　書來聘<lb/>
　一凡盟??為主例書及外為主例書?外之為主<lb/>
　　者必先序歃血例書盟講好例書??共為盟例<lb/>
　　書同盟此齊伯未成晉伯?衰之時也不成禮者<lb/>
<pb n="20a"/>
　　例書遇交相命者例書胥命魯往他國盟未前定<lb/>
　　例書會盟前定例書?盟他國來魯盟未前定例<lb/>
　　書來盟前定例書使來盟<lb/>
　一凡征伐將尊師?例書某帥師將尊師少例書某<lb/>
　　伐某魯則止書主將名氏伐某將卑師?例書某<lb/>
　　師魯則止書師將卑師少例書某人魯則止書伐<lb/>
　　某及某戰不知將帥名氏多寡亦書人君親將例<lb/>
　　書爵聲罪致討例書伐潛師掠境例書侵環其城<lb/>
<pb n="20b"/>
　　邑例書圍抵其國都例書入覆其宗社例書滅移<lb/>
　　其民人例書遷列陳相敵例書戰?詐取勝例書<lb/>
　　敗殺之無遺例書?民亂逃散例書潰車徒大崩<lb/>
　　例書敗績屈服歸順例書降欲進而止例書次已<lb/>
　　去而逐例書追用他國師例書以援他國急例書<lb/>
　　救悉虜而俘例書取生擒得之例書獲拘而囚之<lb/>
　　例書執聚兵守之例書戍完其郛郭例書城<lb/>
　一凡魯夫人始逆例書女有姑例書婦入國例書夫<lb/>
<pb n="21a"/>
　　人告廟例書至其不書逆者往逆非卿也不書婦<lb/>
　　無姑也不書氏脫簡也不書至不行告廟禮也並<lb/>
　　不書者亦缺文也<lb/>
　一凡魯女嫁諸國例書逆書歸來逆非卿則止書歸<lb/>
　　王姬或王后使魯主?事者例書逆書歸惟齊人<lb/>
　　來歸子叔姬夫人姜氏歸于齊乃子被?而身被<lb/>
　　?故書來歸歸于以明非奔也<lb/>
　一凡崩薨卒葬天王例書崩魯君及夫人例書薨諸<lb/>
<pb n="21b"/>
　　國君合書薨而據其來訃謙辭曰某爵某卒故例<lb/>
　　書卒卿大夫例書卒魯未踰年之君例書卒諸國<lb/>
　　葬則舉諡來告故例書諡自天王至於列國書崩<lb/>
　　卒而不書葬者來訃而魯不往?也不書卒葬者<lb/>
　　不來訃而魯亦不往也<lb/>
　一凡諸國殺大夫公子例書國微者殺之例書人作<lb/>
　　亂者殺之例書盜惟晉世子申生宋世子痤被譖<lb/>
　　自殺而歸罪於君故書爵<lb/>
<pb n="22a"/>
　一凡郊禘望雩嘗祫烝皆誌其踰禮非時之失也<lb/>
　一凡大閱治兵蒐狩皆誌其非常非時非地之失也<lb/>
　一凡魯災異大故素無例書有素有而甚例書多非<lb/>
　　常例書大<lb/>
　一凡諸國災異大故來告例書某國某災某異聞而<lb/>
　　知之則止書某災某異<lb/>
　一凡螟螣螽蝝皆以其害稼故書<lb/>
　一凡興作有舊而更之例書新無舊而始為之例書<lb/>
<pb n="22b"/>
　　作完修舊城例書城創立新邑或新臺囿例書築<lb/>
　　僖公之南門定公之雉門及兩觀更舊而變其制<lb/>
　　故書新作<lb/>
　　　自晉杜氏註左傳始有凡例之說取經之事同<lb/>
　　　辭同者計其數凡若干而不攷其義唐陸氏學<lb/>
　　　於啖趙作纂例之書雖分析詳備然亦未嘗以<lb/>
　　　義言之逮程子為傳分?義例而學者始得聞<lb/>
　　　焉愚今遵程子說以事同義同辭同者定而為<lb/>
<pb n="23a"/>
　　　例十六條凡書經之事義如此而其辭例如此<lb/>
　　　者是所謂例也其有義不同而辭同事同而辭<lb/>
　　　不同者則見各事之下非可以例拘也且如殊<lb/>
　　　?其辭雖同而其義則不同?王世子而殊?<lb/>
　　　是尊之而不敢與抗若曰王世子在是而諸侯<lb/>
　　　往?之不敢與世子列也?吳而殊?是抑之<lb/>
　　　而不使其抗若曰諸侯自為?而後?吳不使<lb/>
　　　與諸侯列也又如歸來歸復歸歸字雖同而其<lb/>
<pb n="23b"/>
　　　義則不同婦人謂嫁曰歸而書來歸則出也諸<lb/>
　　　國君大夫出奔而復則書歸而書復歸則義不<lb/>
　　　當復也天王使宰咺來歸惠公仲子之賵秦人<lb/>
　　　來歸僖公成風之襚此譏其過時始至之失也<lb/>
　　　至於季子來歸齊人來歸鄆讙龜?之田此又<lb/>
　　　喜其歸異其詞以嘉之也凡此皆辭同而義不<lb/>
　　　同者也又如國君奔一也而?奔書遜?君一<lb/>
　　　也而??書薨不地殺公子一也而?殺公子<lb/>
<pb n="24a"/>
　　　書刺凡此皆事同而辭不同者又如易田書假<lb/>
　　　城虎牢不繫鄭戍虎牢曰鄭因?伐而朝書如<lb/>
　　　凡此之類乃程子所謂微辭隱義時措時?者<lb/>
　　　也是皆不可以例拘也學者誠能熟玩程子傳<lb/>
　　　以求其意至於沉潛反復一旦豁然貫通庶乎<lb/>
　　　可窺聖人用心之萬一也又奚待愚言之贅云<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳釋義大成凡例<lb/>
<pb n="25a"/>
程子朱子說春秋綱領<lb/>
程子曰夫子作春秋為百王不易之大法所謂考諸三<lb/>
　王而不謬建諸天地而不悖質諸鬼神而無疑百世<lb/>
　以俟聖人而不惑者也<lb/>
程子曰五經載道春秋聖人之用五經之有春秋猶法<lb/>
　律之有斷例也經為斷傳為案以傳攷經之事?以<lb/>
　經?傳之?偽<lb/>
程子曰觀論語之書而知聖心之安仁書於春秋者無<lb/>
<pb n="25b"/>
　非此理夫子之贊易即其所以修春秋也<lb/>
程子曰春秋之作不過因魯國之史而兼紀周齊晉宋<lb/>
　諸國之事其尊卑大小統屬之序秩然無毫?之不<lb/>
　順盡書治忽得失陵僭賊亂之變森然循乎條理而<lb/>
　一之無非法故曰非聖人其誰修之也<lb/>
程子曰孔子感麟而作春秋或謂不然如何曰春秋不<lb/>
　害感麟而作然麟不出春秋豈不作孔子之意蓋亦<lb/>
　有素因此一事故其書之成復以此終大抵須有發<lb/>
<pb n="26a"/>
　端處<lb/>
程子曰春秋乃制事之權衡揆道之模範於一事一義<lb/>
　而欲窺聖人之用心非上智不能也故學春秋者必<lb/>
　優游涵泳?識心通然後能造其微也後之人通其<lb/>
　文而求其義得其義而法其用則三代亦可復也<lb/>
朱子曰春秋是聖人據史以書其事使人自觀之以為<lb/>
　鑒戒爾其事則齊桓晉文其義則誅亂臣賊子若欲<lb/>
　求一字以為聖人?善貶惡專在於是恐非聖人之<lb/>
<pb n="26b"/>
　意<lb/>
朱子曰孔子作春秋以討亂賊則致治之法垂於萬世<lb/>
　是亦一治也當時魯史孔子取而筆削之而其義大<lb/>
　明孔子亦何嘗有意用某字使人知勸用某字使人<lb/>
　知懼用某字有甚微辭隱義使人曉不得足以?貶<lb/>
　榮辱人來不過如今之史書直書其事善惡瞭然在<lb/>
　目觀者知所懲勸故亂臣賊子有所懼而不敢犯爾<lb/>
朱子曰春秋十二公時各不同如隱桓之時王室新東<lb/>
<pb n="27a"/>
　遷號令不行天下星?無主莊僖之時桓文迭伯政<lb/>
　自諸侯出天下始有統一宣公之時楚莊盛彊主盟<lb/>
　中國諸侯服齊服晉者亦皆朝楚及成公之世晉悼<lb/>
　出來整頓楚始退去繼而吳越又彊入來爭伯定哀<lb/>
　之世政皆自大夫出魯有三家晉有六卿齊有田氏<lb/>
　宋有華向被他肆意又曰春秋初時天王尚略有戰<lb/>
　伐之屬到後來都無了只是諸侯抗衡諸侯才不奈<lb/>
　何又被大夫出來做大夫才不奈何又被陪臣出來<lb/>
<pb n="27b"/>
　做<lb/>
朱子曰春秋固當以類例相通然亦先須隨事觀理反<lb/>
　復涵泳令胸次開?義理通貫方有意味自非理明<lb/>
　義精則止是較得失考同異心緒轉離與讀史傳摭<lb/>
　故實無以異大抵此經簡?立說雖易貫通為難聖<lb/>
　人之言平易中有精深處不可穿鑿求速成又不可<lb/>
　苟且間看過<lb/>
朱子曰左氏?見國史考事頗精只是不知大義好以<lb/>
<pb n="28a"/>
　成敗論人都不折之以理之是非公羊榖梁考事甚<lb/>
　?然義理?勝於左氏胡傳大義正亦有牽彊處然<lb/>
　議論有開合精神<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳釋義大成綱領<lb/>
<pb n="29a"/>
春秋世次圖?<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　伯之名何由而起乎當王道流行侯國受職未始有<lb/>
　也自東遷日?王澤壅而下權張正理微而力爭起<lb/>
　徒有振王之號而不循敬君之節此伯之名所由立<lb/>
　歟齊桓公實肇其事故以桓公為始然而有伯非美<lb/>
　事也春秋何以與之乎蓋黜其過而?其功耳且以<lb/>
　齊伯觀之桓公以方伯之國任賢良之佐驟合諸侯<lb/>
　以紀綱中夏於波流風靡之中使王室?卑而稍尊<lb/>
　四夷?抗而稍息諸侯?起而略定故春秋不能不<lb/>
<pb n="30a"/>
　?其功然而約束諸侯幾於改物盟?征討皆專行<lb/>
　之使王室愈卑王?愈熄故春秋不能不黜其過功<lb/>
　過不相掩此伯者之事也逮夫宋襄公繼齊桓之後<lb/>
　伯雖未成而盟?必先序宋者春秋與之以?中夏<lb/>
　也楚雖盛彊而不得主盟?者不以夷亂華也自此<lb/>
　四年之後晉文公繼起城濮一戰關夷夏之盛衰王<lb/>
　畿兩盟平周室之?難惜其享國之日淺雖成功速<lb/>
　而不能?也自襄公以後世主夏盟春秋之拳拳與<lb/>
<pb n="30b"/>
　晉者實憂天下之切也至於靈成景厲之世晉伯稍<lb/>
　衰而於盟?必先序晉者豈非與之以伯乎及悼公<lb/>
　之興八年之間九合諸侯雖數與楚遇而不與之戰<lb/>
　推誠待人鄭不敢畔者二十四年亦庶幾桓文之績<lb/>
　矣然而楚雖弱而吳方張其末也以士?荀偃主盟<lb/>
　則政在大夫世變愈下矣此又伯權之大壞也至於<lb/>
　平昭頃定愈降愈壞列國之不若也然終乎黃池之<lb/>
　?春秋猶以伯與晉則雖晉不能伯而春秋猶未?<lb/>
<pb n="31a"/>
　晉也蓋非為晉也為王室也為天下也愚故謂十三<lb/>
　伯云<lb/>
<pb n="32a"/>
　周本黃帝之裔姬姓后稷教民稼?有功始封自后<lb/>
　稷至文王十五世始稱西伯武王末年始伐商有天<lb/>
　下武王至平王十三世而東遷平王四十九年魯隱<lb/>
　公元年也春秋始於此又自敬王至赧王十世為秦<lb/>
　所滅自武王至赧王三十六世通八百六十七年四<lb/>
　百年在春秋之前二百四十二年在春秋之中二百<lb/>
　二十五年在春秋之後后稷始封於邰在今奉元路<lb/>
　長安縣故邰城公劉都邠亦作豳在今?翔府路邠<lb/>
<pb n="32b"/>
　州太王徙都岐在今?翔府路岐山縣文武都酆鄗<lb/>
　在今奉元路長安縣酆在靈臺?鄗在昆明池平王<lb/>
　東遷于成王所營之洛邑又名王城在今河南府治<lb/>
　敬王都狄泉亦名王城在今河南府東二十餘里故<lb/>
　洛城也<lb/>
<pb n="33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="33b"/>
　魯姬姓侯爵出自周文王第四子周公旦佐文武成<lb/>
　王有大?成王命為冢宰食邑扶風雍縣東北在今<lb/>
　陜西行省?翔府扶風縣後封其子伯禽於曲阜是<lb/>
　為魯侯自伯禽至隱公十三世而春秋作自隱公至哀<lb/>
　公十二世哀公十四年獲麟春秋終又自哀公至頃公<lb/>
　九世為楚所滅共三十四世曲阜漢為豫州刺史所領魯<lb/>
　國唐為山南西道?州曲阜縣宋為京東西路襲慶府仙<lb/>
　源縣今山東道濟?路?州曲阜縣東有故魯城<lb/>
<pb n="34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="34b"/>
　齊姜姓侯爵出自炎帝裔孫伯夷佐禹平水土有功<lb/>
　賜曰姜氏謂之呂侯國在南陽宛縣在今河南府路<lb/>
　南陽府商末太公呂望佐武王定天下有功封於營<lb/>
　丘是為齊侯自太公至僖公十二世僖公九年魯隱<lb/>
　公元年也自僖公至簡公十三世簡公四年魯哀公<lb/>
　十四年也又三世至康公為田氏所?共二十八世<lb/>
　營丘亦名臨淄漢為青州刺史所領北海郡唐為山<lb/>
　南東道青州臨淄縣宋為京東東路青州臨淄縣在<lb/>
<pb n="35a"/>
　今山東道益都路臨淄縣<lb/>
<pb n="36a"/>
　晉姬姓侯爵出自周武王少子成王母弟唐叔虞始<lb/>
　封於唐又遷太原南有晉水亦曰晉陽後改稱晉穆<lb/>
　侯之子文侯徙都翼因謂之翼次子成師分封於曲<lb/>
　沃謂之曲沃自叔虞至鄂侯十三世鄂侯二年魯隱<lb/>
　公元年也鄂侯至晉侯緡四世魯莊公十六年曲沃<lb/>
　武公滅翼先晉遂亡曲沃出自穆侯少子名成師穆<lb/>
　侯之孫昭侯封成師于曲沃曰桓叔成師之子曰莊<lb/>
　伯莊伯之子始稱武公殺晉侯緡而滅翼周莊王命<lb/>
<pb n="36b"/>
　之為晉侯徙都絳是謂新晉自武公至定公十五世<lb/>
　定公三十一年魯哀公十四年也又六世韓魏趙?<lb/>
　晉而分其地兩晉共三十八世太原漢為并州刺史<lb/>
　所領太原郡唐為河東道并州宋為河東路太原府<lb/>
　晉陽縣在今河東山西道太原路平晉縣亦有故唐<lb/>
　城曲沃在今平陽路絳州曲沃縣翼在今平陽路絳<lb/>
　州翼城縣絳即絳州城景公遷新田亦謂之絳在今<lb/>
　平陽路絳州絳縣<lb/>
<pb n="37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="37b"/>
　宋子姓公爵出自商王帝乙之長庶子?食采於微<lb/>
　謂之微子在今懷孟路武?縣武王克商封武庚於<lb/>
　殷武庚畔成王誅武庚封微子於商丘為宋公以奉<lb/>
　殷祀自微子至穆公十三世穆公七年隱公元年也<lb/>
　自穆公至景公十三世景公三十六年魯哀公十四<lb/>
　年也又自景公至偃王七世為齊魏楚所滅自微子<lb/>
　至偃王共三十三世商丘漢為豫州刺史所領梁國<lb/>
　睢陽縣唐為河南道歸德軍宋為南京應天府在今<lb/>
<pb n="38a"/>
　河南府路歸德府<lb/>
<pb n="39a"/>
　衛姬姓侯爵出自周文王幼子康叔武王分殷餘民<lb/>
　封康叔於河淇之間是為衛侯邑於商墟自康叔至<lb/>
　桓公十三世桓公十三年魯隱公元年也自桓公至<lb/>
　出公十五世世紀?除黔牟戴公云十三世出公<lb/>
　十三年魯哀公十四年也出公之後又十二世為秦<lb/>
　所滅共三十八世商墟漢為司?校尉所領河?汲<lb/>
　郡朝歌縣唐為河北道衛州衛縣宋為河北西路衛<lb/>
　州衛縣在今河東山西道衛輝路新鄉縣故朝歌城<lb/>
<pb n="39b"/>
　文公徙楚丘在今東昌路曹州楚丘縣成公遷帝丘<lb/>
　在今東昌路濮州觀城縣<lb/>
<pb n="40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　鄭姬姓伯爵出自周厲王少子友宣王封友於王畿<lb/>
　?咸林之地是為鄭桓公子武公從平王東遷後取<lb/>
　虢鄶之地定都溱洧而施舊號於新邑是為新鄭自<lb/>
　桓公至莊公三世莊公二十三年魯隱公元年也自<lb/>
　莊公至聲公除子嬰計十三世聲公二十年魯哀公<lb/>
　十四年也聲公之後又八世為韓所滅共二十三世<lb/>
　咸林在今奉元路華州鄭縣溱洧鄭都漢為司?校<lb/>
　尉所領河南郡滎陽宛縣唐為河南道鄭州新鄭縣<lb/>
<pb n="41a"/>
　宋為京西北路鄭州新鄭縣在今汴梁路鈞州新鄭<lb/>
　縣<lb/>
<pb n="42a"/>
　曹姬姓伯爵出自周文王子曹叔振鐸至桓公十一<lb/>
　世桓公十五年魯隱公元年也自桓公至伯陽十五<lb/>
　世魯哀公八年宋滅曹共二十六世漢為?州刺史<lb/>
　所領濟?郡定陶縣唐為河東道曹州定陶縣宋為<lb/>
　京東西路興仁府定陶縣在今東昌路曹州定陶縣<lb/>
<pb n="43a"/>
　陳媯姓公爵後國削弱自改侯爵出自帝舜之後至<lb/>
　閼父為周武王陶正武王以元女大姬嫁其子胡公<lb/>
　滿而封諸大?之墟自胡公至桓公十一世桓公二<lb/>
　十三年魯隱公元年也自桓公至湣公十二世湣公<lb/>
　二十一年魯哀公十四年也當魯昭公八年楚滅陳<lb/>
　後五年復又自春秋後三年湣公為楚所滅連陳佗<lb/>
　共二十四世大?之墟漢為豫州刺史所領?川郡<lb/>
　唐為河南道陳州陳縣宋為京西北路陳州宛丘縣<lb/>
<pb n="43b"/>
　在今汴梁路陳州宛丘縣<lb/>
<pb n="44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="44b"/>
　蔡姬姓侯爵出自周文王子叔度武王封叔度於蔡<lb/>
　自叔度至宣侯九世宣侯二十八年魯隱公元年也<lb/>
　自宣侯至成侯十二世成侯十年魯哀公十四年也<lb/>
　成侯之後又三世為楚所滅共二十三世蔡都漢為<lb/>
　豫州刺史所領汝南郡唐為河南道蔡州上蔡縣宋<lb/>
　為京西北路蔡州上蔡縣在今汴梁路汝?府上蔡<lb/>
　縣後遷州來在今淮西道安豐路霍丘縣<lb/>
<pb n="45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="45b"/>
　北燕姬姓伯爵出自周同姓功臣召公奭佐文武有<lb/>
　功為周太保食采於召在今奉元路盩厔縣成王封<lb/>
　其子於幽薊是為燕伯自召公至穆侯九世穆侯七<lb/>
　年魯隱公元年也自穆侯至獻公十七世獻公十二<lb/>
　年魯哀公十四年也獻公之後十二世為秦所滅共<lb/>
　三十八世燕薊漢為幽州刺史所領涿郡薊縣唐為<lb/>
　河北道幽州盧龍軍節度范陽郡薊縣宋初屬遼為<lb/>
　燕京析津縣金滅遼以歸宋改名燕山府尋復屬金<lb/>
<pb n="46a"/>
　改名永安遷都之改縣名大興今大都路大興縣有<lb/>
　古燕城<lb/>
<pb n="47a"/>
　秦嬴姓伯爵出自伯益十九世孫非子為周孝王養<lb/>
　馬汧渭間受封為附庸傳六世至襄公有功於平王<lb/>
　始受岐豐之地列為諸侯是為秦伯襄公子文公四<lb/>
　十四年魯隱公元年也自文公至悼公十五世悼公<lb/>
　十年魯哀公十四年也悼公後九世至昭襄王始滅<lb/>
　周自昭襄王至子嬰六世為漢所滅共二十七世非<lb/>
　子始封之地漢為梁州刺史所領天水郡隴西縣秦<lb/>
　亭唐為隴右道秦州隴城縣宋為陜西秦?路秦州<lb/>
<pb n="47b"/>
　隴城縣在今鞏昌路秦州成紀縣故始昌城文公都<lb/>
　岐隴在今鞏昌路隴州德公遷雍在今奉元路興平<lb/>
　縣孝公始都咸陽西漢建都長安為京兆東漢置雍<lb/>
　州屬司?校尉所領京兆郡咸陽縣唐都長安為京<lb/>
　兆咸陽縣宋為陜西永興軍路京兆府咸陽縣在今<lb/>
　奉元路咸陽故城始皇阿房?地在咸陽縣二世望<lb/>
　夷?地在涇陽縣如今之奉元城乃前漢及西魏後<lb/>
　周隋唐所都之地也<lb/>
<pb n="48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="48b"/>
　楚?姓子爵出自祝融之後鬻熊有功於周文武成<lb/>
　王封其孫熊繹於?蠻邑丹陽城自熊繹至熊通十<lb/>
　三世改曰楚僭號稱王是為楚武王武王十九年魯<lb/>
　隱公元年也自武王至惠王十二世惠王八年魯哀<lb/>
　公十四年也惠王之後又十世為秦所滅共三十五<lb/>
　世丹陽漢為?州刺史所領武陵郡唐為淮南道夔<lb/>
　州宋為?湖北路歸州今湖北道辰州路歸州有故<lb/>
　丹陽城後徙枝江亦曰丹陽在今江陵路枝江縣文<lb/>
<pb n="49a"/>
　王徙郢今江陵路江陵縣故郢城平王城郢在今江<lb/>
　陵路安陸府襄王遷鄀在今襄城路?城縣<lb/>
<pb n="50a"/>
　吳姬姓子爵出自周太王長子太伯與弟仲雍遜王<lb/>
　季位逃之?蠻太伯卒仲雍嗣立武王封周章為吳<lb/>
　子自太伯至?夢十九世當魯成公六年始見春秋<lb/>
　自?夢至夫差七世夫差十五年魯哀公十四年也<lb/>
　春秋終後八年為越所滅共二十六世吳都漢為吳<lb/>
　國後改吳郡屬揚州刺史所領唐為江南浙西道蘇<lb/>
　州宋為兩浙路平江府在今浙西道平江路府治<lb/>
<pb n="51a"/>
　把姒姓公爵後國削弱自改伯爵又改子爵出自夏<lb/>
　禹之後裔周封二王後得東樓公封於雍丘以奉禹<lb/>
　祀自東樓公至武公八世武公十一年魯隱公元年<lb/>
　也自武公至湣公十世湣公六年魯哀公十四年也<lb/>
　湣公之後又六世為楚所滅共二十四世雍丘漢為<lb/>
　?州刺史所領陳留郡雍邱縣唐為河南道汴州雍<lb/>
　丘縣宋為開封府雍丘縣在今河南江北行省汴梁<lb/>
　路把縣<lb/>
<pb n="52a"/>
　滕姬姓侯爵後國削弱自改子爵出自周文王子叔<lb/>
　繡始封自叔繡至宣侯十一世魯隱公七年始見春<lb/>
　秋自宣侯至隱侯八世而春秋終又自隱侯後六世<lb/>
　為齊所滅共二十四世滕國漢為豫州刺史所領沛<lb/>
　國公丘縣唐為山南道徐州滕縣宋為京東西路徐<lb/>
　州滕縣在今山東道益都路滕州滕縣<lb/>
<pb n="53a"/>
　許姜姓男爵出自堯四岳伯夷之後周武王封其裔<lb/>
　文叔於許十一世至莊公魯隱公十一年始見春秋<lb/>
　自莊公至子結八世子結元年魯哀公十四年也後<lb/>
　為楚所滅許都漢為豫州刺史所領?川郡許昌縣<lb/>
　獻帝都許唐為河南道許州長社縣在今河南江北<lb/>
　行省汴梁路許州<lb/>
<pb n="54a"/>
　邾曹姓本附庸國後自改子爵出自陸終之後周武<lb/>
　王封其裔孫曹挾於邾不知世次至儀父魯隱公元<lb/>
　年見春秋自儀父至隱公八世隱公二十五年魯哀<lb/>
　公十四年也後為魯所滅改曰鄒邑漢為豫州刺史<lb/>
　所領魯國鄒縣唐為山南西道?州鄒縣宋為京東<lb/>
　西路襲慶府鄒縣在今山東道益都路滕州鄒縣<lb/>
<pb n="55a"/>
　莒嬴姓子爵出自少昊之後周武王封茲輿期於莒自<lb/>
　茲輿期至茲丕公十一世始見春秋庚輿而下微不<lb/>
　復見又自庚輿之後至四世為楚所滅共二十一世<lb/>
　莒漢為青州刺史所領?密郡莒縣唐為山南東道<lb/>
　密州莒縣宋為京東東路安化軍莒縣今山東道益<lb/>
　都路莒州有故莒子城<lb/>
<pb n="56a"/>
　薛任姓侯爵後國削弱自改伯爵?帝之後奚仲始封<lb/>
　至仲虺居薛為湯左相周武王復封其後為薛侯不<lb/>
　知世次至薛侯來朝始見春秋於其朝?可考者五<lb/>
　君而已薛國宋以前並屬徐州今沛縣之北徐州之<lb/>
　西是其故地<lb/>
　　春秋諸國以左傳考之計一百二十四國而其世<lb/>
　　紀之可知者二十國而已其餘諸國都爵姓並見<lb/>
　　釋義今不再?最難攷者舒有?舒故有舒鳩舒<lb/>
<pb n="56b"/>
　　庸舒蓼越?稱也又有於越南越百越狄?稱也<lb/>
　　又有北狄長狄赤狄白狄戎?稱也又有徐戎山<lb/>
　　戎犬戎陸渾戎驪戎戎蠻凡此之類皆難攷者蓋<lb/>
　　今去古甚?不敢臆說闕其疑可也<lb/>
<pb n="57a"/>
</p>
<p>
<pb n="58a"/>
</p>
<p>
<pb n="59a"/>
</p>
<p>
<pb n="60a"/>
</p>
<p>
<pb n="61a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="61b"/>
　公羊傳自董仲舒胡母生傳之已而大盛儒者往往<lb/>
　以斷國論榖梁氏魯申公傳之至宣帝時始立學官<lb/>
　左氏張蒼賈誼傳之而張敞劉公子皆習焉至平帝<lb/>
　時始立學官此二家最後出故不能盛大也<lb/>
　<lb/>
　<lb/>
　<lb/>
　春秋集傳釋義大成世次<lb/>
</p>
<p>
</p>
  </div>
</body>
</text>
</TEI>