<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩說卷下</head> <lb/>
    <p>
<pb n="1a"/>
欽定四庫全書<lb/>
　詩說卷下<lb/>
　　　　　　　　　　　密雲知縣惠周惕撰<lb/>
比常棣於兄弟一本之榮無偏萎也興伐木於友朋?<lb/>
力之聚無廢功也故安樂而棄兄弟是自?其本矣富<lb/>
貴而棄友朋是自翦其助矣<lb/>
文王之於混夷也始命南仲伐之既城朔方禦之又遣<lb/>
戍役以守?之觀采薇出車杕杜三章經畫之次第防<lb/>
<pb n="1b"/>
禦之精密尚可想而知也自是以後一壞於穆王再壞<lb/>
於宣王穆王之北伐也遷畎夷於太原則朔方之險吾<lb/>
與彼共之而防禦不足恃矣宣王之北伐也僅至太原<lb/>
不修城隍不設戍兵其計固已?矣而又東征西討以<lb/>
自挫其威于千畝則畎夷有不窺其隙而動其心者乎<lb/>
幽王之禍吾固於宣王時卜之矣敖在鄭州滎澤縣西<lb/>
十五里左傳所謂設七覆於敖前是也又左傳晉師在<lb/>
敖鄗之間郡縣志敖鄗二山名通鑑地理通釋引詩為<lb/>
<pb n="2a"/>
証而外傳又有杜伯射王於鄗之文周春秋亦言宣王<lb/>
?諸侯田於圃杜伯從道左射王豈圃即圃田鄗即敖<lb/>
鄗之鄗耶<hi>鄭箋甫艸即圃田</hi>?周春秋又云射王中心折脊而<lb/>
死考之詩詞與此不類以意度之杜伯者公子彭生之<lb/>
類也襄公見彭生未嘗死杜伯射王當亦未必死也且<lb/>
外傳?言射王不言王死豈周春秋附?以言死歟韋<lb/>
昭注鄗鄗京不知何據姑存此以俟博雅者論定焉<lb/>
鴻雁之子于征傳云侯伯卿士也詩本義云使臣也朱<lb/>
<pb n="2b"/>
子集傳云流民自相謂也按周禮地官縣都之委積以<lb/>
待凶荒旅師用粟春頒而秋歛之凡新甿之治皆聽之<lb/>
使無征役廩人掌九穀以治年之凶荒令邦移民就穀<lb/>
旅師遺人皆士廩人有下大夫二人則賑貸存恤之事<lb/>
必有大夫士以主之即詩所謂之子者也劬勞於野言<lb/>
之子拊循流民身親勞勩之事所以美之也若流民相<lb/>
謂豈特劬勞而已耶<lb/>
維熊維羆兆幽王之禍維虺維蛇兆褒姒之亂安在其<lb/>
<pb n="3a"/>
為祥哉豈宣王末年好言符瑞大人所以有是占歟此<lb/>
端一開無羊遂有牧人之夢正月亦有故老之占紛紛<lb/>
藉藉相率而為訛言矣<lb/>
周室之亡訛言亡之也民言無嘉訛言起於下矣具曰<lb/>
予聖訛言煽於上矣婦有長舌訛言及婦人矣?訛言<lb/>
興則是非眩是非眩則邪正淆邪正淆則?譖行?譖<lb/>
行則禍亂及必至之勢也齊之稷下漢之月旦晉之清<lb/>
談南北之詩妖皆訛言類也五行志曰君炕陽而暴虐<lb/>
<pb n="3b"/>
臣畏刑而箝口怨謗之氣發於歌?是也<lb/>
節南山正月雨無正序俱謂刺幽王鄭謂十月之交以<lb/>
下當刺厲王孔氏又謂雨無正斬四國箋云諸侯妄相<lb/>
侵伐指厲王時沔水箋云諸侯妄相侵伐指宣王時而<lb/>
論語注以為平王東遷諸侯始相侵伐幽厲雖無道尚<lb/>
能治諸侯故論語注征伐自諸侯出從平王為始三家<lb/>
之說已乖刺不相合矣而詩言亦有可疑者四焉厲幽<lb/>
之將亡也召公知之芮良夫知之伯陽父知之然猶曰<lb/>
<pb n="4a"/>
其與幾何曰周室將亡皆懼而誡其將然之辭今曰國<lb/>
既卒斬曰宗周既滅直是已然之事矣若未斬未滅而<lb/>
以斬滅期之不幾病風?心作詛天子乎里巷小民為<lb/>
此言者猶將隱其姓氏以免禍不應直言家父作頌也<lb/>
其可疑一也?弧箕服之?雖聞於諸侯然及褒姒之<lb/>
存王室大夫亦何敢言今曰赫赫宗周褒姒滅之其可<lb/>
疑二也春秋桓八年天王使家父來聘十五年使家父<lb/>
來求車是家父?幽平桓三王不應若是之?其可疑<lb/>
<pb n="4b"/>
三也謂爾遷於王都箋以王都為彘刺?臣之不從王<lb/>
者厲王之流彘也宣王在召公之?國人圍之召公以<lb/>
子代宣王乃得解厲王之流宣王尚不能從而謂?臣<lb/>
能從之乎且彘不聞有都之名其可疑四也今按節南<lb/>
山為家父刺尹氏而春秋隱三年書平王崩是年即書<lb/>
尹氏卒則詩之尹氏即春秋之尹氏其為平王時無疑<lb/>
矣公羊於尹氏卒為譏世卿其說與家父之詩合家父<lb/>
之求車也在十年之後其作詩也在十年之前亦為不<lb/>
<pb n="5a"/>
甚懸隔矣驪山之禍振古未有作詩示誡正宜明言曰<lb/>
既斬曰滅之亦殷鑒不?之意也且褒姒於平王為?<lb/>
陳其惡而歸罪焉亦平王意中之事無慮其直而罹罪<lb/>
也雨無正卒章明刺?臣之不從遷者左傳瑕禽曰昔<lb/>
平王東遷吾七姓從王從王而止七姓則不從者亦多<lb/>
何必紛紛曲為之解也劉公瑾謂節南山正月雨無正<lb/>
皆東周之變雅其後雅亡於上而國風作于下於是春<lb/>
秋託始於隱公之元年實為平王之四十九年其言甚<lb/>
<pb n="5b"/>
偉因廣其意而詳辨之鄭氏謂十月之交是夏八月蘇<lb/>
子由謂陽月是夏十月孔氏及孫莘老是鄭說朱文公<lb/>
及嚴華谷是蘇說是蘇說者則以左傳二至二分日有<lb/>
食之不為災又漢?無幽王八月朔日食之事惟唐?<lb/>
有之出于後人附?是鄭說者則以春秋昭七年四月<lb/>
甲辰朔日有食之其年八月?侯惡卒十一月季孫宿<lb/>
卒以此知雖在分至亦有災又漢?古?有差古?無<lb/>
推日蝕者王基獨言周無八月辛?交?之事不足信<lb/>
<pb n="6a"/>
以此兩說牴牾又有從而為之辭者王伯厚謂?帝顓<lb/>
頊夏殷周魯六?皆無推日蝕法通鑑皇極經世秦始<lb/>
皇八年歲在壬戍?氏春秋云維秦八年歲在涒灘<hi>申</hi>
?有二年之差後之算?者於夏之辰弗集於房周之<lb/>
十月之交皆欲以術推之亦已?矣余謂詩志歲時皆<lb/>
是夏正此無俟?引即觀下震電之句已知鄭?<lb/>
之?豈有八月震電而詩人詫為災異者哉<lb/>
　月令仲秋雖有雷始?聲之句然?考春秋史漢記<lb/>
<pb n="6b"/>
　異未有書秋月雷電者知此時雷電不足為災異也<lb/>
皇父孔聖作都于向孔氏曰左傳桓王與鄭十二邑向<lb/>
在其中按春秋隱二年莒人入向杜預注向小國譙南<lb/>
龍亢縣東南有向城晉書地理志魏武分沛立譙郡統<lb/>
縣七譙城父?山桑龍亢蘄銍是在晉豫州之域也又<lb/>
十一年王與鄭人蘇忿生之田溫原絺樊隰郕欑茅向<lb/>
盟州陘隤懷杜注向軹縣西有地名向上晉書地理志<lb/>
河?郡漢置統縣九野王州懷平皇河陽沁水軹山陽<lb/>
<pb n="7a"/>
?軹小注故周原邑是在晉司州之域河?之地也今<lb/>
據正義及諸說則皇父之都是河?之向非龍亢之向<lb/>
矣河?於東都則近於西周則?皇父若為幽王卿士<lb/>
何為食采?地其為平王時無疑或曰周封卿士安得<lb/>
盡以近地予之如山甫在樊蘇公在溫非皆河?之地<lb/>
乎曰王命仲山甫式是百辟書曰司寇蘇公以長我王<lb/>
國皆言諸侯也諸侯之國遠近惟命非若卿士采邑必<lb/>
近王室也且都之與國固有間矣曰樊曰蘇皆國名未<lb/>
<pb n="7b"/>
聞河?有向國也若前所謂龍亢之向又不在河?矣<lb/>
　書傳忿生為武王司寇封蘇國毛傳仲山甫樊侯<lb/>
十月之交刺皇父也皇父世為卿士又握兵枋?與司<lb/>
徒?妻之輩惑亂幽王以致亡國及至平王尢驕恣不<lb/>
臣天子不敢問下民不敢言詩人特?數其罪而切責<lb/>
之?妻以上數其前日之惡也抑此以下數其今日之<lb/>
罪也胡?莫懲所謂天變不足畏也不即我謀所謂人<lb/>
言不足?也曰作言始自皇父也曰擇非命於天子也<lb/>
<pb n="8a"/>
不遺一老有??諸臣之勢焉以居徂向有不奉朝請<lb/>
之心焉平王?亂東遷依人立國所以容此?扈之臣<lb/>
若幽厲雖衰威令尚行未必如此不振也<lb/>
　常武王命卿士南仲太祖太師皇父此卿士或其子<lb/>
　孫疏曰或皇氏父字傳世稱之未可知也或皇父是<lb/>
　一人國危主弱老將驕恣亦自古有之也<lb/>
　外傳史伯虢石父??巧佞之人立以為卿士史蘇<lb/>
　亦謂褒姒與虢石父比而逐太子宜臼則幽王卿士<lb/>
<pb n="8b"/>
　乃虢石父非皇父也<lb/>
或曰子謂節南山以下俱是平王時詩其下小宛小弁<lb/>
一刺宣王一刺幽王安有平王之詩而在宣幽之前耶<lb/>
曰詩體本是歌誦口相傳授遭秦滅學失其倫次者多<lb/>
矣鄭氏大小雅譜固云十月之交雨無正小旻小宛諸<lb/>
詩漢初經師移其次第十月箋亦云則簡帙錯亂非本來之<lb/>
舊明矣節南山一章安知不在移之之中邪<lb/>
或曰節南山舊謂終南山終南似宜在岐周地不應在<lb/>
<pb n="9a"/>
東都也曰詩言南山屢矣五在雅二在風在風者周南<lb/>
齊風是也以南山為終南則齊風亦言終南耶且秦風<lb/>
終南何有則終南自有名稱何不直指而改言南山也<lb/>
又詩曰我徂東山曰陟彼北山曰北山有楊何以不言<lb/>
東山北山為何名也意詩言南山猶門言東門國言南<lb/>
國之類凡在南者皆可曰南山也何必指為終南乎<lb/>
君子屢盟諸侯盟之漸也出此三物大夫盟之始也穀<lb/>
梁傳曰誥誓不及五帝盟詛不及三王盟詛興而政教<lb/>
<pb n="9b"/>
號令始不行于天下故詩以是刺春秋以是貶也<lb/>
　外傳成王盟諸侯于岐陽是叔向附?之語左傳成<lb/>
　有岐陽之蒐是也<lb/>
沔水詩曰我友敬矣?言其興雨無正曰凡百君子各<lb/>
敬爾身小宛曰各敬爾儀天命不又小弁曰維桑與梓<lb/>
必恭敬止巷伯曰凡百君子敬而聽之小雅言敬惟此<lb/>
五篇所以示人處亂弭謗之道可謂簡而盡矣<lb/>
小東大東言東國之?近也魯頌遂荒大東箋云極東<lb/>
<pb n="10a"/>
也周禮大司徒以土圭之法測土深正日景日東則景<lb/>
夕多風注謂大東近日也賈疏云鄭意以日出東方而<lb/>
西流故言東表為近日以極東為大東正與魯頌之詞<lb/>
合矣?言大則近言小又可知矣譚在濟南平陵縣實<lb/>
是東國因其國而及其?封故言小東大東也<lb/>
舟人之子傳曰舟楫之人鄭曰舟當作周朱子集傳用<lb/>
毛說按集古?庚父敦銘有伯庶父作王姑舟尊敦或<lb/>
謂舟為丹又以為井董廣川以為朱鮪集字舟為古文<lb/>
<pb n="10b"/>
周字顧野王釋亦引詩為証又史伯碩父鼎銘亦有王<lb/>
母舟母四十二字則舟即為周舟人之子即上文西人<lb/>
之子也又按外傳?姓舟人則周滅之韋昭注舟人國<lb/>
名韓詩外傳文王舉太公于舟人舟人見經傳者惟此<lb/>
姑存以備參考<lb/>
　熊羆是裘承上粲粲衣服似不必以裘為求也<lb/>
大東五六七章刺當時君臣后妃也劉向曰天官列宿<lb/>
在位之象則星辰無?名者此詩人不敢直指而托之<lb/>
<pb n="11a"/>
星象也曰維天有漢監亦有光譏臣失其度而君不明<lb/>
也爾雅天漢析木之津天文志天漢起東方經尾箕間<lb/>
分南北二道石氏曰天漢天一所生所以為東南西北<lb/>
之限其行其合其起其止皆有常度猶人臣之有常職<lb/>
越度曠職則人君為?位猶天漢之徒明矣織女刺後<lb/>
?也天文志織女三星在河北天紀東端天女也晉書<lb/>
注皇后未崩之前三吳女子相與簪白花傳言天公織<lb/>
女死為之著服至是后崩故知織女為後?也此章前<lb/>
<pb n="11b"/>
後詩俱刺幽王大東所謂織女豈即?妻之類耶不成<lb/>
報章所謂婦無公事休其蠶織也牽牛刺將帥也注牽<lb/>
牛即河鼓天文志一曰三武天子之三將軍晉志升平<lb/>
三年月犯牽牛中央大星占曰牽牛天將也犯中央大<lb/>
星大將死故知牽牛為將帥也不服廂言其驕悍不可<lb/>
制也啟明謂大臣其號曰太上所謂出早為月食晚為<lb/>
天妖東西俱不可也畢八星主邊兵其大星曰天高一<lb/>
曰邊將晉穆帝永和七年太白入畢口升平三年月犯<lb/>
<pb n="12a"/>
畢占為邊兵為下犯上餘亦同君臣無紀將帥失律邊<lb/>
兵必興驪山之禍詩人其先知之矣維南有箕維北有<lb/>
斗刺后與王也重言之刺之深也天文志箕十一度亦<lb/>
謂之天津後?妃后之位北斗七星魁四星為璇璣杓<lb/>
三星為玉衡又為帝居天文志曰斗為人君號令之主<lb/>
石氏曰第一曰正星主陽天子之象故知詩言箕斗為<lb/>
后與王也詩曰哆兮侈兮成是南箕疏云箕四星二為<lb/>
踵二為舌天文志箕主口舌故曰載翕其舌猶言婦有<lb/>
<pb n="12b"/>
長舌也西柄之?猶言倒持大阿授人以柄也?此詩<lb/>
與十月四章相似但彼則明刺此則?言耳歐陽公謂<lb/>
維天有漢以下仰訴於天之詞朱子仍用其說果如歐<lb/>
言則三垣列宿皆可控告何獨及是乎箋言?官廢職<lb/>
庶幾得之惜未詳言也<lb/>
杵三星在箕南糠一星在箕口前故以簸揚言外?三<lb/>
星在紫??西南角天?六星在東北又軒轅右角南<lb/>
三星曰酒官之旗主饗宴故以酒漿言詩人不輕下一<lb/>
<pb n="13a"/>
字如此<lb/>
為賓為客賓自君命者也客自外至者也詩我有嘉賓<lb/>
外傳承王命以為過賓易利用賓于王賓之義也詩我<lb/>
客戾止左傳先代之後於周為客易有不速之客客之<lb/>
義也祭祀之賓舉自宗人儀禮所謂遣賓就主人皆盥<lb/>
於洗長朼是也燕享之賓擇於大夫儀禮所謂命某為<lb/>
賓是也入則降而揖出則奏陔而送賓禮訖然後與客<lb/>
宴儀禮所謂寡君有不腆之酒以請吾子之與寡君須<lb/>
<pb n="13b"/>
臾焉是也賓之與客禮固分言之先賓而後客詩與禮<lb/>
皆然?周之禮也尚書虞賓在位周禮八議之賓左傳<lb/>
外傳或言賓或言客?偏舉與對舉之異文也<lb/>
畀我尸賓何謂尸賓也尸者主也孝子之祭不見親立<lb/>
尸而事之則意主於尸猶主於親也尸必筮於廟求神<lb/>
意之所屬也既筮宿尸以筮辭詔承祖考之意以綏之<lb/>
也尸必以昭穆孫可為王父尸子不可為父尸也既葬<lb/>
而虞男則男尸女則女尸儀禮所謂女必使異姓不使<lb/>
<pb n="14a"/>
賤者也其合祭則男女共一尸儀禮曰孝孫某來日丁<lb/>
亥用為歲事皇祖伯某為某妃配某氏以某之某為尸<lb/>
某之某者字尸父而名尸則尸一人也其一人何也?<lb/>
嫌也何嫌乎爾禮器周旅酬六尸尸有酬禮也男女相<lb/>
酬求之實則非稱之名則似也禮君卷冕立於阼夫人<lb/>
副褘立於東房夫婦相授受不相襲處酢必易爵夫婦<lb/>
且然何有於尸也然則虞祭不嫌乎天子之葬七月諸<lb/>
侯五月大夫三月士踰月葬而後虞則虞之祭為男耶<lb/>
<pb n="14b"/>
男尸為女耶女尸何嫌乎二尸也有尸矣何為乎復有<lb/>
賓孝子以人道事神也人之飲非主不行非賓不懽故<lb/>
祝以導尸侑以貳尸賓以酬尸而尸安也則賓為尸立<lb/>
也賓為尸立則賓尊矣故尸入宿賓宗人擯詔之主人<lb/>
拜之尊賓也尊尸也尊賓則疑厭尸之尊故賓從主人<lb/>
位於門外主人酳尸主婦洗爵獻尸已而後賓獻不敢<lb/>
以賓自居所以尊尸也其尊尸何也賓為尸立也<lb/>
東南其畝南者從東者?也兩從兩?而井成一從一<lb/>
<pb n="15a"/>
?而畝分也南其畝者溝洫北也東其畝者溝澮西也<lb/>
從必注於??必通於從東西之畔即洫南北之畔即<lb/>
澮也?連曲折可以通車徒亦可以限戎馬故曰井田<lb/>
之中有兵法焉<lb/>
　朱子答?子約曰阡之為言千也陌之為言百也遂<lb/>
　人徑是百畝之界涂是百夫之界而二者皆從即所<lb/>
　謂南北之陌畛是千畝之界道是千夫之界而二者<lb/>
　皆?所謂東西之阡<lb/>
<pb n="15b"/>
宴饗小節也而禮詳載之飲食細故也而詩屢言之何<lb/>
也先王所以通上下之情而教天下尊賢親親之意也<lb/>
鹿鳴燕?臣常棣燕兄弟伐木燕友朋?臣兄弟友朋<lb/>
得其所而天下治矣于是為之賓主以盡其懽為之揖<lb/>
讓百拜以習其禮為之琴瑟鐘鼓以和其心為之酒監<lb/>
酒史以防其失為之司射誘射以分?其賢不肖?明<lb/>
示以懽欣交愉之情而隱折其驕悍不馴之氣使之反<lb/>
情和志怡然自化而不知此聖人治天下之?權也自<lb/>
<pb n="16a"/>
宴享之禮廢而上下之情不通賓之初筵作於是天子<lb/>
無嘉賓頍弁之詩作於是天子無兄弟瓠葉之詩作於<lb/>
是天子無友朋懷疑抱隙相怨一方而天下遂自此多<lb/>
故矣誰謂飲食乃細故哉<lb/>
司徒司空天子諸侯皆有之左氏傳曰晉以僖侯廢司<lb/>
徒宋以武公廢司空是也<hi>又澤門之晢古本澤門作?門則諸侯亦有?門也</hi>
鳶能飛而上戾於天風益之翼也魚能躍而下躍於淵<lb/>
水充其氣也故曰豈弟君子遐不作人<lb/>
<pb n="16b"/>
生民之詠姜嫄猶?雎之詠后妃也后妃之化?被南<lb/>
國則文王所以齊家者至矣姜嫄之德下逮文武則帝<lb/>
嚳所以始基者厚矣故傳於履帝武句釋為姜嫄從?<lb/>
辛帝見於天將事齊敏言姜嫄之齊敏則帝嚳之敬德<lb/>
也可知此詩人善於立言毛公之善于逆志也鄭氏則<lb/>
不然以為祀郊禖之時有大神之跡姜嫄履之如有人<lb/>
道感已此乃上帝之氣也張融從而附?之孔氏從而<lb/>
釋詁之張融之言曰配合生子人道之常詩但歎其母<lb/>
<pb n="17a"/>
不美其父明知姜嫄感上帝之氣而生稷也孔氏之言<lb/>
曰人不當共天交接今乃與天生子子雖生訖其心不<lb/>
寧故曰上帝不寧也其言穢?不經不必言即如其說<lb/>
稷非帝嚳之生則直祀姜嫄祀上帝足矣乃更禘嚳而<lb/>
以祖配不亦多事乎推其說之弊必至楊墨之無父無<lb/>
君?山之先母後父而後已豈不悖於理而背於教哉<lb/>
鄭氏之意不過藉是以文其感生帝說耳乃附?紛紛<lb/>
轉展加甚儕姜嫄於房后比上帝於丹朱侮聖褻天煽<lb/>
<pb n="17b"/>
惑後世而感生帝之說至宋不改當時人臣無敢頌言<lb/>
其非是者亦可慨也夫<lb/>
　鄭?之說本於史遷遷亦附?漢?五帝之意特未<lb/>
　有感生帝之說耳老泉帝嚳妃一論極正大子由親<lb/>
　老泉子乃背父而從鄭張子朱子宋代大儒亦左袒<lb/>
　康成邪說之惑人賢者亦不免也<lb/>
太王之遷岐也先營宗廟宗廟立則思丘墓者有所?<lb/>
所謂大享於先王爾祖其從與享之也公劉之遷豳也<lb/>
<pb n="18a"/>
先相民居民居定則懷妻子者有所歸所謂鞠人謀人<lb/>
之保居?欽也然太王因避狄之?公劉動安土之民<lb/>
勢有難易故事有先後也<lb/>
天保之言祭也曰吉蠲為饎是用孝享六月之言宴也<lb/>
曰飲御諸友炮?膾鯉楚茨之獻皇祖也曰中田有廬<lb/>
疆場有?瓠葉之酌君子也曰有?斯首炮之燔之至<lb/>
於風之采蘩采蘋雅之行葦泂酌何其儉而易行歟先<lb/>
王之意非不知備物之為貴多品之為誠而如是止者<lb/>
<pb n="18b"/>
以為後將不可繼也後不可繼天下必有因此而廢禮<lb/>
者則何如儉而屢行之為愈也先王於一歲中祀天二<lb/>
迎氣五祭地二宗廟四?祀宴享無算其間隆殺不同<lb/>
殺者大約如詩所謂故屢行而不病其不足也後世宴<lb/>
享已廢獨有郊廟之禮遲至三年一行或議罷北郊或<lb/>
議望祀苑中或議遣官攝事豈不以費而害禮哉惜乎<lb/>
元祐諸臣紛紛於分祭合祭之是非而未有議及此者<lb/>
也<lb/>
<pb n="19a"/>
出話不然則邇言是聽矣邇言者?諛之階也為猶不<lb/>
遠則細娛是玩矣細娛者禍亂之伏也何曾侍武帝宴<lb/>
退而告其子曰國家應天受命創業垂統未聞經國?<lb/>
圖惟說平生常事及身而已後嗣其殆乎此子孫之憂<lb/>
也<lb/>
抑之四章曰修爾車馬弓矢戎兵用戒戎作用?蠻方<lb/>
豈?在河朔密邇北翟故舉以自儆歟抑厲王之世武<lb/>
備不修將有窺伺闌入之患歟?修德則彘之亂不作<lb/>
<pb n="19b"/>
外修武則戲之變不萌所謂?猶辰告莫大於此而奈<lb/>
何聽之藐藐也<lb/>
宣懲厲王之亂欲立威以服?故討玁狁則有六月之<lb/>
詩征?蠻則有采芑之詩平淮夷則有江漢之詩伐徐<lb/>
方則有常武之詩豈所謂不務德而勤?略者耶幽王<lb/>
狃於先世之威以為天下不足復慮專事荒淫遂以亡<lb/>
國實宣王之好戰?之故王子晉曰昔我先王厲宣幽<lb/>
平而貪天禍至於今未弭也<lb/>
<pb n="20a"/>
鎬京之有戎猶東都之有?也宣王封韓侯於方城欲<lb/>
以制北翟封申伯於南陽欲以制?蠻其詩曰于邑于<lb/>
謝南國是式曰其追其貊奄受北國意可見矣然其最<lb/>
失?者莫如封申之役?南陽者東都之咽喉天下之<lb/>
形勝四面以制諸侯者也圃田之狩其地猶在天子畿<lb/>
?及申侯封而宛之東南滎陽之東北俱非周有東都<lb/>
之險失鎬京之形孤矣畎戎入周東南諸侯無一人來<lb/>
救者以申侯據形勝而塞其路也畎戎不得申侯之援<lb/>
<pb n="20b"/>
則不敢深入申侯不塞南陽之路則不得召戎掎角之<lb/>
形成幽王之亡必矣韓侯雖?豈能踰一二千里以相<lb/>
援哉其後鎬滅於戎申滅於?韓滅於晉而東周遂不<lb/>
能國則崧?韓奕二詩實周室興亡之所係也故召旻<lb/>
卒章曰昔先王受命有如召公日辟國百里今也日蹙<lb/>
國百里詩人立言之?夫子終雅之意深矣哉<lb/>
春秋外傳宣王三十九年戰於千畝王師敗績於姜氏<lb/>
之戎竹書宣七年錫申伯命四十一年王師敗於申按<lb/>
<pb n="21a"/>
富辰曰齊許申?由大姜王子晉曰胙四岳國命為侯<lb/>
伯賜姓曰姜氏曰有?又曰申?雖衰齊許猶在則申<lb/>
固姜姓也左傳謂我諸戎是四岳之裔胄外傳南有?<lb/>
蠻申?又曰姜嬴??實與諸姬代相干則申固諸戎<lb/>
也竹書所謂敗於申豈即外傳所謂敗於姜氏之戎耶<lb/>
第年歲不同千畝又在河西未必越國犯闕要亦申侯<lb/>
同姓之戎戎敗王而申侯繼之也即此亦可見申國之<lb/>
?而宣王封之為失?矣<lb/>
<pb n="21b"/>
　范宣子曰姜戎氏昔秦人迫逐乃祖吾離于?州是<lb/>
　東遷以後之姜戎非宣王時之姜戎也<lb/>
禘祀之說先儒紛紛未有定論以禘祫為一祖宗並陳<lb/>
昭穆皆列者王肅之說也以后稷配嚳不兼?廟之主<lb/>
者趙匡之說也朱文公楊信齋皆是趙說而非王說然<lb/>
細求之二者皆不能無疑王謂合?廟之主則嚳宜占<lb/>
東向之尊稷退子孫之位將以稷為穆耶為昭耶抑?<lb/>
昭之位而不居耶吾不得而知也趙謂后稷配嚳則雝<lb/>
<pb n="22a"/>
為禘祭樂章歌文王而不歌后稷不應歌其所不祭祭<lb/>
其所不歌也朱子不得其說於是以序為?改為武王<lb/>
祭文王之詩然則禘祀大典周人竟無一詩及之耶按<lb/>
祭法周人禘嚳而郊稷祖文王而宗武王此不易之大<lb/>
典也大傳禮不王不禘王者禘其祖之所自出以其祖<lb/>
配之此禮經之明文也合而觀之可以得禘之說矣曰<lb/>
祖文王則文王即所謂其祖也曰禘嚳即禘文王所自<lb/>
出之祖也推文世系上溯帝嚳始為受命發祥之祖厥<lb/>
<pb n="22b"/>
初生民時惟姜嫄詩人已明言之矣趙氏改大傳其祖<lb/>
為始祖故致詩禮互相謬刺若直以文王為祖而配帝<lb/>
嚳所自出之祖則詩詞禮文彼此發明而昭穆之位亦<lb/>
不必疑其難處矣禘嚳則姜嫄合食文王太姒配食故<lb/>
曰既右烈考亦右文母也或曰雝既禘何以不詠嚳而<lb/>
詠文王曰此作詩者之?也戒時王則陳先世之功示<lb/>
艱難之不可忘也述祖德則道子孫之賢頌貽謀之所<lb/>
及?也且揆之人情安有美其子孫而祖宗不欣說者<lb/>
<pb n="23a"/>
乎是詩不及帝嚳所以頌帝嚳者至矣<lb/>
　禘以祖配不及武王皇考烈考俱謂文王而傳謂烈<lb/>
　考為武王?矣武在昭位不宜居右且無文母反在<lb/>
　武王之右之理趙?詩疑問又據三禮辨以祭法為<lb/>
　非是?之?者也<lb/>
我將維天其右之既右享之雝既右烈考亦古文母鄭<lb/>
俱釋右為助惟朱子集傳於我將維天右句謂神坐東<lb/>
向在饌之右而雝詩則仍如鄭說今按我將祀文王於<lb/>
<pb n="23b"/>
明堂明堂之祭南向則南者上帝東者文王也神道事<lb/>
天所以向明鬼道事祖所以受生氣故曰右文位上帝<lb/>
之右也雝祀帝嚳於宗廟宗廟之祭東向東者嚳北者<lb/>
文王也穆本向北文世次在穆配祖宗則不敢越其序<lb/>
故亦曰右文位帝嚳之右也<lb/>
　文位右太姒從文之位而居右?陽之義也通典注<lb/>
　夫人之主處右賈頊祭儀亦云夫人版皆設於府君<lb/>
　之右是也韓魏公祭圖以妣位居考之東故朱子疑<lb/>
<pb n="24a"/>
　有?字也<lb/>
振振鷺鷺于飛隋書志謂古之君子悲周道之衰頌音<lb/>
之息飾鼓以鷺存其風流?因漢鼓吹朱鷺曲而附?<lb/>
之也周禮一變而致羽物?樂音和則鷺之飛止適其<lb/>
常猶君意渥則臣之宴飲盡其懽也記曰鼓無當於五<lb/>
音五音弗得弗和鼓音和則樂之和可知非專言鼓也<lb/>
泮水采芹采藻采茆陸佃謂茆取有味士之於學攬其<lb/>
芳臭則采芹之譬也學文則采藻之譬也知道之味嗜<lb/>
<pb n="24b"/>
而學焉則采茆之譬也其言近穿鑿矣此詩始終言魯<lb/>
侯在泮事是克淮夷之後釋菜而儐賓也釋奠釋菜祭<lb/>
之略者也釋奠釋菜不舞詩言不及樂故知為釋菜也<lb/>
禮釋菜退儐於東序一獻無介語詩言永錫難老故知<lb/>
為儐賓也芹藻之類釋菜之用也祭先聖先師貴誠不<lb/>
貴物故曰禮之略也三者於水泥而不滓取潔已以進<lb/>
聽先聖先師之教也故士服有藻風詩有采藻皆潔之<lb/>
義也<lb/>
<pb n="25a"/>
周頌之文簡魯頌之文繁周頌之文質魯頌之文夸周<lb/>
頌多述祖宗之德魯頌則稱子孫之功周頌因烈考而<lb/>
及文母魯頌則後?母而先令妻周頌于武王之克殷<lb/>
僅一二言魯頌於僖公之克淮夷則反覆道之此世道<lb/>
之升降亦詩體之升降也<lb/>
記曰成王以周公有?勞于天下命魯公世世祀周公<lb/>
以天子之禮樂祀帝于郊配以后稷又曰以禘禮祀周<lb/>
公於大廟牲用白牡朱子謂魯之禘祭以文王為所出<lb/>
<pb n="25b"/>
之祖而周公配之是也今按之詩詞直曰姜嫄曰后帝<lb/>
曰后稷后帝者嚳也此禘之祭也皇祖者稷也此郊之<lb/>
祭也魯之禘郊與周無異而謂禘文王而周公配可乎<lb/>
且禘郊一也郊既祀稷而禘則不祀嚳此又何禮乎若<lb/>
魯果用郊禘自當祀稷以配天祀文以配嚳如詩言云<lb/>
云?非郊用周禮而禘用魯禮也惟是郊禘所祭不及<lb/>
周公則周公更自有廟而祭之儀文一如禘禮故曰以<lb/>
禘禮祀周公于大廟也通考謂明堂位首言命魯世祀<lb/>
<pb n="26a"/>
周公以天子之禮樂又云季夏六月以禘禮祀周公于<lb/>
大廟牲用白牡犧象云云即此二言觀之可見當時止<lb/>
許其用郊禘之禮樂未嘗許其遂行郊禘之祀後乃至<lb/>
于禘嚳郊稷祀天配祖一一僭用天子之制斯言得之<lb/>
矣<lb/>
　<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說卷下<lb/>
</p>
<p>
</p>
  </div>
</body>
</text>
</TEI>