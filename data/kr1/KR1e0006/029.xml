<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　　侍讀<hi>臣召南</hi>謹言按公羊疏不知撰人姓名其文<lb/>
　　與孔穎達春秋正義楊士勛穀梁疏體式稍殊發<lb/>
　　明甚少國子監?本較他經最多訛脫失次經傳<lb/>
　　及注尚賴陸氏釋文可以考正而疏所引春秋說<lb/>
　　若演孔圖元命包文耀?運斗樞感精符合誠圖<lb/>
　　考異郵保乾圖漢含?佐助期握誠圖潛潭巴說<lb/>
　　題辭之屬其書不傳久矣無可取證竊以?公羊<lb/>
　　一家厥初極盛閱世久而愈微言春秋者往往譏<lb/>
<pb n="1b"/>
　　其妄誕不經斯非公羊之過何休注公羊之過也<lb/>
　　夫漢世春秋之學獨尊公羊?論鄒夾二家不足<lb/>
　　比並即石渠議而穀梁興長義上而左氏顯師法<lb/>
　　授受備有源流然一則僅立學官一則終缺博士<lb/>
　　總覽四百年中朝廷詔令所垂士大夫奏議封章<lb/>
　　所引乃至決事斷獄定律据經?陽五行之占世<lb/>
　　運五?之說蓋莫不以公羊?宗是豈無所自哉<lb/>
　　漢承秦後道術散亡至孝武慨然表章六經每得<lb/>
<pb n="2a"/>
　　大儒董仲舒以申其論丞相公孫?以揚其風於<lb/>
　　是商?所口述平地敢壽所世傳胡毋生所筆?<lb/>
　　者著在令甲炳若日星雖前此有張蒼賈誼傳古<lb/>
　　文之左傳不能與並道齊鑣同時有江公傳魯學<lb/>
　　之穀梁亦不能與分門角立固其勢然也成哀以<lb/>
　　降偽?繁興洎乎東京七緯遂與六經爭耀而公<lb/>
　　羊一家又最號為善?時俗所尚通人莫悟其非<lb/>
　　此何休解詁之作所以縱?惑溺於緯書邪說觸<lb/>
<pb n="2b"/>
　　類引伸至於閉?覃思經十七年而始成也夫有<lb/>
　　傳所以釋經經或得傳而反晦有注所以解傳傳<lb/>
　　乃因注而益紛豈所稱羽翼聖言闡明道教者乎<lb/>
　　後儒評三傳短長者多矣若專論公羊則?之於<lb/>
　　經也功尚足以掩其過惟注之於傳也但見過不<lb/>
　　見功何則公羊經師之學精於求例而不知史文<lb/>
　　得於傳聞而不核事實又其視聖人過?測聖人<lb/>
　　褒貶進退之意過?過密故論紀元解閏月稱祭<lb/>
<pb n="3a"/>
　　仲贊宋襄子子反賢叔術衛輒可拒父子胥當復<lb/>
　　仇秦伯罃?穆公齊仲孫即慶父紀因嫁女得侯<lb/>
　　滕以朝桓黜爵鄭詹甚佞石惡惡人宋以?娶三<lb/>
　　世無大夫仲孫何忌魏曼多以譏二名去其一字<lb/>
　　皆與事理不合然於君臣大義忠逆大防固已十<lb/>
　　得六七焉故曰功足以掩其過也何休以黜周王<lb/>
　　魯?漢立制變文從質例月例時爵列三等區分<lb/>
　　三世既不能執經以匡傳又加之助傳以誣經其<lb/>
<pb n="3b"/>
　　最某者傳所本無亦為說以誣傳遇卒葬則深文<lb/>
　　周?遇災異則穿鑿指陳疑鬼疑神不可究詰傳<lb/>
　　文簡略兼多闕疑即有過當要不至若是之妄誕<lb/>
　　不經也故曰但見過不見功也魏晉以後說公羊<lb/>
　　者益稀王愆期父子孔舒元所注久已散佚而休<lb/>
　　之解詁竟得自名一家垂於千古非經傳實賴休<lb/>
　　注以彰明乃休注之幸託經傳以不朽耳今奉<lb/>
敕校勘於是書尤加詳審凡書局所有各本罔不?對<lb/>
<pb n="4a"/>
　　正其脫訛其無可證概志其說不敢輕於改移至<lb/>
　　史傳所引儒先所論有足?是傳發明者亦節?<lb/>
　　以備考證云<hi>臣召南</hi>謹識<lb/>
</p>
<p>
</p>
  </div>
</body>
</text>
</TEI>