<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋公羊傳注疏卷十八<hi>起成公十一年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋公羊傳注疏卷十八<hi>起成公十一年盡十八年</hi>
　　漢何休學　　　　　　　唐陸德明音義<lb/>
十有一年春王三月公至自晉<lb/>
晉侯使郤州來聘己丑及郤州盟音義<hi>州本亦作犨尺由反</hi>疏<hi>解云上三年冬普侯使苟庚來聘丙午及荀庚盟傳云此聘也其言盟何聘而言盟者尋舊盟也注云以不舉重連聘而言之知尋繹舊故約誓也書者惡之二國既修禮相聘不能相親信反復相疑故舉聘以非之今此亦然而無傳注者從彼可知故省文案桓十四年夏鄭伯使其弟語來盟注云時者從?為王義明王者當以至信<pb n="1b"/>先天下是以春秋之例?盟來盟悉書時?僖三年冬公子友如齊?盟之屬是也今此經及上三年荀庚盟之屬皆書日者蓋以既修禮相聘不能相親信反復相疑是故不與信辭耳</hi>
夏季孫行父如晉<lb/>
秋叔孫僑如如齊<lb/>
冬十月<lb/>
十有二年春周公出奔晉<lb/>
　傳周公者何疏<hi>解云既是周臣自周無出而經書出故執不知問</hi>天子之三<lb/>
　公也王者無外此其言出何自其私土而出也注私<lb/>
<pb n="2a"/>
　土者謂其國也此起諸侯入為天子三公也周公驕<lb/>
　蹇不事天子出居私土不聽京師之政天子召之而<lb/>
　出走明當并?其國故以出國錄也不月者小國也<lb/>
　疏<hi>注解云春秋之例大國君奔例皆書月即桓十六年十有一月?侯朔出奔齊之屬是也小國例時</hi>
　<hi>者即昭三年冬北燕伯款出奔齊及此經書春皆是也又王制云天子三公之田視公侯既視公侯何言</hi>
　<hi>小國者據其私土言之也周公本是小國諸侯而入為天子三公於王畿之?雖有采地但從私土而去</hi>
　<hi>故從小國例</hi>
夏公會晉侯?侯于沙澤音義<hi>沙素禾反又如字二傳作鎖澤定七年同</hi>
<pb n="2b"/>
秋晉人敗狄于交剛<lb/>
冬十月<lb/>
十有三年春晉侯使郤錡來乞師音義<hi>錡魚綺反</hi>
三月公如京師注月者善公尊天子疏<hi>注解云正以朝聘時故也</hi>
夏五月公自京師遂會晉侯齊侯宋公?侯鄭伯曹伯<lb/>
邾婁人滕人伐秦疏<hi>解云公下自上有至字者衍文</hi>
　傳其言自京師何注据僖公二十八年諸侯遂圍許<lb/>
　不言自王所疏<hi>注解云僖二十八年冬公?晉侯以下于溫天王狩于河陽壬申公朝于</hi>
<pb n="3a"/>
　<hi>王所諸侯遂圍許是也然則彼亦朝天子而往圍許不言自王所與此異故難之</hi>公鑿行也<lb/>
　注以起公鑿行也鑿猶更造之意音義<hi>鑿在洛反造意也</hi>公<lb/>
　鑿行奈何不敢過天子也注時本欲直伐秦塗過京<lb/>
　師不敢過天子而不朝生事修朝禮而後行故起時<lb/>
　善而褒成其意使若故朝然後生事也間無事復出<lb/>
　公者善公鑿行音義<hi>復扶又反</hi>疏<hi>注解云生事之上亦有復字者衍文○昭十三</hi>
　<hi>年秋公會劉子晉侯以下于平丘八月甲戌同盟于平丘注云不言劉子及諸侯者間無異事可知矣然</hi>
　<hi>則彼以間無事不勞重舉劉子及諸侯此亦間無事但言夏五月遂會晉侯以下伐秦足矣而重舉公者</hi>
<pb n="3b"/>
　<hi>善公鑿行故也定四年召陵之會再言公者彼注自具</hi>
曹伯廬卒于師音義<hi>廬力吳反本亦作盧</hi>
秋七月公至自伐秦注月者危公幼而?用兵疏<hi>注解云正以凡致例時故如此解</hi>
冬葬曹宣公<lb/>
十有四年春王正月莒子朱卒注苕大于邾婁至此乃<lb/>
卒者庶其見殺不得卒至此始卒又不得日疏<hi>注解云正以莊十六年冬十有二月邾婁子克卒二十八年夏四月丁未邾婁子瑣卒春秋之序莒常在上而至此乃卒者正<pb n="4a"/>由文十八年莒?其君庶其是以不得書其卒矣○邾婁子瑣之卒所以書日者非直行進其邾子克往前已卒是以春秋得詳?之今此始卒故不得書日曹書日者何氏云老使世子來朝春秋敬老重恩故為魯恩?之尤深是也然則此注何以不言故不得日而言又者欲道曹伯終生雖亦始卒但於魯有恩是以書日今此莒子非直始卒又無善行是以不日</hi>
夏?孫林父自晉歸于?<lb/>
秋叔孫僑如如齊逆女注凡取早晚皆不譏者從紀履<lb/>
緰一譏而已音義<hi>凡取本又作娶</hi>疏<hi>解云隱二年注云不親迎例月重?之今此不月者蓋以成公即位十有四年始娶元妃非重繼嗣之義故略之注解云隱二年九月紀履緰來逆女傳云外逆女<pb n="4b"/>不書此何以書譏何譏爾譏始不親迎也始不親迎昉於此乎前此矣前此則曷為始乎此託始焉爾曷為託始焉爾春秋之始也然則宣公元年春公子遂如齊逆女?服未除是其大早也成公十四年秋始使僑如如齊逆女非重繼嗣之義是其大晚也故言凡娶早晚矣但略舉一二人則桓公三年娶于齊文公四年娶于齊合在其間也然則諸侯之法合親迎而魯侯悉使大夫所以不復發傳云何以書譏何譏爾譏不親迎者正欲從隱二年紀履緰之一譏而已是以不復發傳以解之舊解云隱二年紀履緰之下注云?逆女常書外逆女但疾始不常書者明當先自詳正躬自厚而薄責於人故略外也然則外之娶妻莫問早晚其不親迎者皆不復書而譏之者悉從履緰之經一譏而已所以此處注之者正以?逆女常書之末是以於此處決之更有或解不足?也</hi>
<pb n="5a"/>
鄭公子喜率師伐許<lb/>
九月僑如以夫人婦姜氏至自齊<lb/>
冬十月庚寅?侯臧卒<lb/>
秦伯卒<lb/>
十有五年春王二月葬?定公<lb/>
三月乙巳仲嬰齊卒<lb/>
　傳仲嬰齊者何注疑仲遂後故問之疏<hi>注解云何氏欲解弟子問</hi>
　<hi>所不知之意何者欲言仲遂之子宜稱公孫今經稱仲故執不知問</hi>公孫嬰齊也注未<lb/>
<pb n="5b"/>
　見於經為公孫嬰齊今為大夫死見於經為仲嬰齊<lb/>
　音義<hi>見賢?反</hi>疏<hi>注解云未見於經者謂未作大夫不得見于經當爾之時猶為公子之子故為</hi>
　<hi>公孫嬰齊矣今為大夫而死得見于經更為公子之孫孫以王父字為氏故為仲嬰齊矣其更為公子之</hi>
　<hi>孫之事其說在下</hi>公孫嬰齊則曷為謂之仲嬰齊為兄後也<lb/>
　為兄後則曷為謂之仲嬰齊注据本公孫疏<hi>注解云言其本</hi>
　<hi>公孫昭穆須正雖代兄為大夫寧得更為公孫之子乎故難之</hi>為人後者為之子也<lb/>
　注更為公孫之子故不得復氏公孫音義<hi>復扶又反年?同</hi>
　為人後者為其子則其稱仲何注据氏非一孫以王<lb/>
<pb n="6a"/>
　父字為氏也注謂諸侯子也顧興滅繼?故紀族明<lb/>
　所出然則嬰齊孰後後歸父也歸父使于晉而未反<lb/>
　注宣公十八年自晉至檉奔齊訖今未還音義<hi>使所吏反</hi>
　<hi>下使乎同</hi>何以後之注据已?也叔仲惠伯傅子赤者也<lb/>
　注叔仲者叔彭生氏也文家字積於叔叔仲有長幼<lb/>
　故連氏之經云仲者明春秋質家當積於仲惠諡也<lb/>
　音義<hi>長丁丈反</hi>疏<hi>注叔仲者叔彭生氏也解云即文十一年叔彭生之氏族也○文家字積於叔</hi>
　<hi>解云知如此者正以大姒之子皆稱叔唯有聃季而已是文家字積於叔之義也注言此者欲道彭生之</hi>
<pb n="6b"/>
　<hi>經所以不連仲之意也云叔仲有長幼故連氏之者注言此者欲道彭生之傳所以連叔仲之意也何者</hi>
　<hi>彭生之祖生於叔氏其父武仲又長幼當仲是以彭生?而言之雖非正禮要是當時之事是以傳家述</hi>
　<hi>其私稱連言仲矣○經云至於仲解云注言此者欲道嬰齊此經何故不連其父歸父之字而單言仲者</hi>
　<hi>欲明春秋當質正得積於仲是以不得更以佗字連之</hi>文公死子幼注子赤幼<lb/>
　也公子遂謂叔仲惠伯曰君幼如之何願與子慮之<lb/>
　叔仲惠伯曰吾子相之老夫抱之注禮大夫七十而<lb/>
　致事若不得謝則必賜之几杖行役以婦人從適四<lb/>
　方?安車自稱曰老夫音義<hi>相息亮反下同</hi>疏<hi>注解云皆上曲禮文鄭氏</hi>
<pb n="7a"/>
　<hi>云致其所掌之事於君而告老謝猶聽也君必有命勞苦辭謝之其有?尚壯則不聽耳几杖婦人安車</hi>
　<hi>所以養其身體也安車坐乘若今小車也老夫老人稱也亦明君貪賢春秋傳曰老夫耄矣是也</hi>何<lb/>
　幼君之有公子遂知其不可與謀退而殺叔仲惠伯<lb/>
　?子赤而立宣公注殺叔仲惠伯不書者舉?君為<lb/>
　重叔仲惠伯事與荀息相類不得為累者有異也叔<lb/>
　仲惠伯直先見殺爾不如荀息死之音義<hi>?音試</hi>疏<hi>注解</hi>
　<hi>云僖十年春晉里克?其君卓子及其大夫荀息傳云及者何累也?君多矣舍此無累者乎曰有孔父</hi>
　<hi>仇牧皆累也舍孔父仇牧無累者乎曰有有則此何以書賢也何賢乎荀息傳云驪姬者國色也獻公愛</hi>
<pb n="7b"/>
　<hi>之甚欲立其子於是殺世子申生申生者里克傅之獻公病將死謂荀息曰士何如則可謂之信矣荀息</hi>
　<hi>對曰使死者反生生者不愧乎其言則可謂信矣獻公死奚齊立里克謂荀息曰君殺正而立不正廢長</hi>
　<hi>而立幼如之何願與子慮之荀息曰君嘗訊臣矣臣對曰使死者反生生者不愧乎其言則可謂信矣里</hi>
　<hi>克知其不可與謀退?奚齊荀息立卓子里克?卓子荀息死之若然桓二年宋督?其君與夷及其大</hi>
　<hi>夫孔父案彼傳文則孔父亦先見殺與此正同而得為累者正以孔父生存殤公不可得而?故於是先</hi>
　<hi>攻孔父之家殤公知孔父死巳必死趨而救之皆死焉孔父正色而立于朝則人莫敢過而致難於其君</hi>
　<hi>者孔父可謂義形于色矣然孔父雖先見殺而事君之正義形于?色豈如惠伯但為傅子赤而吝之公</hi>
　<hi>子遂但欲?子赤而殺之不畏惠伯?君寧得類於孔父乎若然?之?例皆諱不書假令成累安可作</hi>
<pb n="8a"/>
　<hi>文而注言此者雖不言?宜言冬十月子赤及叔彭生卒案今文公十八年經直言冬十月子卒故言不</hi>
　<hi>得為累矣</hi>宣公死成公幼臧宣叔者相也注臧孫許宣諡<lb/>
　君死不哭聚諸大夫而問焉曰昔者叔仲惠伯之事<lb/>
　孰為之諸大夫皆雜然曰仲氏也其然乎於是遣歸<lb/>
　父之家注時見君幼欲以防示諸大夫音義<hi>雜七合反又如</hi>
　<hi>字</hi>疏<hi>注解云於時見君幼少恐有禍變欲以有防?之義示其諸大夫</hi>然後哭君歸<lb/>
　父使乎晉還自晉至檉聞君薨家遣墠帷哭君成踊<lb/>
　反命于介自是走之齊魯人徐傷歸父之無後也注<lb/>
<pb n="8b"/>
　徐者皆共之辭也關東語傷其先人為惡身見逐?<lb/>
　不忿懟也於是使嬰齊後之也注弟無後兄之義為<lb/>
　亂昭穆之序失父子之親故不言仲孫明不與子為<lb/>
　父孫疏<hi>注解云案異義公羊說云質家立世子弟文家立世子子而春秋從質故得立其弟以此</hi>
　<hi>言之嬰齊為兄後正合諸春秋之義何得謂之亂昭穆之序者正以質家立世子弟者謂立之為君而已</hi>
　<hi>豈謂作世子之子乎今嬰齊後之者若為歸父之子然故為亂昭穆之序言失父子之親者若後歸父即</hi>
　<hi>不為仲遂之子故云失父子之親矣</hi>
癸丑公會晉侯?侯鄭伯曹伯宋世子戍齊國佐邾婁<lb/>
<pb n="9a"/>
人同盟于戚音義<hi>戌音恤本或作成</hi>
晉侯執曹伯歸之于京師注為?喜時音義<hi>為于偽反</hi>疏<hi>注解云即昭二十年傳云何賢乎公子喜時讓國也其讓國奈何曹伯廬卒于師注云在成十三年傳又云公子喜時見公子負芻之當主也逡?而退是也</hi>
公至自會<lb/>
夏六月宋公固卒注不日者多取三國媵非禮故略之<lb/>
疏<hi>注解云即上九年伯姬歸于宋之時?人來媵晉人來媵齊人來媵傳云三國來媵非禮也是宋得用天子禮而非之者其婚娶當從諸侯故也雖於伯姬為榮而宋公有失故死略之</hi>
<pb n="9b"/>
楚子伐鄭<lb/>
秋八月庭辰葬宋共公音義<hi>共音恭</hi>
宋華元出奔晉<lb/>
宋華元自晉歸于宋注不省文復出宋華元者宋公卒<lb/>
子幼華元以憂國為大夫山所譖出奔晉晉人理其罪<lb/>
宋人反華元誅山故繁文大之也言歸者明出入無惡<lb/>
疏<hi>注解云襄三十年秋鄭良霄出奔許自許入于鄭彼則省文不言鄭良霄自許入于鄭今則不省文故決之必知不省文是大之者正以孔子曰書之重辭之復嗚呼其中必有美者焉不可不察故知也言華元以憂<pb n="10a"/>國為大夫山所譖出奔晉者皆春秋說文也○言歸者明出入無惡即上桓十五年傳例云復歸者出惡歸無惡復入者出無惡入有惡入者出入惡歸者出入無惡是也</hi>
宋殺其大夫山注不氏者見殺在華元歸後嫌直自見<lb/>
殺者故貶之明以譖華元故疏<hi>注解云襄二十三年夏陳殺其大夫慶虎及慶寅陳侯之弟光自楚歸于陳注云前為二慶所譖出奔楚楚人治其罪陳人誅二慶反光故言歸宋大夫山譖華元貶此不貶者殺二慶而光歸譖光可知然則今此華元歸後山見殺故須貶山以見其義矣山者魚石之親若其不貶宜言魚山也</hi>
宋魚石出奔楚注與山有親恐見及也後得言復入者<lb/>
<pb n="10b"/>
出無惡知非君漏言魚石不殺山疏<hi>注解云與山有親恐見及也知如此者襄二十年秋蔡殺其大夫公子燮蔡公子履出奔楚同稱公子親眷明矣今此宋殺其大夫山宋魚石出奔楚文與彼同故知山之親也但山以譖華元而見貶是以不得言魚矣○復入者即下十八年夏宋魚石復入于彭城是也言復入者出無惡者桓十五年傳文案文六年冬晉殺其大夫陽處父晉狐射姑出奔狄?云晉殺其大夫陽處父則狐射姑曷為出奔射姑殺也射姑殺則其稱國以殺何君漏言也彼注云自上言泄下曰漏其漏言奈何君將使射姑將陽處父諫曰狐射姑民?不說不可使將於是廢將陽處父出射姑入君謂射姑曰陽處父言曰射姑民?不說不可使將射姑怒出姑陽處父於朝而走注云明君漏言殺之當坐殺也以此言之若由君漏言魚石殺山而走出是出有惡不得言復入今魚石之奔下言復入知非君漏言魚石不殺<pb n="11a"/>山也</hi>
冬十有一月叔孫僑如會晉士燮齊高無咎宋華元?<lb/>
孫林父鄭公子?邾婁人會吳于鍾離音義<hi>燮息協反咎其九反?音秋</hi>
　傳曷為殊會吳注据楚不殊疏<hi>注解云即僖二十一年秋宋公楚子陳侯</hi>
　<hi>蔡侯鄭伯許男曹伯會于霍是也</hi>外吳也曷為外也注据襄五年不<lb/>
　外之疏<hi>注解云其經云秋公?晉侯宋公以下齊世子光吳人鄫人于戚是也</hi>春秋?<lb/>
　其國而外諸夏?諸夏而外夷狄注?其國者假魯<lb/>
<pb n="11b"/>
　以為京師也諸夏外土諸侯也謂之夏者大總下土<lb/>
　言之辭也不殊楚者楚始見所?聞世尚外諸夏未<lb/>
　得殊也至於所聞世可得殊又卓然有君子之行吳<lb/>
　似夷狄差醇而適見於可殊之時故獨殊吳音義<hi>傳直</hi>
　<hi>專反行下孟反差醇初賣反下音純</hi>疏<hi>解云春秋?其國而外諸夏者即經云叔孫僑如?晉士燮齊</hi>
　<hi>高無咎以下是也云?諸夏而外夷狄者即經序諸大夫訖乃言會吳于鍾離是也注不殊至殊也解云</hi>
　<hi>即僖二十一年秋宋公楚子陳侯蔡侯鄭伯許男曹伯?于霍之屬是也○至於至之行解云即宣十一</hi>
　<hi>年夏楚子陳侯鄭伯盟于辰陵者是不殊楚之經也言卓然有君子之行者即彼注云不日月者莊王行</hi>
<pb n="12a"/>
　<hi>?約諸侯明王法討徵舒善其憂中國故為信辭也然則討徵舒明王法勝鄭而不取令之還師佚晉?</hi>
　<hi>之屬皆是卓然有君子之行矣</hi>王者欲一乎天下曷為以外?之辭<lb/>
　言之注据大一統疏<hi>注?云即隱元年傳云何言乎王正月大一統也注云統者始</hi>
　<hi>也總繫之辭夫王者始受命改制布政施?於天下自公侯至於庶人自山川至於草木昆蟲莫不一一</hi>
　<hi>繫於正月故云政?之始然則王者施政欲其遠近?及海?如一而殊外?故難之</hi>言自近<lb/>
　者始也注明當先正京師乃正諸夏諸夏正乃正夷<lb/>
　狄以漸治之葉公問政於孔子孔子曰近者說遠者<lb/>
　來季康子問政於孔子孔子曰政者正也子帥以正<lb/>
<pb n="12b"/>
　孰敢不正是也月者危?之諸侯既委任大夫復命<lb/>
　交接夷狄音義<hi>葉舒?反下文同說音悅</hi>疏<hi>注解云帥長也言子為諸侯之長而為正</hi>
　<hi>誰敢不為正乎亦是先正於近乃始及遠之義故引之</hi>
許遷于葉<lb/>
十有六年春王正月雨木冰<lb/>
　傳雨木冰者何疏<hi>解云雨與木冰理不相類如此作經故執不知問</hi>雨而木<lb/>
　冰也何以書記異也注木者少陽幼君大臣之象冰<lb/>
　者凝陰兵之類也冰脅木者君臣將執於兵之徵也<lb/>
<pb n="13a"/>
　音義<hi>少詩召反</hi>疏<hi>注解云木始於東方故曰少陽陽比君故有幼君之義震為六子之宗乃是乾</hi>
　<hi>之長子故為大臣之象也</hi>
夏四月辛未滕子卒注滕始卒於宣公日於成公不名<lb/>
邾婁始卒於文公日於襄公名俱葬於昭公是以知滕<lb/>
小疏<hi>注解云滕始卒於宣公者即宣九年秋八月滕子卒是也其日于成公者即此經云辛未滕子卒是也二者皆不及名故曰不名其邾婁始卒于文公者即文十三年夏五月邾婁子蘧篨卒是也其日於襄公者即襄十七年春王二月庚午邾婁子瞷卒是也書蘧篨與瞷故曰名也云俱葬于昭公者即昭元年夏六月丁未邾婁子華卒秋葬邾婁悼公昭三年春王正月丁未滕子泉卒五月葬滕成公是也然則春秋於所聞之世<pb n="13b"/>始?微國之卒書日書名明其大小滕子卒葬皆在邾婁之後邾婁之君名於所聞之世于滕則未是以知其小于邾婁也何氏所以不于?序比之而據其卒葬者?是主會次之未得其義其大小仍自難明故如此解若然案莊十六年十二月邾婁子克卒二十八年夏四月丁未邾婁子瑣卒然則邾婁始卒書日書名?在莊公之世而言邾婁卒于文公日于襄公名者彼是傳聞之世小國之卒例不合書而莊公之時邾婁之君得書卒者何氏於克卒之下注云小國未嘗卒而卒者為慕?者有尊天子之心行進也瑣卒之下注云日者附從?者朝天子行進以此言之直是行進而得書卒書日非其常例故不取之</hi>
鄭公子喜帥師侵宋<lb/>
六月丙寅朔日有食之注是後楚滅舒庸晉厲公見餓<lb/>
<pb n="14a"/>
殺猶重故十七年復食音義<hi>復扶又反</hi>疏<hi>注解云楚滅舒庸在下十七年冬十二月晉厲公見餓殺即下十八年春王正月庚申晉?其君州蒲是也春秋說以為厲公猥殺四大夫臣下人人恐見及正月幽之二月而死故此注云見餓殺也十七年復食即十七年十有二月丁巳朔日有食之是也</hi>
晉侯使欒黶來乞師音義<hi>欒力官反黶於斬反</hi>
甲午晦<lb/>
　傳晦者何疏<hi>解云欲言月晦例所不書欲言旦?文不言晝故執不知問</hi>冥也何<lb/>
　以書記異也注此王公失道臣代其治故陰代陽音<lb/>
　義<hi>冥亡定反又亡丁反治直吏反</hi>
<pb n="14b"/>
晉侯及楚子鄭伯戰于鄢陵楚子鄭師敗績音義<hi>鄢於晚反又於建反</hi>
　傳敗者稱師楚何以不稱師注据宋公戰於泓敗績<lb/>
　稱師音義<hi>泓烏宏反</hi>疏<hi>注解云即僖二十二年冬十有一月己巳朔宋公及楚人戰于泓宋</hi>
　<hi>師敗績是也</hi>王痍也音義<hi>痍音夷/傷也</hi>王痍者何疏<hi>解云王有三軍之?</hi>
　<hi>而身見傷似非其類故執不知問</hi>傷乎矢也注時為飛矢所中音義<lb/>
　<hi>中丁仲反</hi>然則何以不言師敗績注据王痍末言爾注末<lb/>
　無也無所取於言師敗績也凡舉師敗績為重?今<lb/>
<pb n="15a"/>
　親傷人君當舉傷君為重以言戰又言敗績知非詐<lb/>
　當蒙上日也音義<hi>為重?于偽反下為代公同</hi>疏<hi>注解云正以春秋之義偏戰者</hi>
　<hi>日詐者月令狐鄢陵之經言戰言敗績知非詐故當蒙上日甲午矣</hi>
楚殺其大夫公子側<lb/>
秋公會晉侯齊侯?侯宋華元邾婁人于沙隨不見公<lb/>
公至自會<lb/>
　?不見公者何疏<hi>解云公?晉侯是與會之文言不見公疑其非類故執不知問</hi>公<lb/>
　不見見也注不見見者恚乞師不得欲執之音義<hi>恚一</hi>
<pb n="15b"/>
　<hi>睡反</hi>疏<hi>注解云即下傳云其代公執奈何前此者晉人來乞師而不與公會晉侯將執公是也</hi>公<lb/>
　不見見大夫執何以致會注据不得意扈之會公失<lb/>
　序不致疏<hi>注解云据不得意者正以莊六年傳云得意致?不得意致伐何氏云此謂公與二</hi>
　<hi>國以上也公與二國以上出?盟得意致?不得意不致今?不得意而致?故据而難之○扈之會公</hi>
　<hi>失序不致即文七年秋公會諸侯晉大夫盟于扈?云諸侯何以不序大夫何以不名公失序也公失序</hi>
　<hi>奈何諸侯不可使與公盟眣晉大夫與公盟也是也然則彼是公不得意不書致今此亦不得意而反致</hi>
　<hi>故難之</hi>不恥也曷為不恥注据扈之會公失序恥公幼<lb/>
　也注因公幼殺恥為諱辭不書行父執者公不見見<lb/>
<pb n="16a"/>
　已重矣疏<hi>注因公幼殺恥為諱辭解云實不見今而致?許若得意然故言為諱辭耳○不書</hi>
　<hi>行父執者是時累代公執而下經但書其一故此注不書行父執者公不見見已重矣</hi>
公會尹子晉侯齊國佐邾婁人伐鄭<lb/>
曹伯歸自京師<lb/>
　傳執而歸者名曹伯何以不名而不言復歸于曹何<lb/>
　注据曹伯襄復歸于曹疏<hi>注解云在僖二十八年冬</hi>易也注易故<lb/>
　末言之不復舉國名音義<hi>易以豉反注及下同復扶又反下而復同</hi>其易<lb/>
　奈何公子喜時在?也公子喜時在?則何以易注<lb/>
<pb n="16b"/>
　据本?喜時也音義<hi>喜時左傳作欣時</hi>公子喜時者仁人也<lb/>
　?平其國而待之注和平其臣民令專心于負芻音<lb/>
　義<hi>令力呈反</hi>外治諸京師而免之注訟治于京師解免使<lb/>
　來歸其言自京師何注据僖二十八年晉人執?侯<lb/>
　歸之于京師後復歸于?俱天子所歸不言自京師<lb/>
　不連歸問者嫌自京師天子有力文言甚易欲?問<lb/>
　力文與上說喜時錯疏<hi>注据僖至京師解云即僖二十八年冬晉人執?侯歸之</hi>
　<hi>于京師三十年秋?侯鄭歸于?是也○不連至時錯解云問者之意欲道僖三十年?侯鄭歸于?亦</hi>
<pb n="17a"/>
　<hi>是天子所歸不言自京師今曹伯亦為天子所歸獨言自京師文相違背故問之若連歸問云其言歸自</hi>
　<hi>京師何即嫌歸自京師者乃是天子有力之文似若僖二十八年冬?元咺自晉復歸于?傳云自者何</hi>
　<hi>有力焉者也然上說言其所以易正由公子喜時之力若此處?問天子有力之文即與上說喜時之力</hi>
　<hi>自相違</hi>言甚易也舍是無難矣注言歸自京師者與?<lb/>
　据臣子致公同文欲言甚易也舍此所從還無危難<lb/>
　矣主所以見曹伯歸本据喜時平國反之書非?京<lb/>
　師有力也執歸書者賢喜時為兄所?終無怨心而<lb/>
　復深推精誠憂免其難非至仁莫能行之故書起其<lb/>
<pb n="17b"/>
　功也音義<hi>舍音捨注同下傳舍臣放此難乃旦反注同</hi>疏<hi>注言歸至同文解云與上十三</hi>
　<hi>年公至自京師相似○執歸至功也解云正以僖十九年宋人執滕子嬰齊二十一年執宋公之屬皆不</hi>
　<hi>書其歸也若然僖二十八年春晉侯執曹伯以畀宋人冬晉人執?侯歸之于京師曹伯襄復歸于曹三</hi>
　<hi>十年秋?侯鄭復歸于?皆是被執而書之者曹伯之下注云執歸不書書者名惡當見?侯之下注云</hi>
　<hi>執歸不書主書者名惡當見是也</hi>
九月晉人執季孫行父舍之于招丘音義<hi>招丘章遙反又上饒反二傳作苕丘</hi>
　?執未有言舍之者此其言舍之何仁之也曰在招<lb/>
<pb n="18a"/>
　丘悕矣注悕悲也仁之者若曰在招丘可悲矣閔?<lb/>
　之辭音義<hi>悕音希悲也</hi>執未有言仁之者此其言仁之何<lb/>
　代公執也其代公執奈何前此者晉人來乞師而不<lb/>
　與注不書者不與無惡疏<hi>解云即上十六年夏六月晉侯使欒黶來乞師晉侯</hi>
　<hi>及楚子鄭伯戰于鄢陵楚子鄭師敗績於戰之經不見魯師則知不與矣注解云若其書之宜言晉侯使</hi>
　<hi>欒黶來乞師公不許之今無此經故言不與不書也言不與無惡者即僖二十六年公子遂如楚乞師之</hi>
　<hi>下傳云乞者何卑辭也曷為以外?同若辭重師也曷為重師師出不正反戰不正勝也何氏云兵凶器</hi>
　<hi>戰危事不得已而用之爾乃以假人故重而不暇?外?也者是其不與無惡之義</hi>公會晉侯<lb/>
<pb n="18b"/>
　注?沙隨也將執公季孫行父曰此臣之罪也於是<lb/>
　執季孫行父疏<hi>解云此以上道今年秋會于沙隨之時事</hi>成公將會厲公<lb/>
　注謂上伐鄭言諡者?嬰齊所請也明言公會晉侯<lb/>
　者嬰齊所請事也故下與嬰齊傳合同音義<hi>?彼列反</hi>疏<lb/>
　<hi>注解云下十七年公孫嬰齊卒于貍軫之下傳云前此者嬰齊走之晉公會晉侯將執公嬰齊為公請公</hi>
　<hi>許之反為大夫歸至于貍軫而卒然則上言公?晉侯將執公者乃是上經沙隨之事故下與嬰齊傳文</hi>
　<hi>合言成公將?晉厲公言諡者欲?於嬰齊所請之事明其是上伐鄭時也案此傳沙隨之事時行父亦</hi>
　<hi>請而特言嬰齊所請事者欲言行父再請而嬰齊三請俱在沙隨故也</hi>會不當期將執<lb/>
<pb n="19a"/>
　公季孫行父曰臣有罪執其君子有罪執其父此聽<lb/>
　失之大者也今此臣之罪也舍臣之身而執臣之君<lb/>
　吾恐聽失之為宗廟羞也於是執季孫行父注善其<lb/>
　過則稱己美則稱君累代公執在危殆之地故地言<lb/>
　舍而月之者痛傷忠臣不得其所為代公執不稱行<lb/>
　人者在君側非出使音義<hi>使所吏反</hi>疏<hi>此聽失之大者也解云言聽獄者失</hi>
　<hi>之大者矣注故地至其所解云言故地言舍而月之者即經書九月晉人執季孫行父舍之于招丘是也</hi>
　<hi>言月則為傷痛之文者正以凡執例時故也即僖四年夏齊人執陳袁濤塗五年冬晉人執虞公之屬是</hi>
<pb n="19b"/>
　<hi>也○為代至出使解云正以文十四年冬齊人執單伯之下傳云執者曷為或稱行人或不稱行人注云</hi>
　<hi>此問諸侯相執大夫所稱例傳云稱行人而執者以其事執也注云以其銜命奉國事執之晉人執我行</hi>
　<hi>人叔孫舍是也傳又云不稱行人而執者以已執也注云已者已大夫自以大夫之罪執之分?之者罪</hi>
　<hi>惡當各歸其本以此言之則知自為己執者乃不稱行人今此行父為代公執而亦不稱行人者正以其</hi>
　<hi>在君側非出使故也</hi>
冬十月乙亥叔孫僑如出奔齊<lb/>
十有二月乙丑季孫行父及晉郤州盟于扈注行父執<lb/>
釋不致者舉公至為重疏<hi>注解云正以昭十三年秋晉人執季孫隱如以歸十四年<pb n="20a"/>春隱如至自晉二十三年春晉人執我行人叔孫舍二十四年春叔孫舍至自晉皆書其至今此不書至故言舉公至為重</hi>
公至自會<lb/>
乙酉刺公子偃疏<hi>解云即僖二十八年注云?殺大夫例有罪不日無罪日者正謂此文是也考諸舊本此經之下悉皆無注若有注者衍字耳</hi>
十有七年春?北宮結率師侵鄭<lb/>
夏公會尹子單子晉侯齊侯宋公?侯曹伯邾婁人伐<lb/>
鄭<lb/>
<pb n="20b"/>
六月乙酉同盟于柯陵音義<hi>柯古河反</hi>
秋公至自會<lb/>
齊高無咎出奔莒<lb/>
九月辛丑用郊<lb/>
　傳用者何疏<hi>解云正以上下之郊例不言用此獨違例故執不知問</hi>用者不宜<lb/>
　用也九月非所用郊也注周之九月夏之七月天氣<lb/>
　上升地氣下降又非郊時故加用之然則郊曷用郊<lb/>
　用正月上辛注魯郊博卜春三月言正月者因見百<lb/>
<pb n="21a"/>
　王正所當用也三王之郊一用夏正言正月者春秋<lb/>
　之制也正月者歲首上辛猶始辛皆取其首先之意<lb/>
　日者明用辛例不郊則不日音義<hi>因見賢?反下同</hi>疏<hi>注解云僖</hi>
　<hi>三十一年傳云魯郊非禮也彼注云以魯郊非禮故卜爾昔武王既?成王幼少周公居攝行天子事制</hi>
　<hi>禮作樂致太平有王功周公薨成王以王禮葬之命魯使郊以彰周公之?非正故卜三卜吉則用之不</hi>
　<hi>吉則免牲者是其魯郊博卜春三月之義也而此傳止言正月者因見其自今後百代之王正所當用之</hi>
　<hi>月也三王之郊一用夏正者易說文也既用夏正而此傳特言用正月上辛者但春秋之制也春秋因魯</hi>
　<hi>以制法令自今以後之郊皆用周之正月故也不郊則不日即僖三十一年夏四月四卜郊不從乃免牲</hi>
<pb n="21b"/>
　<hi>猶三望成七年春王正月鼷?食郊牛角改卜牛夏五月不郊猶三望之屬是不郊則不日之文也</hi>或<lb/>
　曰用然後郊注或曰用者先有事存后稷神名也晉<lb/>
　人將有事於河必先有事於惡池齊人將有事於泰<lb/>
　山必先有事於蜚林魯人將有事於天必先有事於<lb/>
　泮宮九月郊尤悖禮故言用小大盡譏之以不郊乃<lb/>
　譏三望知郊不得譏小也又夕牲告牷后稷當在日<lb/>
　上不當在日下音義<hi>惡如字又火吳反池如字又大河反蜚芳尾反又作配泮音判</hi>
　<hi>本又作郊牷音全</hi>疏<hi>注晉人至泮宮解云即禮器云魯人將有事於上帝必先有事於泮宮注云上</hi>
<pb n="22a"/>
　<hi>帝周所郊祀之帝謂蒼帝靈威仰也魯以周公之故得郊祀上帝與周同先有事於泮宮告后稷也告之</hi>
　<hi>者將以配天先仁也泮?郊之學也詩所謂泮宮也字或為郊宮晉人將有事於河必先有事於惡池鄭</hi>
　<hi>注云惡當為呼聲之誤也呼池嘔夷?州川齊人將有事於泰山必先有事於配林注云配林林名是也</hi>
　<hi>○以不郊至譏小也解云即僖三十一年夏四月四卜郊不從乃免牲猶三望傳云猶者何通可以已也</hi>
　<hi>譏不郊而望祭也何氏云譏尊者不食而卑者獨食也○夕牲至日下解云言古禮郊之前日午后陳其</hi>
　<hi>牲物告牲之牷于后稷則知此經宜云九月用辛丑郊</hi>
晉侯使荀罃來乞師音義<hi>罃乙耕反</hi>
冬公會單子晉侯宋公?侯曹伯齊人邾婁人伐鄭<lb/>
<pb n="22b"/>
十有一月公至自伐鄭注月者方正下壬申故月之疏<lb/>
<hi>注解云正以凡致例時故此解之言正下壬申者欲正壬申為十月之日是以不得不言十一月以表之</hi>
壬申公孫嬰齊卒于貍軫音義<hi>貍力之反軫之忍反左氏作脤榖梁作蜃</hi>疏<lb/>
<hi>卒於貍軫解云正本作貍辰字</hi>
　傳非此月日也曷為以此月日卒之注据下丁巳朔<lb/>
　知壬申在十月疏<hi>注解云即下十有二月丁巳朔日有食之是也十二月丁巳朔逆而</hi>
　<hi>推之則丁亥為十一月朔日又逆而推之即丁?為十月十一日矣即從丁?數之戊辰己巳庚午辛未</hi>
　<hi>壬申然則壬申乃為十月十六日故云据下丁巳朔知壬申在十月矣</hi>待君命然後卒<lb/>
<pb n="23a"/>
　大夫曷為待君命然後卒大夫注据昭公出奔卒叔<lb/>
　孫舍疏<hi>注解云即昭二十五年九月己亥公孫于齊冬十月戊辰叔孫舍卒三十二年冬十二月</hi>
　<hi>公薨于乾侯是也</hi>前此者嬰齊走之晉注不書者以為公請<lb/>
　除出奔之罪也音義<hi>為于偽反下文為公同</hi>疏<hi>注解云其請公者謂上沙隨時</hi>
　<hi>也</hi>公會晉侯將執公嬰齊為公請公許之反為大夫<lb/>
　歸至于貍軫而卒注十月壬申日貍軫魯地無君命<lb/>
　不敢卒大夫注國人未被君命不敢使從大夫禮公<lb/>
　至注十一月至是也疏<hi>注解云即上經云十有一月公至自伐鄭是也若以上傳</hi>
<pb n="23b"/>
　<hi>言之則嬰齊之請魯侯許之皆是沙隨時也若在沙隨會時即在伐鄭之上何故待公伐鄭之還乃始卒</hi>
　<hi>之正以成公許之實在沙隨但嬰齊未還公又伐鄭伐鄭未歸嬰齊已卒國人不聞公命未敢卒之亦何</hi>
　<hi>傷</hi>曰吾固許之反為大夫注許反為大夫即受命矣<lb/>
　然後卒之注善其不敢自專故引其死日下就公至<lb/>
　月卒之起其事所以激當世之驕臣音義<hi>激古狄反</hi>
十有二月丁巳朔日有食之<lb/>
邾婁子貜且卒音義<hi>貜且俱縛反下子餘反</hi>
晉殺其大夫郤錡郤州郤至<lb/>
<pb n="24a"/>
楚人滅舒庸注舒庸東夷道吳圍巢疏<hi>注解云出左氏考諸舊本亦有無此注者</hi>
十有八年春王正月晉殺其大夫胥童<lb/>
庚申晉?其君州蒲注日者二月庚申日上繫於正月<lb/>
者起正月見幽二月庚申日死也厲公猥殺四大夫臣<lb/>
下人人恐見及以致此禍故日起其事深為有國者戒<lb/>
也疏<hi>注日者至申日解云正以文十八年冬莒?其君庶其傳云稱國以?者??君之辭注云一人?君國中人人盡喜故舉國以明失?當坐?也例皆時者略之也然則稱國以?者例書時而此書日故解之<pb n="24b"/>而昭二十七年夏四月吳?其君僚何氏云月者非失?見?故不略是也云云之說在彼知庚申二月日者亦以上十二月丁巳朔言之也去年十二月丁巳朔則知今年二月丙辰朔也何者以長?推之今年正月小故也二月丙辰朔數之丁巳戊午己未庚申則庚申為二月五日矣正月之中寧得有之乎故知庚申二月日也○上繫至死也解云春秋說云厲公猥殺四大夫臣下人人恐見及正月幽之二月而死是也○厲公猥殺四大夫解云即去年殺三郤是歲殺胥童是也</hi>
齊殺其大夫國佐<lb/>
公如晉<lb/>
夏楚子鄭伯伐宋宋魚石復入于彭城注不書叛者楚<lb/>
<pb n="25a"/>
?魚石伐取彭城以封之本受于楚非得于宋故舉伐<lb/>
於上起其意也楚以封魚石復本繫于宋言復入者不<lb/>
與楚專封故從犯君?之主書者起其專封音義<hi>復扶又反注同為于偽反下為失同</hi>疏<hi>注不書至意也解云如此注者欲決昭二十一年宋華亥向甯華定自陳入于宋南里以畔之文故也○楚以至?之解云桓十五年傳云復入者出無惡入有惡故言從犯君?之何者魚石出時直為與山有親更無實罪故曰出無惡也今犯君而入故為入惡從犯君?之○主書至專封解云言楚子伐宋下即言魚石復入于彭城是起其專封之義必起其專封者正欲責之故也</hi>
公至自晉<lb/>
<pb n="25b"/>
晉侯使士?來聘音義<hi>?古害反</hi>
秋把伯來朝<lb/>
八月邾婁子來朝<lb/>
築鹿囿音義<hi>囿音又</hi>
　傳何以書譏何譏爾有囿矣又為也注刺奢泰妨民<lb/>
　天子囿方百里公侯十里伯七里子男五里皆取一<lb/>
　也疏<hi>注天子至一也解云孟子文司馬法亦云也</hi>
己丑公薨于路寢<lb/>
<pb n="26a"/>
冬楚人鄭人侵宋<lb/>
晉侯使士彭來乞師音義<hi>士彭二傳作士魴襄十二年同</hi>
十有二月仲孫蔑會晉侯宋公?侯邾婁子齊崔杼同<lb/>
盟于虛朾注不日者時欲行義為宋誅魚石故善而為<lb/>
信辭或?盟略音義<hi>杼直?反?朾起魚反下?丁反</hi>
丁未葬我君成公<lb/>
　<lb/>
　<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳注疏?十八<lb/>
<pb n="27a"/>
　春秋公羊傳卷十八考證<lb/>
晉侯使郤州來聘疏不能相親信反復相疑○監本脫<lb/>
　復字今依閣本添補<lb/>
周公出奔晉傳自其私土而出也注明當并?其國○<lb/>
　<hi>臣召南</hi>按傳言私土指采地言何氏謂起諸侯入為<lb/>
　天子三公又謂不月者小國也皆因私土二字而誤<lb/>
　諸侯固有入為三公者周公?非畿外諸侯周亦非<lb/>
　侯國之名以不月而定其為小國尤為無謂按左傳<lb/>
<pb n="27b"/>
　曰凡自周無出周公自出故也較公羊為簡當啖助<lb/>
　曰天子公卿奔者不言出天下皆周土也惟周公自<lb/>
　?於王故書出罪之也何必言自私土出哉<lb/>
公自京師遂會晉侯齊侯宋公?侯鄭伯曹伯邾婁人<lb/>
　滕人伐秦傳其言自京師何疏然則彼亦朝天子而<lb/>
　往圍許不言自王所與此異○監本作言自王所脫<lb/>
　一不字今增<lb/>
傳公鑿行奈何注生事修朝禮而後行○監本生事上<lb/>
<pb n="28a"/>
　多一復字今去<lb/>
仲嬰齊卒傳仲嬰齊者何公孫嬰齊也○顧炎武曰此<lb/>
　仲嬰齊為仲遂後杜氏謂襄仲子公孫歸父弟是也<lb/>
　成十七年公孫嬰齊卒于貍脤則子叔聲伯也季友<lb/>
　仲遂皆生而賜氏故其子即以父字為氏生而賜氏<lb/>
　非禮也以父字為氏亦非禮也春秋從其本稱而不<lb/>
　?其變氏其生也書公子遂其卒也書仲遂卒于垂<lb/>
　於其子也其生也書公孫歸父其死也書仲嬰齊卒<lb/>
<pb n="28b"/>
　又曰公羊言仲嬰齊亦是公孫嬰齊非謂子叔聲伯<lb/>
　故注曰未見於經為公孫嬰齊今為大夫死見經為<lb/>
　仲嬰齊此漢人解經之善若子叔聲伯則戰?如晉<lb/>
　如莒已屢見於經矣<lb/>
傳公子遂知其不可與謀退而殺叔仲惠伯注叔仲惠<lb/>
　伯直先見殺爾不如荀息死之○<hi>臣召南</hi>按子赤宜<lb/>
　立正於奚齊卓子惠伯?君正於荀息守死不變可<lb/>
　謂魯國忠臣矣何不如荀息也<lb/>
<pb n="29a"/>
傳臧宣叔者相也○<hi>臣浩</hi>按各本俱作臧宣公誤也注<lb/>
　明曰臧孫許宣謚知傳文必是臧宣叔今改正<hi>臣召</hi>
　<hi>南</hi>按遣歸父之家左氏謂是季孫行父之意而臧孫<lb/>
　許行之公羊直謂是臧孫許事以經核之行父身為<lb/>
　上卿專國政?之戰名列臧孫許之上則左傳是也<lb/>
傳於是使嬰齊後之也注弟無後兄之義為亂昭穆之<lb/>
　序失父子之親○顧炎武曰為人後者為之子此語<lb/>
　必有所受然嬰齊之為後後仲遂非後歸父也猶之<lb/>
<pb n="29b"/>
　叔孫僑如奔而立豹以為兄後則非也傳拘于孫以<lb/>
　王父字為氏之說而以嬰齊為後歸父則以弟後兄<lb/>
　失昭穆之倫矣非也且三桓亦何愛於歸父而必欲<lb/>
　立其後哉<lb/>
宋殺其大夫山宋魚石出奔楚注後得言復入者魚石<lb/>
　不殺山○劉敞曰注非也向令魚石不復入彭城便<lb/>
　當指之為殺山者矣<lb/>
叔孫僑如會晉士燮齊高無咎宋華元?孫林父鄭公<lb/>
<pb n="30a"/>
　子?邾婁人會吳于鍾離傳外吳也○劉敞曰非也<lb/>
　一地而再言會者明一會也吳則其君矣未可以爵<lb/>
　通又不可稱人故須曰會吳以成其文也若實外吳<lb/>
　者後吳人會向何以不殊之又會于申有淮夷何以<lb/>
　不殊之<lb/>
傳王者欲一乎天下疏即隱元年傳云何言乎王正月<lb/>
　○監本元上脫隱字今增<lb/>
夏四月辛未滕子卒疏直是行進而得書卒書日○監<lb/>
<pb n="30b"/>
　?脫進字今補<lb/>
甲午晦傳晦者何?也○<hi>臣召南</hi>按晦是晦朔之晦耳<lb/>
　上書六月丙寅朔則甲午為二十九日無可疑者二<lb/>
　傳必執經不書晦之例解晦為?曲矣孔子果有此<lb/>
　例乎<lb/>
公會晉侯齊侯?侯宋華元邾婁人于沙隨不見公傳<lb/>
　公幼也○<hi>臣召南</hi>按經不諱恥直書其事所謂我直<lb/>
　彼曲不足為恥穀梁謂譏在諸侯是也公羊乃云公<lb/>
<pb n="31a"/>
　幼公立已十六年矣尚云幼乎<lb/>
曹伯歸自京師傳言甚易也疏晉侯執曹伯以畀宋人<lb/>
　○監?畀字下衍一介字今去<lb/>
晉人執季孫行父舍之于招邱傳仁之也○劉敞曰仁<lb/>
　行父非也凡國有罪而執其正卿禮也又公羊說云<lb/>
　時尚幼則罪在正卿矣春秋何故反仁之乎<lb/>
十有八年夏楚子鄭伯伐宋宋魚石復入于彭城注主<lb/>
　書者起其專封○監本脫起字今增<lb/>
<pb n="31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋公羊傳卷十八考證<lb/>
</p>
<p>
</p>
  </div>
</body>
</text>
</TEI>