<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>儀禮析疑卷五</head> <lb/>
    <p>
<pb n="1a"/>
欽定四庫全書<lb/>
　儀禮析疑卷五<lb/>
　　　　　　　　　　翰林院侍講?方苞撰<lb/>
　　鄉射禮<lb/>
　鄉射及正齒位無介而立三賓與興賢能同何也教<lb/>
　射則考德行道藝正齒位則書德行道藝皆以為鄉<lb/>
　大夫興賢能之據故立三賓示將以充後舉之選俾<lb/>
　?士有所觀感也<lb/>
<pb n="1b"/>
主人戒賓<lb/>
　冠之賓贊始汜戒之前期三日筮之既筮而宿之前<lb/>
　期一日告之鄉飲鄉射則並戒宿於即事之日何也<lb/>
　冠子私家之事雖前期宿戒尚恐奪於公事興賢能<lb/>
　習射則國政也鄉大夫既就先生而謀賓介則?賓<lb/>
　之當與諸公卿大夫之來觀者預傋之矣春秋習射<lb/>
　其法有常其人有定故可以及期戒速同日而畢事<lb/>
　也<lb/>
<pb n="2a"/>
賓出迎再拜主人答再拜乃請賓禮辭許主人再拜賓<lb/>
答再拜<lb/>
　凡賓主以禮事相見必再拜貴賤同之惟鄉飲酒賓<lb/>
　出迎一拜俟主人再拜而後答焉比事以觀而先王<lb/>
　教士以自重教公鄉大夫以下賢之義耿著矣　州<lb/>
　長教民習射故賓不宿戒不固辭一同鄉飲酒但不<lb/>
　言拜其辱?此賓或在朝公士或不仕之君子與鄉<lb/>
　大夫所舉賢能不同即或用庠序中學士亦奉長吏<lb/>
<pb n="2b"/>
　之教令而習禮無所為拜其辱也<lb/>
無介<lb/>
　註謂義主於射故略於序賓敖氏謂介尊次于賓同<lb/>
　于大夫射時難為合耦皆近似而未得其情也謂略<lb/>
　于序賓則賓長三人皆得受獻而獨略于介何義乎<lb/>
　謂難與合耦則大夫雖?皆與士為耦介必學士之<lb/>
　越其曹者乃不得儕于?士而與大夫耦乎?大射<lb/>
　鄉射公食大夫燕禮皆有賓無介有介者獨鄉飲酒<lb/>
<pb n="3a"/>
　耳五州之中德行道藝相比次者必有數人故立賓<lb/>
　及介而介之禮亞於賓俾?賓觀感而益自矜奮焉<lb/>
　若州長習射則立賓以與主人行禮而倡?耦足矣<lb/>
　無所用介鄉射無介則黨正之正齒位可知大射燕<lb/>
　禮則有位者皆在列賢者?多不可以賓介盡之公<lb/>
　食大夫則異國之臣惟正客當此盛禮而介不與禮<lb/>
　以義起各有所當耳<lb/>
乃席賓南面東上<lb/>
<pb n="3b"/>
　鄉飲酒鄉射皆不言席賓之地何也燕禮司?席賓<lb/>
　於?西東上?禮主人筵於?西西上將醴賓改筵<lb/>
　東上則凡賓席皆在?牖閒可知矣註疏謂州射於<lb/>
　序序無室故不言?牖非也果爾則宜特著布席之<lb/>
　地下經尊於賓席之東則在?牖閒之常位明矣<lb/>
?賓之席繼而西<lb/>
　鄉飲酒禮?賓之席皆不屬此則繼而西?賢能以<lb/>
　獻於君將出使長之入使治之故於興之之日即辨<lb/>
<pb n="4a"/>
　其等列若春秋習射即公士為賓亦宜與鄉之學士<lb/>
　齒無庸過為區?<lb/>
乃張侯下綱不及地武不繫左下綱中掩束之<lb/>
　凡經文彼此互見者其見之各有所宜如畫物者司<lb/>
　空之屬埽所畫者司?其升降皆自北階義當於大<lb/>
　射見之大射既詳則丹墨尺度升降所由不容有異<lb/>
　而鄉射之畫者埽者或州之有司或州長之私人不<lb/>
　言而可知侯綱去地之數掩束左下綱之度?束繫<lb/>
<pb n="4b"/>
　綱之節義當於鄉射見之俾學士私居習射具知其<lb/>
　儀法鄉射既詳則大射惟著三侯之高下與設張者<lb/>
　量人與巾車而已聖人制禮審則宜類而使人曲得<lb/>
　其情聖人之文隨事異形而措之各有其地凡互見<lb/>
　者皆可以是推之<lb/>
乏參侯道居侯黨之一<lb/>
　遠於堂而與侯近故曰侯黨<lb/>
?定主人朝服乃速賓賓朝服出迎再拜主人答再拜<lb/>
<pb n="5a"/>
退賓送再拜<lb/>
　興賢能國之重典也故戒賓宿賓皆不言所服舍朝<lb/>
　服無可服也會民習射疑可以常服故於速賓特舉<lb/>
　朝服則前此皆常服可知矣鄉飲酒戒速賓皆拜辱<lb/>
　此不拜辱者以已為賢能將獻於君而禮先焉故拜<lb/>
　其辱習射乃春秋常法賓或公士或州之學士無為<lb/>
　稱拜辱也<lb/>
賓少進<lb/>
<pb n="5b"/>
　少進而東以獨與主人揖讓也鄉飲酒之賓介禮宜<lb/>
　同<lb/>
主人以賓三揖皆行<lb/>
　主人接賓前後儀法皆與鄉飲酒同惟此言皆行鄉<lb/>
　飲酒主人與賓揖讓而升介及?賓徐進至階下事<lb/>
　不相連鄉射則?賓皆隨賓而行也興賢能則全用<lb/>
　賓主之禮故聽其自行教射則兼用有司之法故使<lb/>
　之隨行黨正之正齒位賓入而?賓從之亦此義也<lb/>
<pb n="6a"/>
　鄉飲酒之?賓主人不酬而鄉射則?賓長亦受酬<lb/>
　以大夫不與則長正當介位也敖氏似謂賓與主人<lb/>
　同行果爾則宜稱並不宜曰皆<lb/>
及階三讓主人升一等賓升<lb/>
　凡敵者讓登主人先登客從之謂舉?少有先後耳<lb/>
　<hi>以下文拾級聚足上于東階則先右足上于西階則先左足知之</hi>此賓州民也故州<lb/>
　長先升一等而後賓升燕禮則賓升公降一等而揖<lb/>
　之義亦類此<lb/>
<pb n="6b"/>
降席坐奠爵<lb/>
　席南鄉北鄉以西方為上升席自下賓不宜由西以<lb/>
　不欲與主人相背變其常故特著之降席本宜自西<lb/>
　故不言<lb/>
賓坐取爵適洗北面坐奠爵于篚下<lb/>
　註疏主人自?出故南面洗賓自外出故北?洗非<lb/>
　也古者為長之道通于師鄉飲酒鄉射之主人長也<lb/>
　師也賓民也弟子也故雖執賓主之禮而兼存師弟<lb/>
<pb n="7a"/>
　子之義也<hi>有大夫然後以公士為實公士于大夫屬吏也大夫為遵則有主道公士亦宜屈</hi>
　然則主人之獻賓西北面賓酢主人東南面何也尊<lb/>
　賓之義既明著於?牖閒之面位矣其餘儀節又各<lb/>
　有時措之宜主人實爵於尊南而進獻賓之席前自<lb/>
　宜北面賓實爵於尊南而降至主人之席前自宜南<lb/>
　面然則燕與大射主人代君賜爵而洗皆北面何也<lb/>
　君雖使膳宰為獻主而膳宰所執則為賓舉觶之禮<lb/>
　若南面則嫌以主人自居其升也從賓之後而由西<lb/>
<pb n="7b"/>
　階亦此義也<lb/>
賓西階上拜主人坐奠觶于薦西<lb/>
　賓酢主人主人拜賓少退與鄉飲酒同主人酬賓賓<lb/>
　拜而主人不少退與鄉飲酒異何也習射以明教即<lb/>
　公士為賓致敬於州長亦宜與鄉大夫同鄉大夫為<lb/>
　國求賢故於賓介受酬之拜皆少退?過禮以明尊<lb/>
　賢之義也以施於習射之賓則義無所取故無此節<lb/>
主人西南面三拜?賓?賓皆答一拜<lb/>
<pb n="8a"/>
　註獻賓畢乃與?賓拜敬不能並近似而實非也禮<lb/>
　有宜分致者有宜合致者賓主獻酢自不宜使無事<lb/>
　者立於其側如謂敬不可並則四時朝覲諸侯旅見<lb/>
　天子與天子大合諸侯為壇於國外五等之君傳擯<lb/>
　將幣饗禮同時而卒事君與臣皆為相瀆矣<lb/>
舉觶者西階上拜送賓反奠于其所舉觶者降<lb/>
　特牲少牢之禮異者詳之同者則互見此篇自獻賓<lb/>
　至舉觶於賓與鄉飲酒同而一一復見何也士大夫<lb/>
<pb n="8b"/>
　之祭禮?所習知故可互見若鄉飲酒三年而一舉<lb/>
　士不預教則始與於?賓者或愆於儀<hi>如春秋傳鄭孔張失位立</hi>
　<hi>于縣閒之類是也</hi>惟於州長教射詳之則進而與於賓興者<lb/>
　可益深於禮意下而與於蜡賓者亦?習其節文矣<lb/>
大夫若有遵者則入門左<lb/>
　周官以三公為鄉老鄉之地廣興賢禮重故諸公樂<lb/>
　道化之行而臨觀焉春秋習射即有居是州者亦無<lb/>
　為來觀故遵者惟大夫耳尊者之禮不詳於鄉飲酒<lb/>
<pb n="9a"/>
　而具於是篇何也獻酬揖讓大夫即與賓同諸公雖<lb/>
　貴禮無以加故獨著其加席辭賓去席之特異者至<lb/>
　所自執之禮視賓主人每殺為遵之道則然公大夫<lb/>
　一也　鄉飲酒禮言遵者之入而不見其方亦末著<lb/>
　入之深淺故互見於此以明主人之降正當遵者入<lb/>
　門時也<lb/>
席于尊東<lb/>
　鄉飲酒禮尊于房?之閒遵席於賓東或疑繼賓席<lb/>
<pb n="9b"/>
　而東此曰席于尊東然後東西之位次顯然並遵席<lb/>
　與賓正相對而尊之設也少南亦具見矣?賓與遵<lb/>
　之席必偪近於室尊必少南然後出入於房?者可<lb/>
　通而酌以獻酬亦便耳　鄉飲酒遵者之禮綴於後<lb/>
　此則與賓及?賓相次何也鄉大夫興賢能三年而<lb/>
　一舉國之重典也公大夫雖尊特來觀禮故正禮既<lb/>
　終而後以接之之禮附州長習射乃政學之常大夫<lb/>
　即州人也本當在?賓之列可與?賓列序而無嫌<lb/>
<pb n="10a"/>
　以遵有主道故序在?賓之後若諸公而列序?賓<lb/>
　之後則非言之體<lb/>
升不拜洗<lb/>
　大夫之不拜洗與介不拜洗酬而賓不拜洗同恐重<lb/>
　勞主人之答拜非以其尊也鄉大夫之尊猶拜洗於<lb/>
　學士州長與大夫位相近而以尊廢禮非所安也工<lb/>
　則并不辭洗義可?觀<lb/>
再拜崇酒<lb/>
<pb n="10b"/>
　無介則於遵崇酒亦再貳之義也?惟大祭三貳賓<lb/>
　禮雖隆不敢逾中祭故鄉飲酒雖公與大夫不崇酒<lb/>
席工于西階上少東<lb/>
　鄉飲無射位工升自西階即北面坐故不言少東<lb/>
乃合樂<lb/>
　獨奏合樂不惟志在射也鄉飲酒以興賢能故升歌<lb/>
　閒歌備陳君臣相?上下志同之樂使觀感而興起<lb/>
　焉學士習射則歌二南使盡志於修身齊家之要可<lb/>
<pb n="11a"/>
　矣<lb/>
工不興告于樂正曰正歌備<lb/>
　鄉飲酒之樂四缺其三而曰正歌備何也凡樂歌必<lb/>
　與禮事相應鄉大夫為國興賢必為忠為孝使民物<lb/>
　安阜上下和樂然後可為邦家之基故必備升歌笙<lb/>
　歌閒歌合樂而其義始全修業於鄉學之士則所以<lb/>
　養其德性而烝於門?者二南備矣故正歌不過合<lb/>
　樂也<lb/>
<pb n="11b"/>
大師則為之洗<lb/>
　州長習射不應有大師或大師即其州之人會公事<lb/>
　之閒樂與於斯禮又或公卿有賜樂而從以工師者<lb/>
　使來襄事耳<lb/>
賓降主人辭降<lb/>
　凡辭而終降者必有對對後必更見降者階下之事<lb/>
　惟主人為工洗賓降則有辭而無對並不見賓階下<lb/>
　之事?賓以降表意主人辭焉而遂止也使三賓大<lb/>
<pb n="12a"/>
　夫皆不降而賓獨降則其升也不可與主人同又不<lb/>
　可後於主人與主人同升是與身受主人之獻無?<lb/>
　也後主人而升則主人無以自安故惟辭焉而遂止<lb/>
　為宜<lb/>
不洗遂獻笙于西階上<lb/>
　示即無大師獻升歌之工必洗也<lb/>
主人以爵降奠于篚反升就席<lb/>
　註謂兼以賓及?賓升非也賓雖欲降以主人之辭<lb/>
<pb n="12b"/>
　而止三賓則並無欲降之文則反升就席者惟主人<lb/>
　耳樂以樂賓故大夫三賓不言欲降不敢與賓同受<lb/>
　禮也?賓及三賓之為大夫而降不獨以其尊也主<lb/>
　人將與大夫為獻酢崇酒之禮賓及?賓席位偪介<lb/>
　於大夫不宜無事而相?若獻工與笙則賓與大夫<lb/>
　三賓位在?牖閒而主人?獻工於西階之上?不<lb/>
　相礙且其儀甚簡賓大夫?賓何故又相牽率而辭<lb/>
　降讓升費時失事以促正射之節使旅酬舉觶升堂<lb/>
<pb n="13a"/>
　無算爵之禮皆汲汲若不可逮乎<lb/>
主人降席自南方側降作相為司正<lb/>
　惟賓酢主人主人升席自北方用升席之正禮尊賓<lb/>
　也立司正及將徹俎主人降席自南方臨屬吏及弟<lb/>
　子乃特變其方以尊主人註皆曰由便似非禮意<lb/>
　具樂以樂賓故主人洗獻工而賓從降不敢坐視主<lb/>
　人之勤而自安也立司正以旅酬則主人側降而賓<lb/>
　不從不敢謂禮專為已也義不宜降而註以大夫尊<lb/>
<pb n="13b"/>
　為義失之矣鄉大夫尚為工降洗大夫乃不可從降<lb/>
　與主人為禮乎<lb/>
西階上北面請安于賓<lb/>
　立司正以紏儀而曰請安於賓?指不祭立飲不拜<lb/>
　卒觶不洗而為言禮辭之體然也而此篇更有隱義<lb/>
　焉教射禮嚴司射執扑以臨不勝者以觥代扑賓大<lb/>
　夫皆就不勝者之位而飲方是時賓大夫酬主人之<lb/>
　禮末備?賓皆未受酬先舉罰爵而後舉酬所以愧<lb/>
<pb n="14a"/>
　厲之者切矣故先以主人之意請安於賓以示主人<lb/>
　急於酬賓而會有司之請射禮之旁徨周浹曲得其<lb/>
　次序類如此<lb/>
未旅<lb/>
　司正所奠旅酬之觶也直待三射事畢然後賓取所<lb/>
　奠之觶以行酬故於此曰未旅以明射事未畢而預<lb/>
　請安於賓之義　鄉飲酒立司正之後即舉旅故此<lb/>
　言未旅以?之若不言未旅直承以三耦次於堂西<lb/>
<pb n="14b"/>
　則事之節次不明而辭氣亦不相貫敖氏之?前後<lb/>
　皆失之<lb/>
司射適堂西<lb/>
　註於相曰主人之家臣於司射曰主人之吏辭未?<lb/>
　白以義裁之皆非也周官王朝大禮皆大宗伯相戴<lb/>
　記有發則命大司徒教士以車甲司徒搢扑北面誓<lb/>
　之州長會民而習射於序亦禮事之大者相與司射<lb/>
　必於黨正取之主人之吏與家臣可使與賓大夫相<lb/>
<pb n="15a"/>
　揖讓且搢扑以??士乎<lb/>
司馬命張侯<lb/>
　司射所掌皆射之威儀節會所以觀其德也司馬所<lb/>
　掌張侯?侯唱獲釋獲之節獲者負侯去侯執旌倚<lb/>
　旌舉旌偃旌之宜至乏無停聲唱獲應?商乃以預<lb/>
　習師田之事所謂習射尚功也<lb/>
降自西階阼階下之東南堂前三笴西面北上坐<lb/>
　鄉飲酒禮著工之降而不見所坐之地故互見於此<lb/>
<pb n="15b"/>
　彼註云降立於西方誤<lb/>
有司左執弣右執弦而授弓<lb/>
　經於前後弟子所有事皆質言之而?言有司獲者<lb/>
　則非弟子明矣註疏並以為弟子非也禮必有義弟<lb/>
　子所有事皆簡便而易供若授弓矢唱獲必有司習<lb/>
　事乃能無愆於儀度使以弟子任之設倉皇失措而<lb/>
　取觥撻非所以誘教也<lb/>
不去旌<lb/>
<pb n="16a"/>
　註謂以不獲敖氏謂不主於中皆非也發而不中尚<lb/>
　可以教射乎疑旌之高不揜正鵠倚於侯之中央在<lb/>
　正鵠之下惟司射發必中的不失分寸故不去旌以<lb/>
　為表儀使人則傚是以誘射畢始命獲者執旌以負<lb/>
　侯三耦射則去之正恐矢或集於旌而貫於侯也<lb/>
遂適階西取扑搢之以反位<lb/>
　扑作教刑平時庠序之所用也至習射則必有大過<lb/>
　而後撻其不中者飲之而已而司射非有事於堂上<lb/>
<pb n="16b"/>
　必搢扑正以示?射者容體不比於禮節不比於樂<lb/>
　皆由平時不盡志於此本當用扑而姑以觥代也而<lb/>
　賓大夫主人亦因此各繹己之志矣周官閭胥掌觥<lb/>
　撻罰?功事役事庶人則以撻罰禮事則吏士以觥<lb/>
　罰耳<lb/>
司馬適堂西不?遂袒執弓<lb/>
　教射而?鄉民儀可略不與射則不?遂執弓而不<lb/>
　挾可矣大射則擇士以祭君親臨之故不射而?遂<lb/>
<pb n="17a"/>
　執弓而右挾禮宜嚴也<lb/>
右執簫南揚弓命去侯<lb/>
　命去侯則揚弓揮之使行故高舉以為招也命取矢<lb/>
　則揖弓俯拾於地故下指以示意也<lb/>
司馬出于下射之南還其後降自西階反由司射之南<lb/>
適堂西釋弓襲反位<lb/>
　司馬升降皆紆道而由司射之南何也升降徑由堂<lb/>
　東西者惟賓主人大夫不敢上擬又司馬位在司射<lb/>
<pb n="17b"/>
　之南三耦?賓卒射而降皆由司馬之南適堂西釋<lb/>
　弓??拾故司馬先為之儀　司馬命去侯升由上<lb/>
　射之後立於物閒故降還下射之後以適堂西與再<lb/>
　射命去侯升自右物之後降還左物之後同理當如<lb/>
　此?無深意註疏推?似迂遠<lb/>
獲而未釋獲<lb/>
　州長習射黨正以下皆即事司馬司射宜取於黨正<lb/>
　有司獲者釋獲舉觶者宜取於族師薦脯醢執爵者<lb/>
<pb n="18a"/>
　宜取於閭胥惟敷席設器乃主人之私臣耳<lb/>
若矢不備則司馬又袒執弓如初升命曰取矢不索<lb/>
　必餘於所用之數以備?折不可索盡及時求之而<lb/>
　莫給也至此而後發命何也初射惟三耦矢有定數<lb/>
　再射則?耦皆辯又初射之矢或有?折故宜多取<lb/>
　以備乏匱也<lb/>
大夫雖?皆與士為耦<lb/>
　士當為學士之有德行道藝者註疏必以為在官之<lb/>
<pb n="18b"/>
　士非也鄉大夫之尊可與所興之學士為賓主州之<lb/>
　良士即異日所賓興也大夫雖尊而為遵則有主道<lb/>
　焉故可與學士耦而為下射若在官之士而居大夫<lb/>
　之右則悖矣<lb/>
?賓將與射者皆降<lb/>
　?賓謂三賓也主人教射賓以德行為表儀三賓亦<lb/>
　尚德齒大夫來觀禮不欲射者宜聽之若?士則先<lb/>
　期師長必稽之詰其不能射者而督責之不使即事<lb/>
<pb n="19a"/>
　於射?其來集者非適有暴疾不聽不與也經記無<lb/>
　文?宜見於州長所讀之法而今無考耳<lb/>
賓主人與大夫皆未降<lb/>
　主人較射宜於堂上監視之賓及三賓為射者表儀<lb/>
　大夫來觀禮三耦升射無為久立堂下以相待故俟<lb/>
　射事及已而後降也此與獻工賓大夫不降之義相<lb/>
　發?賓主人大夫之席位與射位亦不相參<lb/>
順羽且興<lb/>
<pb n="19b"/>
　以兼矢於弣因順羽而興從便也大射則興而後順<lb/>
　羽在君所儀詳也<lb/>
後者遂取誘射之矢兼乘矢而取之以授有司于西方<lb/>
而后反位<lb/>
　古者甲劍多有銘識至弓矢則各因其人之志慮血<lb/>
　氣以辨安危誘射之矢必?有識非然則與三耦同<lb/>
　射何由知其為誘射之矢哉此時司射方比?耦取<lb/>
　矢隨作射若中輟其事自取矢以反於其所則義無<lb/>
<pb n="20a"/>
　所取而將再射初誘射之矢仍委於楅旁又非所以<lb/>
　為義故使最後之下射兼取以授有司?節文必如<lb/>
　是而後稱也<lb/>
?賓未拾取矢<lb/>
　未不字之?<lb/>
司射作射如初<lb/>
　射事畢皆以弓矢授有司於堂西誘射之矢三耦之<lb/>
　後者以授有司則司射之射事畢矣故再射第舉作<lb/>
<pb n="20b"/>
　射如初示不復誘射也三耦三射皆與賓主人大夫<lb/>
　與再射三射司射則一射而止何也誘射者教之射<lb/>
　也賓大夫主人與焉則不敢教也弟子筋力方進故<lb/>
　三射皆與以?教之賓大夫主人三賓則有年長者<lb/>
　矣故射止於再而不欲與者亦聽焉皆禮之曲盡乎<lb/>
　人情也<lb/>
不貫不釋<lb/>
　註謂不中正不釋是也而於貫之義尚未切著?必<lb/>
<pb n="21a"/>
　射甲革椹質而後可貫必矢貫於鵠的而後有白矢<lb/>
　襄尺剡注井儀之形故詩曰四鍭如樹也王制鄉簡<lb/>
　不帥教者習射尚功習鄉尚齒州長之習射黨正正<lb/>
　齒位正簡不帥教者之法也曰尚功則當以貫的為<lb/>
　賢尚書傳所云貫革之射閑於蒐狩者謂甲革也周<lb/>
　官圉人充椹質以習射於澤?州長習射宜用澤?<lb/>
　之禮則所貫者椹質也疑士大夫雖畫布為侯必以<lb/>
　木為匡蒙以布實草於其中而著於侯之背面以受<lb/>
<pb n="21b"/>
　矢故以剪草之工充椹質也若但畫布以為正則數<lb/>
　貫之後不可復射且所謂特穿之而過無所為白矢<lb/>
　白矢襄尺剡注井儀之式矣<lb/>
大夫袒?遂執弓搢三挾一?<lb/>
　賓主人大夫皆自取矢不敢如國君使人授也三耦<lb/>
　之弓矢則有司授之以共為弟子并教以授弓矢之<lb/>
　儀<lb/>
大夫為下射<lb/>
<pb n="22a"/>
　大夫雖尊為遵則有主道故於?賓亦遜焉<lb/>
勝者之弟子洗觶升酌南面坐奠于豐上<lb/>
　註謂耦不酌下無能非也非獻非酬本無親酌之義<lb/>
　投壺禮勝者曰敬?而亦使他人酌則非下無能審<lb/>
　矣?勝者張弓而先升不勝者弛弓而先降彼此相<lb/>
　形實有難為情者雖法行於有司而同儕猶略見獻<lb/>
　酬之意故使子弟洗酌坐奠於豐亦曰敬?之義耳<lb/>
司射遂袒執弓挾一?<lb/>
<pb n="22b"/>
　不言?遂下適階西釋弓矢??遂有明文也<lb/>
不勝者進北面坐取豐上之觶興少退<lb/>
　投壺禮不勝者奉爵勝者跪曰敬?主賓相歡無所<lb/>
　謂榮辱也此則同耦相視?無禮與辭有司行法私<lb/>
　禮無所施<lb/>
有執爵者<lb/>
　尚有三射弟子多與焉如每耦之弟子皆升洗酌費<lb/>
　時而失事矣故?使執爵者代之惟於初升之一耦<lb/>
<pb n="23a"/>
　見其義執爵與獲者同稱則亦州之屬士耳<lb/>
賓主人大夫不勝則不執弓執爵者取觶降洗升實之<lb/>
以授于席前<lb/>
　雖優尊者實與不勝者同罰?古者武事莫重於射<lb/>
　君臣長幼莫不盡志於此無事則以習禮樂有事則<lb/>
　以?戰勝所以保國?民將於是乎在大夫州長即<lb/>
　有事時之軍帥師帥也故老疾不能射者可辭於請<lb/>
　射之初而與於射則不敢?其罰?法不行於貴者<lb/>
<pb n="23b"/>
　則無以肅其下也　騰酬爵以奠而不敢授為敬舉<lb/>
　射爵則反之何也以飲為罰非獻酬以將愛敬之比<lb/>
　故奠於豐俾自取飲使尊者自降而取飲則義不安<lb/>
　故又使執爵者升授也<lb/>
獻獲者于侯<lb/>
　獲者不宜得獻且有俎獻於侯示以侯而得獻也大<lb/>
　射則服不先受獻於侯之西北設薦俎而後轉以祭<lb/>
　侯示不?侯本不當祭而服不私獻之也示獲者以<lb/>
<pb n="24a"/>
　侯得獻宜於鄉人挍射見之明不?侯本不宜祭宜<lb/>
　於諸侯之大射見之禮之變必有義而置之各有其<lb/>
　所如此<lb/>
獻釋獲者于其位少南薦脯醢折俎有祭<lb/>
　未射之先獲者傳呼至乏舉旌偃旌聲中?商以習<lb/>
　武節也故受命於司馬而獻之者亦司馬既射之後<lb/>
　釋獲者從容釋算所共禮事也故受命於司射而獻<lb/>
　之者亦司射　賓主人大夫而外?賓薦惟脯醢而<lb/>
<pb n="24b"/>
　獲者釋獲者乃有俎有祭何也以祭侯宜有薦俎也<lb/>
　獲者釋獲者有俎而司馬司射無俎何也事有所專<lb/>
　以主祭侯而有加俎猶大射所先薦者惟司正與射<lb/>
　人而司馬則與?士?獻薦燕所先薦司正射人司<lb/>
　士執幕者而大射正則與?士?獻薦也特牲少牢<lb/>
　?賓兄弟皆有薦脀何也祭自尸食以後皆與祝侑<lb/>
　賓兄弟獻酬之時三射禮成餘時無多人人皆備祭<lb/>
　肺祭酒之節日亦不暇給矣燕禮若射則不獻庶子<lb/>
<pb n="25a"/>
　義可類推也　獲者釋獲者皆特受獻則皆族師之<lb/>
　類而相與司射司正必於黨正取之?矣<lb/>
命三耦及?賓皆袒決遂執弓就位<lb/>
　下文各以其耦進反於射位則此所就為堂西序立<lb/>
　之位明矣<lb/>
主人堂東賓堂西皆袒決遂執弓皆進階前揖及楅揖<lb/>
拾取矢如三耦<lb/>
　賓主人大夫至三射而後取矢於楅者禮以漸而詳<lb/>
<pb n="25b"/>
　義以漸而深與三射而後循聲而發不鼓不釋同又<lb/>
　以優尊者也<lb/>
大夫進坐?矢束興反位而後耦揖進<lb/>
　自大夫以上矢有束必矢與其人之志慮血氣相應<lb/>
　而不可混也?束以矢當拾取也其自為耦則並行<lb/>
　至楅南而?之以拾取而同升就席也與士為耦則<lb/>
　?束而反位其耦乃進取矢俟耦反其位而後大夫<lb/>
　釋弓矢以升故取矢時即分先後也大夫先?束示<lb/>
<pb n="26a"/>
　欲與耦拾取也耦進而兼取乘矢示不敢與之拾也<lb/>
　然後大夫亦兼取焉則尊不陵而卑不偪矣<lb/>
司射與司馬交于階前去扑襲升請以樂樂于賓<lb/>
　初射再射欲其容體比於禮也至三射又欲其節比<lb/>
　於樂初射再射欲其不失正鵠也至三射又欲其循<lb/>
　聲而發射之初弓矢未調三射而後樂作俾循序而<lb/>
　益致其精也射之終筋力既乏三射而樂始作俾嚴<lb/>
　終而彌斂其氣也孔子曰射者何以射何以聽其事<lb/>
<pb n="26b"/>
　至難故聖人陶冶?材而磨?其德性者如是其曲<lb/>
　盡焉其辭曰請以樂賓不敢質言之也賓喻其意故<lb/>
　不辭而遂諾<lb/>
不鼓不釋<lb/>
　初射所戒惟射獲獵獲而已再射不貫不釋射之實<lb/>
　用在立武也管夷吾曰射不能中與亡矢同實中不<lb/>
　能入與無鏃同實三射不鼓不釋射之精意在?德<lb/>
　也孔子曰循聲而發發而不失正鵠者其惟賢者乎<lb/>
<pb n="27a"/>
奏騶虞<lb/>
　騶虞天子之射節而士之習射奏之即興賢能歌鹿<lb/>
　鳴之三魚麗之三之義也天下雖安忘戰必危而軍<lb/>
　政寓於四時之田弧矢之利以威天下習射尚功而<lb/>
　歌騶虞所以漸摩天下於仁義者深矣<lb/>
三耦及賓主人大夫?賓皆袒?遂拾取矢如初矢不<lb/>
挾兼諸弦弣以退不反位以授有司于堂西<lb/>
　凡射皆因習禮而寓軍令兵事以嚴終故必袒?遂<lb/>
<pb n="27b"/>
　拾取矢兼諸弦弣而後以授有司也據經文乃並就<lb/>
　堂西敖氏謂賓自階下授有司於堂西主人則授於<lb/>
　堂東豈因納射器時賓與大夫之弓矢陳於西序主<lb/>
　人之弓矢陳於東序而此經曰不反位故意為此?<lb/>
　與夫初陳於東西序乃因賓主人降階就取弓矢為<lb/>
　便也至三射拾取矢於楅一如三耦射畢受弓矢者<lb/>
　俟於堂西必同就堂西以授之於事乃便?後此尚<lb/>
　有旅酬?屨升堂無算樂諸事節文宜省也<lb/>
<pb n="28a"/>
大夫降席立于主人之西如賓酬主人之禮<lb/>
　賓就阼階上酬主人即於阼階拜送觶主人就西階<lb/>
　酬大夫亦如賓酬主人之禮皆欲節文之徑省也<lb/>
某酬某子<lb/>
　註以字為卑稱子為尊稱疏曲為之解終不可通不<lb/>
　知有司教射自當序賓以齒而射者私家之行?又<lb/>
　各有少而尊長而卑者設以父族母族之尊行次酬<lb/>
　卑者而司正代為尊之之稱義無所取?以次相酬<lb/>
<pb n="28b"/>
　受酬者必少而轉為尊稱亦未見其安夫子孫祭告<lb/>
　以字呼祖考則不得為卑稱明矣?因?賓姓同者<lb/>
　甚多設曰某子酬某子則不辨其誰何惟酬者稱字<lb/>
　則所酬者雖以姓舉而不慮其相混矣但其中有同<lb/>
　姓遞酬者則宜並稱字而記無文?既明於異姓相<lb/>
　酬之稱則同姓之不得更稱姓者並以字舉可知矣<lb/>
賓與大夫坐反奠于其所<lb/>
　未請安於賓未命弟子徹俎而預奠酬觶何也進退<lb/>
<pb n="29a"/>
　拜送坐興之禮?屨升堂後不可復行故預拜送坐<lb/>
　奠於其所然後升坐而取飲可以不興不拜也<lb/>
若無大夫則惟賓<lb/>
　大夫不與?賓長可同於介之受酬而不可同於為<lb/>
　介舉觶何也鄉飲酒之介乃德行道藝亞於賓以待<lb/>
　後舉者故禮多同於賓而與大夫等鄉射之?賓長<lb/>
　非必德行道藝遠過其曹也主人繼賓而酬之乃所<lb/>
　以達其意於?賓若特為舉觶則義無所取而受者<lb/>
<pb n="29b"/>
　轉不能安矣<lb/>
賓取俎還授司正<lb/>
　鄉飲酒主人大夫介之俎皆授弟子惟實俎授司正<lb/>
　賓乃鄉之學士也司正鄉有司嘗治教之矣<hi>司正宜取諸黨</hi>
　<hi>正族長</hi>一旦賓興而為之傳俎所以明朝廷尊賢之義<lb/>
　也此鄉射之賓或公士若州之君子則隆禮之固其<lb/>
　宜也即州之學士亦必異日可興之賢故禮亦如之<lb/>
無算爵使二人舉觶賓與大夫不興取奠觶飲<lb/>
<pb n="30a"/>
　無算爵之儀節若於鄉飲酒具之則疑此篇義主於<lb/>
　射或從簡略於此篇具之則鄉飲酒不侍言矣　二<lb/>
　人舉觶即舉賓大夫前奠於其所之二觶也賓大夫<lb/>
　不興而取奠觶飲則命舉觶者取之明矣註未分明<lb/>
　敖氏之?失之<lb/>
長受酬酬者不拜<lb/>
　自是受酬者皆不拜矣故酬者以不拜先之非怠於<lb/>
　禮不足於日也?日暮人倦受酬而拜尊者將答焉<lb/>
<pb n="30b"/>
　故轉以不拜為敬<lb/>
執觶者洗升實觶反奠於賓與大夫<lb/>
　卒受者以虛觶奠於篚則無算爵止矣而復實二觶<lb/>
　反奠於賓與大夫示飲酒之秩節有終而主人之歡<lb/>
　心無已也猶三射既畢復袒?遂拾取矢兼諸弦弣<lb/>
　以授有司於堂西示勤禮則敬心如始至立武則軍<lb/>
　事以嚴終也曰執觶者洗示前一觶已奠於篚?於<lb/>
　篚取二觶而新之也<lb/>
<pb n="31a"/>
賓出?賓皆出主人送于門外再拜<lb/>
　拜送?賓異於鄉飲酒禮何也鄉大夫國卿也惟既<lb/>
　獻於王之賢能乃以賓禮寵異之故雖介不拜送若<lb/>
　州長教射則概執主賓之禮可矣<lb/>
明日賓朝服以拜賜于門外<lb/>
　賓為公士則朝服其正也即州之學士而攝用之亦<lb/>
　宵雅肄三之義惟隱居之君子不宜朝服但既抱道<lb/>
　不仕自不得以鄉射之賓?之　?記曰無辭不相<lb/>
<pb n="31b"/>
　接也鄉飲酒及射禮既畢更無辭可致故拜於門外<lb/>
　而不見士相見禮主人復見以還贄有禮與辭也<lb/>
使人速<lb/>
　賓即司正無所用戒故速亦不必親也<lb/>
不拜?賓<lb/>
　謂無階下之三拜也正獻時?實已不拜受爵敖氏<lb/>
　乃云若獻則?賓亦拜受爵而主人答之未知何據<lb/>
無司正<lb/>
<pb n="32a"/>
　息司正而更立司正則於敬賓之義微若有嫌不若<lb/>
　無之為安<lb/>
以告于先生君子可也<lb/>
　鄉飲酒鄉射至息司正乃告於君子何也君子抱道<lb/>
　不仕賓興習射自不敢相屈至息司正則聞鄉之後<lb/>
　進有成有造未必不惠然肯來耳鄉先生宜兼大夫<lb/>
　以公事不得為遵及樂作而未入者鄉飲酒疏謂老<lb/>
　人教於鄉學者尚未該教於鄉學惟士大夫退休者<lb/>
<pb n="32b"/>
　耳<lb/>
大夫與則公士為賓<hi>記</hi>
　註以公士為在官之士似未盡將取於國中上中下<lb/>
　士則彼有官中之事不能棄其職業而為鄉遂之賓<lb/>
　且春秋習射三鄉之賓十有五人遂亦如之公邑則<lb/>
　又倍焉安得每州皆有六官之士若本州在官者則<lb/>
　惟黨正族師乃州長之屬助主人以?事者也不可<lb/>
　以為賓然則所謂公士者?鄉大夫所興之賢能升<lb/>
<pb n="33a"/>
　於國學而未升於司馬故作以為賓俾?士取法焉<lb/>
　註又謂不敢使鄉人加尊於大夫故使在官之士益<lb/>
　誤矣大夫與?士耦且為下射以遵有主道也乃慮<lb/>
　其為賓屈乎敖氏謂記言此明不可用處士大夫尊<lb/>
　處士去之遠亦非也處士抱道者經所謂君子是也<lb/>
　不敢以國法戒宿乃尊賢之道宜然故息司正必以<lb/>
　告而至與否聽之至則當與大夫之遵者同禮<lb/>
使能不宿戒<lb/>
<pb n="33b"/>
　不能則不得與於射不待勝負分而已有所愧厲矣<lb/>
　能者始得與於射則鄉大夫興賢能非德行道藝有<lb/>
　可觀不得與於?賓可知矣州長教射而徵學士事<lb/>
　有故常無用先期而戒之<lb/>
其牲狗也<lb/>
　註狗能擇人疏燕亦取可與燕者敖氏又云因大射<lb/>
　之牲皆未安狗所以養老鄉黨莫如齒即興賢能三<lb/>
　賓遵者必有?老故曰習鄉尚齒射雖尚功而為鄉<lb/>
<pb n="34a"/>
　禮燕與大射則國之老臣必與焉故牲皆以狗<lb/>
西序之席北上<lb/>
　堂上地狹故賓長之席止於三?賓升受獻者宜特<lb/>
　設一席而更進以行禮不宜若庭中比耦有東面北<lb/>
　上者豈記所述乃西階下?賓立位而誤為席與<lb/>
三耦者使弟子司射前戒之<lb/>
　誘射乃教射也故使弟子先焉以弟子而能志正體<lb/>
　直不失正鵠則凡射者皆自愧厲矣<lb/>
<pb n="34b"/>
大夫布侯畫以虎豹士布侯畫以鹿豕<lb/>
　註謂各畫其毛象其淺深純駁之物色也<lb/>
無物則以白羽與朱羽糅杠長三仞以鴻脰韜上二尋<lb/>
　二尋以上乃韜則所韜五尺也曰韜上二尋其制已<lb/>
　明而曰以鴻脰則五尺中必微曲如鴻之脰也<lb/>
?賓不與射者不降<lb/>
　三賓或有老疾而用為表義者故不能與射則聽之<lb/>
　非若?賓不能則不使也<lb/>
<pb n="35a"/>
取誘射之矢者既拾取矢而後兼誘射之乘矢而取之<lb/>
　經云後者遂取誘射之矢則為下射明矣疏謂上射<lb/>
　誤<lb/>
大夫降立于堂西以俟射<lb/>
　大夫與士耦則為下射以士方務學故屈貴以示下<lb/>
　賢之義也而不與其耦同立於射位以位在司射司<lb/>
　馬之南貴有常尊不可使有司臨之也<lb/>
大夫與士射袒纁襦耦少退于物<lb/>
<pb n="35b"/>
　敖氏謂少退于物則與君之耦同禮必無此是也?<lb/>
　春秋以降大夫僭用君禮記者習而不察以為當然<lb/>
　耳<lb/>
歌騶虞若采蘋<lb/>
　疑賓主人?賓之射皆歌騶虞有司學士並宜助流<lb/>
　王化也大夫則歌采蘋以職位既有定耳疏以上下<lb/>
　為?義不可通<lb/>
大夫後出主人送于門外再拜<lb/>
<pb n="36a"/>
　敖氏謂大夫雖多惟拜送其長?例以鄉飲酒禮賓<lb/>
　出主人拜送而介則否不知其義各異鄉射?賓出<lb/>
　主人皆拜送??大夫乎　若與?賓同出則無以<lb/>
　特伸其敬<lb/>
箭籌八十<lb/>
　賓主人大夫三耦三賓已近十耦而箭籌止於八十<lb/>
　?更迭用之<lb/>
君射則為下射<lb/>
<pb n="36b"/>
　此記有詳於鄉飲酒者其事本異獲者釋獲者之牲<lb/>
　俎是也有與鄉飲酒互備者三笙一和而成聲之類<lb/>
　是也興賢能三年而一舉即事用希故於春秋習射<lb/>
　詳之射之器物度數儀節不具於大射而綴於是篇<lb/>
　職是故也據經遵者惟大夫且或無大夫而記具公<lb/>
　卿上至君射之儀使學士少而習之長而安之也若<lb/>
　具於大射則侍君射與耦於公卿大夫之儀皆平生<lb/>
　所未見一旦就其班而即事欲其從容中節難矣<lb/>
<pb n="37a"/>
既發則答君而俟<lb/>
　曰答者如侍於旁而答君之問也如曰對則似南北<lb/>
　正相對<lb/>
君樂作而後就物<lb/>
　敖氏云先言樂而後見君之射儀是燕射再射即用<lb/>
　樂行亦變於大射似未安記於鄉射附載君射之儀<lb/>
　即謂大射之禮三射樂作君乃就物耳燕禮附載燕<lb/>
　射語亦甚略然曰如鄉射之禮則亦至三射然後用<lb/>
<pb n="37b"/>
　樂何所據而知再射即以樂行乎<lb/>
士鹿中翿旌以獲<lb/>
　士用翿旌如君射於國中而命之射不敢自用其物<lb/>
　以儕於卿大夫也<lb/>
　<lb/>
　<lb/>
　<lb/>
　儀禮析疑卷五<lb/>
</p>
<p>
</p>
  </div>
</body>
</text>
</TEI>