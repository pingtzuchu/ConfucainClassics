<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋比事卷十一</head>
    <p>
<pb n="1a"/>
欽定四庫全書<lb/>
　春秋比事卷十一　　　　　宋　沈棐　撰<lb/>
　　　郊總論<lb/>
郊祀之禮尚矣按禮天子以冬至祭上帝又祈榖于上<lb/>
帝于郊故謂之郊皆天子之禮也魯自僖公以來終於<lb/>
春秋例皆用郊先儒謂成王賜周公以天子之禮樂故<lb/>
魯得用郊則魯之郊非魯罪也故春秋不譏魯郊特因<lb/>
其失禮而書之以貶其潰亂先王之典耳是不然記曰<lb/>
<pb n="1b"/>
魯之郊禘周公其衰矣則魯郊非禮也成王以周公有<lb/>
大?勞故於?也賜魯用天子之禮樂以祀周公成王<lb/>
固未免失禮然特周公之廟得用之而已後世子孫?<lb/>
春秋之季禮法廢壞因而僭侈遂於?廟皆用天子之<lb/>
禮且僭郊焉其實成王未嘗許魯以郊謂魯得用郊者<lb/>
非也?者又謂魯之僭禮自??桓及莊經未嘗書郊<lb/>
而特始於僖公季年豈僖公首為僭亂之階耶?春秋<lb/>
之作所以正典禮嚴分際也而典禮之辨猶深望於賢<lb/>
<pb n="2a"/>
者故其責之也亦重觀?桓以來考仲子之?丹楹刻<lb/>
桷僭慢典禮無所不至則循前軌僭用郊祀?無足?<lb/>
者僖公遵伯禽之法復周公之宇脩泮?而禮教興伐<lb/>
淮夷而兵威振在?公之中最為賢者固當矯拂前人<lb/>
之愆以正先王之墜典而因仍不革自蹈僭瀆之罪是<lb/>
可深責故春秋書郊首於僖公若曰魯之郊自僖公?<lb/>
之也然先王之制卜郊卜牛養牲免牲及望祭山川載<lb/>
於經籍自有常典而春秋所用大抵各立私意肆行一<lb/>
<pb n="2b"/>
時故或用郊之不時或郊而屢卜或養牲不謹或免牲<lb/>
非禮或不應望而望於先王典禮無一不失春秋詳書<lb/>
其事非特譏郊之僭且罪其紊亂舊章而不顧也請按<lb/>
禮言之　夫祈榖之郊禮以孟春?周之三月也郊用<lb/>
辛日故以二月卜三月上辛不吉則卜中辛又不吉則<lb/>
卜下辛所謂吉事先近日也今?公書郊則以四月五<lb/>
月九月未嘗書三月焉所謂用郊之不時者此也　凡<lb/>
卜三旬皆不吉則不郊今書?公郊或四卜或五卜皆<lb/>
<pb n="3a"/>
為過禮唯襄七年三卜郊不從乃免牲雖卜郊之數合<lb/>
禮而免牲又非矣所謂郊而屢卜者此也　禮曰養牲<lb/>
必在滌三月故自周之十一月下旬而養牲至二月中<lb/>
旬而牲成故得以二月下旬備三月上辛之用詩曰秋<lb/>
而載嘗夏而福衡言謹牲如此今或郊牛之口傷或兩<lb/>
書鼷?食郊牛角見不能謹牲以嚴郊祀以致牲牷不<lb/>
備或郊禮遂廢所謂養牲之不謹者此也　凡不郊皆<lb/>
卜免牲吉則免之不吉但不郊而已禮曰卜之不吉則<lb/>
<pb n="3b"/>
繫日而待庀<hi>牲庀具待明年用</hi>然後左曰之今或郊不<lb/>
從而遂免牲或鼷?食之而遂免牛用見牲不待庀既卜<lb/>
而免牛不得成牲而用所謂牲之非禮者此也　?者<lb/>
謂春秋之義郊後必望祭不郊則不當望凡書猶三望<lb/>
者皆非禮今書望者三皆以不郊而用之故經曰猶猶<lb/>
者可以己之辭也夫既不郊則望亦已矣今不郊而猶<lb/>
三望用見?公馮祭祀以徵福於神而不知反為失禮<lb/>
所謂不應望而望者此也然祭之辨牲牛之義?者?<lb/>
<pb n="4a"/>
皆不同榖梁謂牲曰牲傷曰牛未牲曰牛公羊亦云傷<lb/>
者曰牛左氏曰牛卜日曰牲公榖之?以經於卜郊則<lb/>
曰牲牛傷則曰牛且以定十五年哀元年有改卜牛之<lb/>
文雖非傷而亦曰牛則以未牲故也三家之?以經?<lb/>
之似或可取若以左氏謂牛卜日曰牲書卜郊不從者<lb/>
屢矣或書乃免牲夫卜既不從則曰不協吉用之牛當<lb/>
不得謂之牲矣而經何以書免牲乎然則左氏之傳不<lb/>
如二家之長也?者又謂卜而養之曰牛養成而將用<lb/>
<pb n="4b"/>
之曰牷攷之經曰此義或然乃望祭之義或以謂禮天<lb/>
子祭天諸侯祭土天子有方望之事無所不祭諸侯山<lb/>
川有不在封?者則不祭則望祭諸侯所得用魯雖不<lb/>
當郊而猶望也攷之周官言四圭有邸以祀天旅上帝<lb/>
兩圭有邸以祀地旅四望則四望為天子之事者也夫<lb/>
天子四望則諸侯三望?不為僭矣然則為今之?望<lb/>
祭者諸侯所得行特不得因郊而望也范?以三望為<lb/>
海岱淮公羊謂泰山河海杜預以為分野之星及國中<lb/>
<pb n="5a"/>
山川以意攷之三傳皆未為得?天子祭四方諸侯不<lb/>
得用天子禮故缺其一而二之耳經自僖公終於定哀<lb/>
書郊書望書免牲書免牛凡此皆譏其失禮也而獨於<lb/>
成十七年九月辛丑用郊曰用之者以九月尤非用郊<lb/>
祭之時成公於此而郊見其僭亂尤甚故?異其文甚<lb/>
之也至於定哀二公止兩書郊皆不言卜與用則以當<lb/>
時之卜既從而後郊於禮為近所書止不時耳嗚呼典<lb/>
禮之大莫大於郊自周之衰禮法廢壞先王之制掃地<lb/>
<pb n="5b"/>
殆盡聖人傷其紊亂不可復救將親行而未得故垂意<lb/>
於筆削之間使天下後世知禮之不可僭也噫孰謂褒<lb/>
貶為虛文哉<lb/>
　　　雩論<lb/>
按周官旱暵則舞雩者旱祭之名然天子雩乎上帝用<lb/>
盛樂故稱大雩諸侯雩乎境?山川其禮樂殺于天子<lb/>
則不得謂之大雩矣而春秋於?公之年書大雩者二<lb/>
十有一以諸侯而用天子之禮其僭亂可知矣凡書之<lb/>
<pb n="6a"/>
意皆謂此也左氏謂龍見而雩過則書之又曰書不時<lb/>
也公羊謂言雩則旱見言旱則雩不見凡書者記?也<lb/>
榖梁以謂雩月正也雩得雨曰雩不得雨曰旱又曰冬<lb/>
無為雩又曰秋大雩非正也毛澤未盡人力未竭未可<lb/>
以雩也月雩正也其時窮人力盡然後雩雩之正也何<lb/>
謂其時窮人力盡是月不雨則無及矣是年不艾則無<lb/>
食矣雩者為旱請也古之人重請以為非遜也夫左氏<lb/>
以為龍見而雩則建巳之月也凡於是月而雩則為常<lb/>
<pb n="6b"/>
禮故經不書六月雩而至於他月則書之所以譏其過<lb/>
禮也夫先王之制雩禮急於為民而已天時不雨害民<lb/>
稼穡則雩之可也何必拘於建巳之月使必建巳之月<lb/>
然後為正則他月有旱暵之?先王豈有拘於禮文坐<lb/>
視民之饑饉而不恤哉此左氏之?非也公羊謂記?<lb/>
是又失聖人之?夫春秋之書?異自有常文若大水<lb/>
大旱載於經者多矣聖人豈以祭祀之禮記?異乎此<lb/>
公羊之?亦非也榖梁以月雩為正時雩非正夫為民<lb/>
<pb n="7a"/>
父母救民之急將匍匐之不暇而日毛澤未盡人力未<lb/>
竭以行其區區之遜不亦鄙哉此榖梁之?亦非也?<lb/>
凡雩者為旱禱也一月之旱故雩書月一時之旱故雩<lb/>
書時以是論之?皆為未得然書雩之例時月而不日<lb/>
唯昭公季年八月上辛大雩季辛又雩一月之間兩書<lb/>
雩且曰又者公羊謂聚?以逐季氏此似得其意而未<lb/>
盡?者曰僭禮瀆禮皆常談也考之經是時昭公失位<lb/>
季氏專權國人不與故兩舉而行祭祀以市愛民之譽<lb/>
<pb n="7b"/>
求免禍而已是以春秋兩書而疾之嗚呼古者先王修<lb/>
德應天勤恤民?無或豫怠是以雨暘得時得時而民<lb/>
康阜不幸水旱之?出於非常則至誠惻怛形於祭祀<lb/>
所以存事天愛民之心而已豈區區恃以要僥倖之福<lb/>
哉春秋之時暴君汙吏殘民以逞干戈相?賦斂百出<lb/>
徭役無時使斯民困於塗炭?亦極矣方且舉祭祀之<lb/>
虛文以愚其國人吁可笑哉<lb/>
　　　禘論<lb/>
<pb n="8a"/>
按禮記曰禮不王不禘王者禘其祖之所自出以其祖<lb/>
配之則諸侯不得用禘明矣?禘者先王立始祖之廟<lb/>
猶為未盡追?尊先之義故又追始祖所出以追配之<lb/>
以其祖配之者為於始祖廟祭之即以始祖配祭也成<lb/>
王追寵周公賜之重祭故魯得用禘魯之用禘?於周<lb/>
公之廟而上及文王即周公所出故也此祭唯得於周<lb/>
公之廟用之　而閔公時遂僭於莊公之廟故經於閔<lb/>
二年書夏五月吉禘於莊公譏其不當吉又不當禘于<lb/>
<pb n="8b"/>
莊也夫三年之喪致新死之主於廟廟之?祖當遷入<lb/>
太祖之廟因是大祭以審昭穆是之謂禘莊公喪制未<lb/>
闋而?立廟廟成而吉祭又不於太廟故詳書以示譏<lb/>
左以為速公羊以為言吉者未可以吉未三年也其言<lb/>
莊公在三年之中未可以稱?廟也榖曰吉禘者不吉<lb/>
者也譏喪事未畢而舉吉祭三家之?其意略同然知<lb/>
未吉之不可禘而不知禘之不可用於魯?私用之於<lb/>
莊公乎則其僭天子之分亂天王之典於此甚矣　僖<lb/>
<pb n="9a"/>
八年秋八月禘于太廟用致夫人左氏謂禘而致哀姜<lb/>
非禮也凡夫人不薨于寢不殯于廟不訃于同不祔于<lb/>
姑則弗致也公羊謂夫人何以不氏譏以妾為妻也?<lb/>
脅于齊媵女之先至者也榖梁謂用者不宜用者也致<lb/>
者不宜致者也不以氏姓非夫人也立妾之詞也攷榖<lb/>
梁之意以為成風然成風之薨在成四年則安得於未<lb/>
死之前而致之於廟乎無是理也公羊之意以為僖公<lb/>
本聘於楚楚女為嫡而齊女為媵齊先致其女脅僖公<lb/>
<pb n="9b"/>
使立為嫡故僖公從之是年因禘而使之廟見夫僖公<lb/>
賢君非桓莊比也安肯背禮違義以妾為妻而亂嫡之<lb/>
分哉是皆未然惟左氏以為哀姜此為近當按哀姜以<lb/>
僖公元年薨于夷二年葬則八年致之于廟實哀姜也<lb/>
然哀姜交通慶父幾危魯統淫而被?得罪宗廟不薨<lb/>
于寢且非莊公之嫡室於禮不應致而僖公以其子閔<lb/>
公嘗立為君故追尊之殊不知其失禮也故經書夫人<lb/>
而不稱名氏明言哀姜之非正不得為夫人也探僖公<lb/>
<pb n="10a"/>
之意若謂哀姜成風皆非正嫡使哀姜得致則成風之<lb/>
薨亦可祔于太廟以尊其母曲全人子之孝而不知僭<lb/>
慢典禮為春秋之罪人?亦未之思也先儒又謂成風<lb/>
僖公妾母嫁非廟見不得與祭僖公既君欲尊其母故<lb/>
因禘用夫人之禮致于太廟使之與祭其?亦迂似非<lb/>
筆削之?<lb/>
　　　烝嘗<lb/>
詩曰礿祠烝嘗則烝嘗常祀也先儒謂凡宗廟之祀有<lb/>
<pb n="10b"/>
常雖或失時亦非大故故皆不書其失禮及失禮之大<lb/>
者乃書春秋二百四十二年?十二公於四時常祀豈<lb/>
無失禮失時聖人?而不書?以其事?而其罪小可<lb/>
得而?略也獨桓八年兩書烝一書嘗者攷公榖之大<lb/>
意或以譏黷祀或以譏不恭左則又以嘗為不害皆未<lb/>
盡筆削之??桓有??之大惡不可以祀先君聖人<lb/>
囚其失禮而特書之所以重其惡也<lb/>
　　　逆祀從祀<lb/>
<pb n="11a"/>
按文二年八月丁卯大事於太廟躋僖公?以親言之<lb/>
則僖為閔之兄以義言之則閔為僖之君且先當國則<lb/>
僖不可先閔明矣文公欲尊其父乃欲躋於閔雖欲遂<lb/>
已私意行之不恤而不知亂君臣之分紊昭穆之序其<lb/>
黷禮傷教適貽萬世之譏耳故春秋明書以貶之其實<lb/>
禘也而變文曰大事?祭祀之禮莫大於禘故聖人大<lb/>
其事者所以重文公之惡且僖公之薨喪制未終未應<lb/>
吉禘而遽用大事之禮其罪可知矣彼公榖以為祫祭<lb/>
<pb n="11b"/>
非也定八年從祀先公左氏謂季寤公鉏極公山不狃<lb/>
皆不得志於季氏叔孫輒無寵於叔孫氏陽虎欲去三<lb/>
桓以寤更季氏以叔孫輒更叔孫氏已更孟氏冬順祀<lb/>
先公而祈焉欲以取媚於神公羊謂從祀者順祀也榖<lb/>
梁謂貴復正三?皆復文公之逆祀左氏猶為詳覈?<lb/>
當時陽虎竊國之柄鴟張虎踞莫敢誰何以定公之為<lb/>
君季孫之執政皆制於其手故雖典禮之重而一陪臣<lb/>
敢正之然豈陽虎之賢知昭穆之紊不可不正而舉明<lb/>
<pb n="12a"/>
廢典於?世之後哉其實要譽國人覬魯之歸已耳故<lb/>
經於從祀先公繼書曰?竊?玉大弓則知順祀之事<lb/>
出於陽虎可知矣嗚呼魯之?公當春秋衰亂之時先<lb/>
王禮法殘壞已久故遂肆行而莫之顧?公考仲子之<lb/>
?莊公丹楹刻桷閔公于未吉而禘莊公僖公於禘祭<lb/>
而致夫人於廟文公則又躋其父於閔之上其視先王之<lb/>
禮所與存者幾何不幸後世陪臣僭亂雖從祀復正之<lb/>
舉而出於陽虎不出於定公適以見魯之削弱實重當<lb/>
<pb n="12b"/>
時之禍耳夫子一切傷之不忍明言其然故止曰從祀<lb/>
先公異乎躋僖之文所以示悼魯之意歟<lb/>
　　　宗廟<lb/>
宗廟之制尚矣先王雖盡孝思之誠重追?之禮然宗<lb/>
廟制度自有降等非所立者不敢以私意創之非所?<lb/>
者不敢以僭侈亂之守其典秩無所?損而孝敬已寓<lb/>
乎其間矣後世人君昧於禮法或以妾母而考?或以<lb/>
奢侈而過制或以?祖而立廟敗典亂常取譏後世將<lb/>
<pb n="13a"/>
以為孝適所以黷其先君也故春秋明書以示譏不少<lb/>
?焉請得而論之　?五年考仲子之?公羊曰考猶<lb/>
入室也始祭仲子也桓未君則曷為祭仲子?為桓立<lb/>
故為祭其母也然則何言爾成公意也榖梁曰考者成<lb/>
之為夫人也禮庶子為君其母築?使公子主其祭於<lb/>
子祭於孫止仲子者惠公之母?孫而脩之非禮也按<lb/>
左氏惠公元妃孟子孟子卒繼室以聲子生?公又娶<lb/>
宋武公女是為仲子生桓公則仲子惠公之妾桓公之<lb/>
<pb n="13b"/>
母也禮諸侯無再娶則仲子不得為夫人?以桓故遂<lb/>
考仲子之?使上同於夫人其失甚矣　莊二十三年<lb/>
丹桓?楹二十四年刻桓?桷左曰皆非禮也御孫諫<lb/>
曰儉德之共侈惡之大先君有共德而君納諸大惡無<lb/>
乃不可乎榖曰禮天子諸侯黝堊大夫蒼士黈丹楹非<lb/>
禮也天子之桷?之礱之加?石焉諸侯?之礱之大<lb/>
夫?之士?本刻桷非正也夫人所以崇宗廟也取非<lb/>
禮與非正斥言桓?以惡莊也?公將納齊女為夫人<lb/>
<pb n="14a"/>
故?宗廟示夸侈以為廟見之美觀意不在宗廟也今<lb/>
按成三年新??新廟切近不忍稱其諡故曰新??<lb/>
此斥言桓?惡莊公不子忘父之怨侈宗廟以夸?女<lb/>
也榖梁之??得其意　成六年立武?左曰季文子<lb/>
以?之功立武?非禮也聽於人以救其難不可以立<lb/>
武立武由己非由人也公榖皆曰立者不宜立也非禮<lb/>
也?武公去成公已十二世矣在天子七廟諸侯五則<lb/>
武公之?其?已久宗廟有常故不言立此特言立其<lb/>
<pb n="14b"/>
失禮可知原當時之意?以?之戰大敗齊師故至此<lb/>
年立?以告成事夫借人之威以伐強國雖幸一勝尤<lb/>
當兢兢然以後患為慮可也何至僭越禮制立宗廟以<lb/>
夸僥倖之功哉　定元年六月立煬?左曰昭公出故<lb/>
季平子請禱於煬?公榖曰立者不宜立也?煬公伯<lb/>
禽之子去定公二十世矣其遼?又非武公比也立武<lb/>
?且不可而?去武公之尤?者乎此左氏以季子逐<lb/>
君遂附會其?為季子立之然經無他文左氏之?未<lb/>
<pb n="15a"/>
必然也嗚呼禮莫大於?廟罪莫重於侈僭以是而律<lb/>
春秋之君皆得罪於聖人也然而天下之事謹之在始<lb/>
始之不謹而救其末流則無及矣觀魯之?公失禮僭<lb/>
度實始於?公惟其考?於先是以後世乎孫承其侈<lb/>
汰?襲而行之恬然莫恤則春秋譏首惡?何逃焉<lb/>
　　　?室<lb/>
昔僖公脩泮?復閟?春秋不書而魯頌歌之後世以<lb/>
為疑曰春秋嚴?室重土功而僖公之事經?不書豈<lb/>
<pb n="15b"/>
孔子私之耶春秋所筆削者以其勞民而妄作也興廢<lb/>
復古有國先務如是而用民力乃所當用而已若僖公<lb/>
者又何譏焉詳觀春秋?室之制或新之或?之屢書<lb/>
於?皆所以抑僭侈存禮法也請具論之　莊二十九<lb/>
年春新延廄左曰書不時也凡馬日中而出日中而入<lb/>
公羊曰譏脩舊也凶年不脩榖曰延廄法廄也何為書<lb/>
古者人君必時視民之所勤民勤於力則功築罕民勤<lb/>
於財則貢賦少民勤於食則百事廢冬築郿春新延廄<lb/>
<pb n="16a"/>
以其用民力者為已悉矣?當莊公之時連歲?咎而<lb/>
功築屢興二十八年冬大無麥禾臧孫告糴于齊則民<lb/>
方饑饉延廄既壞未脩可也奈何不愛民力而遽新之<lb/>
昔廄焚子退朝曰傷人乎不問馬?君子重人命賤畜<lb/>
?仁人之心也今莊公不以民困為念而以新廄為急<lb/>
其輕重倒置惡亦甚矣　僖二十年春新作南門左曰<lb/>
書不時也凡啟塞從時公羊曰譏也門有古常也榖曰<lb/>
作為也有加其度也非作也南門法門也?城郭門?<lb/>
<pb n="16b"/>
皆有舊制壞即脩之今書者譏其汰侈輕民力改舊制<lb/>
也按延廄不言作此言作者改舊制可知矣　文十六<lb/>
年?泉臺公羊曰泉臺郎臺也築之譏?之譏先祖為<lb/>
之已?之不如勿居而已矣榖梁與公羊同義左氏之<lb/>
?妖妄不典公羊之?其義可取?春秋之意大抵惡<lb/>
勞民無補故雖?而亦譏之　定二年新作雉門及<lb/>
兩觀公羊曰言及兩觀?也言新作修大也譏不務乎<lb/>
公室也榖曰言新有舊也作為也有加其度也?雉門<lb/>
<pb n="17a"/>
兩觀天子之制先君居之既已非矣雉門兩觀之?天<lb/>
所以警戒于魯也定公當鑒天?裁損舊制無為僭越<lb/>
可矣今乃不恤天?又加其度作而新之其惡豈不甚<lb/>
哉嗚呼儉?室小寢廟宣王之美也自周東遷諸侯失<lb/>
禮專務夸侈無復先王之軌範夫以僖公之賢且猶新<lb/>
作南門貽僭天子之譏?莊定之庸君哉<lb/>
　　　正朔<lb/>
周官太史職曰頒告朔于邦國閏月詔王居門終月則<lb/>
<pb n="17b"/>
正朔之禮先王所甚重也夫天子頒朔諸侯受而藏之<lb/>
祖廟?月朝廟北面受而奉行之不可廢也久矣周衰<lb/>
天子正朔雖頒之邦國而諸侯專恣視為虛文鮮克奉<lb/>
行故子貢欲去告朔之餼羊孔子謂我愛其禮?當時<lb/>
怠於告朔名存實亡聖人之意不欲遽棄先王之禮姑<lb/>
欲存以示後世也是以春秋於歲之首年不以有事無<lb/>
事必書春王正月其間或不告朔或不視朔或權臣僭<lb/>
竊而必書正月或國君在外而不備正朔者皆具載於<lb/>
<pb n="18a"/>
春秋所以奉天時謹人事端本正始以立王法也請備<lb/>
論之　文六年閏月不告月猶朝於廟十六年夏五月<lb/>
四不視朔夫先王以閏月定四時成歲非閏無以正時<lb/>
非時無以作事非事無以厚生則閏雖積餘而成實生<lb/>
之本也春秋二百四十二年閏月固多矣未有書不告<lb/>
月獨文公書之者?公之年皆告月可知也文公怠棄<lb/>
國政以閏月為非時之正始廢此禮其失先王之意甚<lb/>
矣夫朝廟為告月也既不告月則無朝于廟可也文公<lb/>
<pb n="18b"/>
於可告而不告於不必朝而朝是以經書不告月猶朝<lb/>
于廟者惡其不告月而甚其朝廟以欺先君也諸侯奉<lb/>
行正朔國之大事文公既不告月又曰不視朔以廢邦<lb/>
國之常禮豈惟怠棄國政得罪於春秋哉?亦蔑有天<lb/>
子貽不臣之誅矣故經書四不視朔者深譏公之荒怠<lb/>
而慢上也雖然魯十二君其怠棄國政莫甚於文是以<lb/>
六年始以閏月廢告朔之禮其意猶以閏餘月可閔僖<lb/>
宣昭皆不當書春正月而春秋何以書之故知二家之<lb/>
<pb n="19a"/>
?皆曲論也嗟乎漢儒之論以正次王王次春王者上<lb/>
承天之所為下以正其所為故聖人筆削春秋於元年<lb/>
必書春王正月其意以謂正朔天子之禮邦國之重事<lb/>
不可不謹也夫書一正朔而足以抑強臣戒荒怠存典<lb/>
禮則春秋之?不亦?而顯也哉<lb/>
　　　書即位不書即位<lb/>
春秋之法猶嚴於授受之際故魯之?公嗣國繼統不<lb/>
以一時有事無事必書即位繫於春王正月所以端本<lb/>
<pb n="19b"/>
正始而謹國君之禮也然考之經?莊閔僖皆不書即<lb/>
位定書即位而不繫之正月何哉　??不書即位不<lb/>
成其為君也?桓皆庶子?長當立而要遜避之名猥<lb/>
欲授桓卒致羽父讒譖以成?逆是?之不能君也故<lb/>
春秋不書即位不與其君左氏以為攝公榖皆以為成<lb/>
公之意夫?當有國而春秋正名曰公安得為攝哉若<lb/>
以?有授桓之意而春秋成之則是聖人與其要名以<lb/>
?後世之僭亂非所以立大法也先儒又謂?公自立<lb/>
<pb n="20a"/>
不由王命故不書即位則?公之立皆由王命乎　莊<lb/>
公不書即位杜謂父?母出不忍行即位之禮榖亦曰<lb/>
先君不以其道終則子不忍即位二家之?雖明而未<lb/>
盡?莊公父?不復母淫不制失子之道以?於先君<lb/>
故春秋不書其即位不與其繼桓之統也　閔僖不言<lb/>
即位以閔為國亂以僖為公出公榖皆謂繼?君不言<lb/>
即位如公榖?則子般未成為君安得謂之繼?君乎<lb/>
謂?君不言即位則桓宣書即位何也?閔僖之時國<lb/>
<pb n="20b"/>
有慶父之難而變起倉卒不得備即位之禮故經不書<lb/>
然桓?君而立宣受?賊而立此皆背天理逆人倫負<lb/>
惡之大者宜春秋誅?使不得有國也又何以書乎?<lb/>
書之者所以著二公之惡也?雖要遜位之名莊雖失<lb/>
為子之道然未至於大惡至桓及宣忍受??之罪自<lb/>
求為君使春秋不書是?之也故特書二公即位以明<lb/>
其自立使蒙惡於萬世不可得而貸也公羊謂如公意<lb/>
榖梁謂與聞乎??得之矣　若夫定書即位不繫正<lb/>
<pb n="21a"/>
月則當時薨于乾侯越明年三月公喪始歸然後得備<lb/>
禮以即位故不繫之正月?據其實也或曰閔僖即位<lb/>
以國亂不書當昭公之薨季氏專權魯國無君亦亂矣<lb/>
則定何書耶?閔僖之時慶父作亂魯所易者三君國<lb/>
難始定肘腋之禍朝不冀夕非若無事之時得具典禮<lb/>
也季氏之權雖甚於慶父然不至於?逆其盤結魯國<lb/>
侵攘政柄為禍雖久亦不若慶父之變起於倉卒也是<lb/>
以定公得書即位不與閔僖等焉嗚呼國君之立莫重<lb/>
<pb n="21b"/>
乎其始正也始立以正猶以不正繼之?以不正立者<lb/>
乎是以春秋於人君即位必謹書於冊間有不正則變<lb/>
文示義使天下萬世知所戒懼不得以非正立也然則<lb/>
後之有國者盍以春秋為戒<lb/>
　<lb/>
　<lb/>
　<lb/>
　春秋比事?十一<lb/>
</p>
<p>
</p>
  </div>
</body>
</text>
</TEI>