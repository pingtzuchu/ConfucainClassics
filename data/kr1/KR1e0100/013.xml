<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀左日鈔補卷上</head> <lb/>
    <p>
<pb n="1a"/>
欽定四庫全書<lb/>
　讀左日鈔補卷上<lb/>
　　　　　　　　　　　　　吳江朱鶴齡撰<lb/>
　　?公<lb/>
元年謂之鄭志<lb/>
　按莊公為人多忌而好名其志豈真欲殺段特欲甚<lb/>
　其罪而出之爾左氏譏失教也與詩序不勝其母以<lb/>
　害其弟持論甚平辨詳春秋集說及詩經通義<lb/>
<pb n="1b"/>
五年則公不射<lb/>
　疏肉登於俎公則射之此云不登於俎不登於器者<lb/>
　謂田獵之時小禽小獸不可升於宗廟之俎皮革之<lb/>
　屬不可以飾法度之器者則君不親射之此劉炫之<lb/>
　說　周禮?人凡祭祀共其魚之?薧特牲少牢之<lb/>
　禮皆有魚為俎實今公觀魚非為祭祀故臧孫非之<lb/>
使曼伯與子元潛軍軍其後<lb/>
　顧炎武曰按子元疑即厲公之字昭十一年申無宇<lb/>
<pb n="2a"/>
　之言曰鄭莊公城櫟而寘子元焉使昭公不立杜氏<lb/>
　以為?是一人厲公因之以殺曼伯而取櫟非也蓋<lb/>
　莊公在時即以櫟為子元之邑如重耳之蒲夷吾之<lb/>
　屈故厲公於出奔之後取之特易而曼伯則為昭公<lb/>
　守櫟者也九年公子突請為三覆以敗戎桓五年子<lb/>
　元請為二拒以敗王師固即厲公一人而或稱名或<lb/>
　稱字耳合三事觀之可以知厲公之才略而又資之<lb/>
　以巖邑能無篡國乎<lb/>
<pb n="2b"/>
十一年周之宗盟異姓為後<lb/>
　疏宗盟杜無明解服?以為同宗之盟得之天子盟<lb/>
　諸侯令其同?王室未聞離逖異姓但周人貴親先<lb/>
　序宗族故謂之宗盟盟則同姓在先朝則各從其爵<lb/>
　　異姓為後者謂王官之伯降臨諸侯以王命而盟<lb/>
　者耳其春秋之世狎主齊盟者不復先姬姓也<lb/>
師出臧否亦如之<lb/>
　疏臧否謂善惡得失也　按春秋之初師出貴有名<lb/>
<pb n="3a"/>
　不言勝敗而言臧否者以理之曲直兵之?弱舉其<lb/>
　本末來?史臣因據以書之於?非徒勝敗之謂也<lb/>
立桓公而討寪氏有死者<lb/>
　顧炎武曰言非有名位之人蓋?者爾如司馬昭族<lb/>
　成濟之類杜氏云欲以?君之罪加寪氏而復不能<lb/>
　正法誅之非也<lb/>
　　桓公<lb/>
二年孔父嘉為司馬<lb/>
<pb n="3b"/>
　顧炎武曰杜氏以孔父名而嘉字非也孔父字而嘉<lb/>
　其名按家語本姓篇曰宋湣公生弗父何何生宋父<lb/>
　周周生世子勝勝生正考父考父生孔父嘉其後以<lb/>
　孔為氏然則仲尼氏孔正以王父之字而楚成嘉鄭<lb/>
　公子嘉皆字子孔亦其證也<hi>?文孔?乙?子乙至而得子嘉美之也故古</hi>
　<hi>人名嘉字子孔</hi>鄭康成注士喪禮曰某甫字也若言山甫孔<lb/>
　甫<hi>甫父通</hi>是亦以孔父為字劉原父以為己名其君於<lb/>
　上則不得字其臣於下竊意春秋諸侯卒必書名而<lb/>
<pb n="4a"/>
　大夫卒命卿稱字無生卒之?<hi>劉原父亦云大夫再命稱名三命稱字</hi>
　亦未嘗以名字為尊卑之分桓十一年鄭伯寤生卒<lb/>
　?鄭莊公宋人執鄭蔡仲<hi>杜氏以仲為名而足字亦拘於例也</hi>十七年<lb/>
　蔡侯封人卒蔡季自陳歸于蔡名其君於上字其臣<lb/>
　於下也昭二十二年劉子單子以王猛居於皇劉子<lb/>
　單子以王猛入于王城二十三年尹氏立王子朝二<lb/>
　十六年尹氏召伯毛伯以王子朝奔楚爵其臣於上<lb/>
　名其君於下也然則孔父亦必其字而學者之疑可<lb/>
<pb n="4b"/>
　以渙然釋矣　君之名變也命卿之書字常也重王<lb/>
　命亦所以尊君也　愚按杜氏以父為名嘉為字特<lb/>
　拘於古例之失至云孔父有罪而稱名則於義尤舛<lb/>
　辨詳集說<lb/>
靖侯之孫欒?傅之<lb/>
　註靖侯桓叔之?祖父疏按晉世家靖侯生僖侯僖<lb/>
　侯生獻侯獻侯生穆侯穆侯生桓叔是靖侯為桓叔<lb/>
　?祖父非謂?祖之父也<lb/>
<pb n="5a"/>
六年公與文姜宗婦命之<lb/>
　注蓋同宗之婦疏以上所引皆?則文襄二年?齊<lb/>
　姜傳曰齊侯使諸姜宗婦來送?諸姜是同姓之女<lb/>
　知宗婦是同宗之婦也公與夫人共命之故使宗婦<lb/>
　侍夫人<lb/>
不以國<lb/>
　顧炎武曰注云國君之子不自以本國為名焉有君<lb/>
　之子而自名其國者乎謂以列國為名若宣公名宋<lb/>
<pb n="5b"/>
　哀公名蔣<lb/>
十年虢仲譖其大夫詹父於王<lb/>
　注虢仲王卿士詹父屬大夫疏周禮每卿之下皆有<lb/>
　屬大夫傳言譖其大夫知是屬己之大夫非虢大夫<lb/>
　也若虢大夫虢仲自得罪之無為譖之於王且若虢<lb/>
　人不得以王師伐虢也<lb/>
十五年六月己亥昭公入<lb/>
　按經書鄭世子忽則突之篡明矣杜氏之論殊乖大<lb/>
<pb n="6a"/>
　義辨詳集?及詩經通義<lb/>
十六年?子載其旌以先<lb/>
　疏世家云與太子白旄而?盜曰見白旄者殺之蓋<lb/>
　以白旄為旌也<lb/>
　　莊公<lb/>
十一年宋公靳之<lb/>
　注戲而相愧曰靳公羊傳宋萬與閔公博婦人皆在<lb/>
　側萬曰甚矣魯侯之淑魯侯之美閔公矜此婦人妒<lb/>
<pb n="6b"/>
　其言曰此虜也魯侯之美惡乎至萬怒搏閔公?其<lb/>
　脰是戲而相愧之事也<lb/>
十三年冬盟于柯始及齊平也<lb/>
　按柯之盟左傳不詳其故公榖皆載劫盟事公羊云<lb/>
　曹子蓋曹沬也榖梁直云曹劌劌之論戰與諫觀社<lb/>
　不類劫壇者太史公好奇遂以列刺客之首王伯厚<lb/>
　深疑之辨詳集說<lb/>
十四年莊公之子猶有八人<lb/>
<pb n="7a"/>
　顧炎武曰注云莊公子?惟見四人子忽子亹子儀<lb/>
　並死獨厲公在八人名字記傳無聞按猶有八人者<lb/>
　除此四人之外尚有八人見在也桓十四年鄭伯使<lb/>
　其弟語來盟?稱其字曰子人亦其一也<lb/>
十九年楚人以為大閽謂之大伯<lb/>
　注若今之城門校尉官疏周禮天官閽人掌守王?<lb/>
　中門之禁天官掌戮墨者使守門刖者使守囿則閽<lb/>
　不使刖而鬻拳為閽者地官有司門下大夫二人掌<lb/>
<pb n="7b"/>
　授管鍵以?閉國門鄭?云若今城門校尉主王城<lb/>
　十二門此注亦云然蓋鬻拳本是大臣楚人以其賢<lb/>
　使典此職非為刑而役之當如地官之司門以主晨<lb/>
　昏開閉通名閽焉謂之伯者伯長也為門官之長也<lb/>
二十二年山嶽則配天<lb/>
　顧炎武曰注云得太嶽之權則有配天之大功非也<lb/>
　詩曰崧?維嶽駿極于天言天之?大惟山嶽足以<lb/>
　配之　林注云山嶽之大興雲降雨有配天之功此<lb/>
<pb n="8a"/>
　?勝杜<lb/>
二十五年夏六月辛未朔日有食之鼓用牲於社非常<lb/>
也<lb/>
　顧炎武曰周之六月夏之四月所謂正月之朔也然<lb/>
　則此其常也而曰非常者何蓋不鼓於朝而鼓於社<lb/>
　不用幣而用牲此所以謂之非常禮也杜氏不得其<lb/>
　說而云以長?推之是年失閏辛未實七月朔非六<lb/>
　月也此則咎在司?不當責其伐鼓矣又按惟正月<lb/>
<pb n="8b"/>
　之朔以下乃昭十七年季平子之言今載於此或恐<lb/>
　有誤<lb/>
凡天災有幣無牲<lb/>
　疏日月食大水天之見異所以譴?人君非為求人<lb/>
　飲食既遇天災即當?請是故有幣無牲若亢旱?<lb/>
　時霖雨不止然後禱祀?神設禮以祭祭必有牲雲<lb/>
　漢詩靡愛斯牲是也<lb/>
非日月之眚不鼓<lb/>
<pb n="9a"/>
　注月侵日為眚疏杜但據日食為說傳文日月並言<lb/>
　則月食亦有鼓周禮太僕云凡軍旅田役贊王鼓救<lb/>
　日月亦如之是日食月食皆有?也榖梁傳天子救<lb/>
　日置五麾陳五兵五鼓諸侯置三麾陳三鼓三兵大<lb/>
　夫擊門士擊柝<lb/>
三十二年初公築臺臨黨<hi>音掌</hi>氏<lb/>
　注黨氏魯大夫　按哀十一年傳俟於黨氏之溝注<lb/>
　云黨氏溝朝中地名彼黨氏當即此黨氏而杜氏異<lb/>
<pb n="9b"/>
　釋蓋黨氏本魯大夫之家偪近公朝後其地遂名為<lb/>
　黨氏之溝耳<lb/>
　　閔公<lb/>
元年趙夙御戎畢萬為右<lb/>
　疏趙世家夙生共孟孟生衰晉語云趙衰先君之戎<lb/>
　御趙夙之弟也杜以夙為衰兄從晉語也魏世家畢<lb/>
　萬生武子世本畢萬生芒季季生武仲州州即?也<lb/>
　杜以萬為?之祖父從世本也<lb/>
<pb n="10a"/>
安而能殺<lb/>
　疏震之為殺傳無明文晉語云震車也震有威武故<lb/>
　為殺　林注屯之下卦有震震為雷霆擊物有殺之<lb/>
　象以坤承震之變故曰安而能殺<lb/>
二年立戴公以廬于曹<lb/>
　注其年卒而立文公疏戴公為君不過數十日耳以<lb/>
　滅而後興不是嗣位故成喪為諡年表亦以此年為<lb/>
　戴公元年文公繼之明年始稱元年<lb/>
<pb n="10b"/>
伐東山?落氏<lb/>
　注赤狄?種也疏狄有赤狄白狄成十三年傳云白<lb/>
　狄及君同州則白狄與秦相近在晉西此云東山當<lb/>
　在晉東故知此為赤狄?種也<lb/>
　　僖公<lb/>
元年諸侯救邢<lb/>
　注實大夫而曰諸侯總?國之辭　按公羊榖梁皆<lb/>
　以為齊師宋師曹師皆是侯伯身行杜氏以為實大<lb/>
<pb n="11a"/>
　夫將蓋拘於將卑師?稱師之例<lb/>
獲莒子之弟挐非卿也嘉獲之也<lb/>
　按非卿言非天子命卿也莒無大夫於例不得書經<lb/>
　特書獲莒挐所以嘉季子之功而大之也杜氏注及<lb/>
　公羊傳本明白林注乃云傳言非卿明挐在行非帥<lb/>
　師若非帥師何以在行也挐既非帥師何以特見于<lb/>
　經林本不學其注之謬誤多類此今不能悉辨<lb/>
二年齊寺人貂始漏師于多魚<lb/>
<pb n="11b"/>
　豎貂有寵此齊之禍本也是年桓公城楚丘服江?<lb/>
　左氏多鋪張霸功之盛忽伏此一語覺桓公氣燄索<lb/>
　然國家之事無重於軍機者此而洩之則他可知矣<lb/>
　後十七年桓公卒寺貂遂因?寵殺?吏而立公子<lb/>
　無虧齊以大亂正與此語?相接應筆力之?針神<lb/>
　之密開太史公無限法門<lb/>
四年昭王南征而不復<lb/>
　顧炎武曰注云不知其故而問之非也蓋齊侯以為<lb/>
<pb n="12a"/>
　楚罪而問之然昭王五十一年南征不復至今惠王<lb/>
　二十一年計三百四十七年此則孔文舉所云丁零<lb/>
　盜蘇武牛羊可并案者也<lb/>
五年登觀臺以望<lb/>
　周禮疏天子有靈臺諸侯有觀臺皆所以視天文馮<lb/>
　相氏掌天文之不變保章氏掌天文之變<lb/>
太伯不從<lb/>
　顧炎武曰不從者謂太伯不在太王之側爾史記述<lb/>
<pb n="12b"/>
　此文曰太伯虞仲太王之子也太伯亡去是以不嗣<lb/>
　以亡去為不從其義甚明杜氏誤以不從父命為解<lb/>
　而後儒遂傅合魯頌之文謂太王有翦商之志太伯<lb/>
　不從此與秦檜之言莫須有者何以異哉<lb/>
?之奇以其族行<lb/>
　晉語?之奇諫而不聽出謂其子曰將?矣吾不去<lb/>
　懼及焉以其帑適西山韋昭云西山國西界榖梁傳<lb/>
　則云挈其妻子以奔曹<lb/>
<pb n="13a"/>
八年秋禘而致哀姜焉<lb/>
　經書七月禘于太廟周七月今五月也榖梁傳注禮<lb/>
　記明堂位云季夏六月以禘禮祀周公於太廟雜記<lb/>
　又云孟獻子曰七月日至可以有事於祖七月而禘<lb/>
　獻子為之也按宣九年仲孫蔑如京師獻子始見經<lb/>
　襄十九年卒然則失禮非獻子所始明矣雜記之言<lb/>
　所未詳<lb/>
不殯於廟<lb/>
<pb n="13b"/>
　按檀弓殷朝而殯於祖周朝而遂?注云殷大殮之<lb/>
　後奉柩朝祖而遂殯於廟周殯於寢及?而後朝廟<lb/>
　據此則周禮不殯於廟矣此何以云不殯於廟則弗<lb/>
　致也蓋周人兼用殷禮如戎車之大白魯廟之白牡<lb/>
　養老之食禮皆是晉文公己卯卒庚辰將殯於曲沃<lb/>
　柩如牛鳴此當時殯廟之一證也杜氏云將?時以<lb/>
　殯朝廟此務合檀弓之說耳余竊以為不然禮記疏<lb/>
　引服氏云廟謂殯?鬼神所依謂之廟亦曲說　觀<lb/>
<pb n="14a"/>
　傳以殯廟次赴同祔姑之前必非言?時甚明<lb/>
九年凡在喪王曰小童<lb/>
　杜氏疑禮無稱小童者按顧命康王答?臣自謂眇<lb/>
　眇予末小子小童猶小子之稱<lb/>
十二年命曰泛舟之役<lb/>
　疏秦都雍雍臨渭晉都絳絳臨汾渭水從雍而東至<lb/>
　?農華?縣入河從河逆流而北上至河東汾?縣<lb/>
　乃東入汾逆流東行而通絳故杜云從渭水運入河<lb/>
<pb n="14b"/>
　汾也<lb/>
十五年晉侯許賂中大夫<lb/>
　晉語夷吾謂秦公子縶曰中大夫與我矣吾命之以<lb/>
　汾陽之田百萬?鄭與我矣吾命之以負蔡之田七<lb/>
　十萬<lb/>
賂秦伯以河外列城五東盡虢略<lb/>
　注河外河南也從河南而東盡虢界疏河自龍門而<lb/>
　南至華?而東晉在西河之東南河之北以河北為<lb/>
<pb n="15a"/>
　?河南為外虢略獻公所滅虢地之竟界也列城五<lb/>
　者自華山而東盡虢之東界其間有五城也傳稱許<lb/>
　君焦瑕是其二其餘不可知也解梁城則在河北非<lb/>
　河外五城之數<lb/>
秦伯伐晉卜徒父筮之吉曰其卦遇蠱<hi>至</hi>獲其雄狐<lb/>
　汪琬曰此蓋筮得蠱之?也互變震為諸侯千乘之<lb/>
　象也巽為進退去之象也三去者初二三三爻皆巽<lb/>
　也之卦成坎坎為狐巽為近利市三倍獲之象也故<lb/>
<pb n="15b"/>
　曰獲其雄狐或謂卜徒父所筮六爻皆不變者非也<lb/>
　夫果六爻不變何以不引彖辭觀晉語重耳入國筮<lb/>
　得泰必引小往大來之辭則可以知占例矣<lb/>
三敗及韓<lb/>
　愚謂此時秦師已涉河而東矣晉侯大軍雖未出安<lb/>
　知不先遣偏師逆戰而敗特小小剉?史文不詳耳<lb/>
　杜氏以為晉侯車三壞既失之劉炫謂秦伯之車三<lb/>
　敗尤不然秦伯之車何以無故而三敗既三敗矣何<lb/>
<pb n="16a"/>
　以遂深入韓地也<lb/>
張脈僨興<lb/>
　僨禮記注引作憤疏云言馬之血氣狡作憤怒也<lb/>
晉戎馬還濘而止<lb/>
　此即秦筮所云涉河侯車敗者也上文三敗與晉侯<lb/>
　車何涉<lb/>
十八年狄師還<lb/>
　顧炎武曰注云獨言狄還則邢留距?非也狄?而<lb/>
<pb n="16b"/>
　邢弱邢從狄而來伐者也言狄師還則邢可知矣其<lb/>
　下年?人伐邢蓋憚狄之?不敢伐而獨用師於邢<lb/>
　也注云邢不速退所以獨見伐亦非<lb/>
二十一年公欲焚巫?<lb/>
　按巫?注具二說檀弓云穆子問縣子曰天久不雨<lb/>
　吾欲暴?而奚若又曰吾欲暴巫而奚若則?與巫<lb/>
　是二人或?是也<lb/>
二十二年大司馬固諫曰<lb/>
<pb n="17a"/>
　顧炎武曰注以大司馬為莊公之孫公孫固非也大<lb/>
　司馬即司馬子魚固諫堅辭以諫也?三年言召大<lb/>
　司馬孔父而屬殤公焉桓二年言孔父嘉為司馬知<lb/>
　大司馬即司馬也文八年上言殺大司馬公子卬下<lb/>
　言司馬握節以死知大司馬即司馬也定十年公若<lb/>
　藐固諫曰知固諫之為堅辭以諫也　愚按亭林此<lb/>
　解與史記合公孫固之官司馬蓋與子魚先後為之<lb/>
　公羊傳述宋襄此事亦作公子目夷目夷歸守國及<lb/>
<pb n="17b"/>
　迎宋公復國事詳集說<lb/>
二十三年有三士足以上人<lb/>
　注三士狐偃趙衰賈佗晉語宋公孫固言於襄公曰<lb/>
　晉公子好善不厭父事狐偃師事趙衰而長事賈佗<lb/>
　此三人者實左右之公子居則下之動則諮焉傳文<lb/>
　前後從者五人不及賈佗偶遺之耳魏禧曰意五人<lb/>
　從公子在一時佗或稍後因而遺之<lb/>
二十四年晉侯求之不獲以?上為之田<lb/>
<pb n="18a"/>
　顧炎武曰蓋之推既?求之不獲未幾而死故以田<lb/>
　祿其子爾楚辭九章?此云思久故之親身兮因縞<lb/>
　素而哭之明文公在時之推已死史記則云聞其入<lb/>
　?上山中於是環?上山中而封之以為介推田號<lb/>
　曰介山然則受此田者何人乎於義有所未通矣<lb/>
好聚鷸冠<lb/>
　疏釋鳥云翠鷸李巡曰鷸一名翠其羽可以為飾郭<lb/>
　璞云似燕紺色生鬱林說文云翠青羽雀也<lb/>
<pb n="18b"/>
二十八年曰王謂叔父<lb/>
　禮記疏禮五官之長曰伯是職方也天子同姓謂之<lb/>
　伯父時晉文公為侯伯不稱伯父者以州牧之禮命<lb/>
　之也然昭九年云伯父惠公歸自秦而誘以來又云<lb/>
　我在伯父猶衣服之有冠冕皆曰伯父又以二伯之<lb/>
　禮稱之也周公分陜為二伯詩稱王曰叔父成王自<lb/>
　以本親命之晉文侯為伯書直云父義和不稱伯者<lb/>
　尤親之也<lb/>
<pb n="19a"/>
言非其地也<lb/>
　按陽樊溫原襄王雖以與晉猶為畿?之地故天子<lb/>
　得往狩焉傳於莊二十一年言王巡虢守文元年言<lb/>
　王在溫晉侯朝王於溫虢與溫皆王畿也可證是時<lb/>
　巡狩之禮雖廢而其名尚存襄王以後周地益狹人<lb/>
　并不知河陽之為王畿而傳亦以非其地言之矣<lb/>
二十九年陳轅濤塗秦小子憖<lb/>
　按經文陳人下有蔡人而傳無名字注云即?者夫<lb/>
<pb n="19b"/>
　?者不書經文固有此例傳主詳核豈以非卿而略<lb/>
　之況王人下臨晉卿主盟蔡何得以?者往?此恐<lb/>
　傳有闕文杜?為說耳<lb/>
三十年白黑形鹽<lb/>
　注白熬稻黑熬黍周禮疏爾雅有秬黑黍故知黑是<lb/>
　黍也<lb/>
三十一年重館人?曰<lb/>
　魯語說此事云獲地於諸侯為多臧文仲復命為之<lb/>
<pb n="20a"/>
　請曰地之多重館人之力也臣聞之曰善有章雖賤<lb/>
　賞也今一言而辟境其章大矣請賞之乃出而爵之<lb/>
三十二年中?爾墓之木拱矣<lb/>
　疏正義曰上?百二十?中?百下?八十按洪範<lb/>
　書傳與此同　觀此語知古人宰冢之木皆生前自<lb/>
　樹之櫬具即取諸此襄四年傳季孫為己樹六檟於<lb/>
　蒲圃東門之外注云欲自為櫬此可證也<lb/>
　　文公<lb/>
<pb n="20b"/>
元年于是閏三月非禮也<lb/>
　顧炎武曰古人以閏為?之餘凡置閏必在十二月<lb/>
　之後故曰歸餘于終考經文之書閏月者皆在?末<lb/>
　文公六年閏月不?月猶朝于廟哀公五年閏月?<lb/>
　齊景公是也而左傳成公十七年襄公九年哀公十<lb/>
　五年皆有閏月亦并在?末又經傳之文凡閏不言<lb/>
　某月者以言閏即?之終可知也今魯改?法置閏<lb/>
　三月故為非禮漢書律?志曰魯?不正以閏餘一<lb/>
<pb n="21a"/>
　之?為蔀首是也<hi>孟康曰當以閏盡?為蔀首今失正未盡一?便以為蔀首</hi>又<lb/>
　按漢書?帝紀後九月師古曰秦之?法應置閏者<lb/>
　總致之於?末蓋取左傳所云歸餘於終之意何以<lb/>
　明之據漢書表及史記漢未改秦?之前屢書後九<lb/>
　月是知?法故然　愚考?始於顓頊置閏在一?<lb/>
　之末堯?考中星定分至隨月置閏故四時不差秦<lb/>
　變三代之制復用顓頊?漢初因之至三統?成然<lb/>
　後復用堯?之舊據亭林云云則魯?即行顓頊?<lb/>
<pb n="21b"/>
　從前諸儒未有及此者觀春秋二百四十二年之間<lb/>
　惟兩書閏月皆在?終又不書閏某月則亭林之言<lb/>
　信矣然史官紀事之體雖則如是而置閏應在某月<lb/>
　當時?官必占候而知之如昭二十年二月己丑日<lb/>
　南至梓慎以是日望氛是也不然分至?閉茫然無<lb/>
　紀民事必爽其令而禴祠烝嘗亦何所憑以為時享<lb/>
　哉<hi>周四時之祭皆在夏正仲月</hi>
二年陳侯為?請成於晉執孔達以說<lb/>
<pb n="22a"/>
　顧炎武曰此即上文所謂我辭之者也執孔達以求<lb/>
　成也注謂晉不聽而變計更執孔達者非<lb/>
六年書曰晉殺其大夫侵官也<lb/>
　按榖梁所載襄公漏言事與左傳侵官不同今春秋<lb/>
　家多用之或兼取兩義詳集?<lb/>
十三年文子賦六月<lb/>
　顧炎武曰注云不欲適晉以傳考之但云成二國不<lb/>
　言公復適晉四月之詩當取亂離瘼矣維以?哀之<lb/>
<pb n="22b"/>
　意爾<lb/>
十五年請承命於亞旅<lb/>
　疏書牧誓司徒司馬司空亞旅傳云亞次也旅?也<lb/>
　?大夫其位次卿華孫不敢當卿故受大夫之宴<lb/>
伐鼓於社<lb/>
　注責??疏郊特牲云社祭土而主?氣也日食?<lb/>
　侵陽故責?以救日尚書傳云凡日食天子伐鼓於<lb/>
　社責上公也諸侯用幣於社請上公亦以請??也<lb/>
<pb n="23a"/>
　互相備<lb/>
　　宣公<lb/>
二年觸槐而死<lb/>
　公羊傳云俯而闚其?盾方食魚?勇士曰嘻子仁<lb/>
　人也入其大門無人焉入其閨無人焉上其堂無人<lb/>
　焉易也子為晉國正卿而食魚?儉也吾不忍殺子<lb/>
　吾亦不忍復見吾君矣遂刎頸而死與左氏稍異晉<lb/>
　世家略同左<lb/>
<pb n="23b"/>
提彌明死之<lb/>
　公羊傳作祈彌明於嗾獒之前云靈公欲觀盾利?<lb/>
　<hi>欲推刃殺之</hi>盾將進?彌明自下呼之而出不言彌明之<lb/>
　死晉世家作示眯明又云明反擊靈公伏士脫盾出<lb/>
　因?去則合靈輒事為一人誤也<lb/>
詛無畜?公子<lb/>
　疏國?因驪姬之亂乃設此詛檢傳文及國語文公<lb/>
　之子雍在秦樂在陳黑臀在周襄公之孫談在周是<lb/>
<pb n="24a"/>
　晉之公子悉皆出在他國成公今始革之<lb/>
亦為餘子<lb/>
　注亦治餘子之政疏言亦為餘子知餘子之官亦治<lb/>
　餘子之政令主?卿大夫適妻之次子也下云庶子<lb/>
　掌率公之戎車則公行不?庶子意卿大夫之妾子<lb/>
　亦餘子之官?之<lb/>
十二年待諸乎<lb/>
　林注言且待楚師之來與之戰乎<lb/>
<pb n="24b"/>
不以人子吾子其可得乎<lb/>
　言我不以善矢射他人之子吾子不可得<lb/>
作先君??成事而還<lb/>
　禮?子問稱古者師行必以遷廟生出載於齊車以<lb/>
　行每舍奠焉而後就舍作先君??成事謂祭?所<lb/>
　載主<lb/>
十四年於是乎有容貌采章嘉淑而有加貨<lb/>
　注言往共則來報亦備疏劉炫云采章加貨謂聘享<lb/>
<pb n="25a"/>
　獻國所有亦庭實也　按上文言小國之免於大國<lb/>
　也下文言謀其不免也則庭實加貨等皆屬賓言與<lb/>
　來報何與孔仲達每絀劉而伸杜吾無取焉<lb/>
十五年使解揚如宋<lb/>
　鄭世家云伯宗諫晉君毋伐楚乃求壯士得霍人解<lb/>
　揚字子虎誆楚令宋毋降解揚能成君命故史著其<lb/>
　地與字以傳之當以補注疏所未及<lb/>
十六年王享有體薦宴有折俎<lb/>
<pb n="25b"/>
　國語禘郊之事則有全烝王公立飫則有房烝親戚<lb/>
　宴享則有殽烝韋昭注禘郊之祭全其牲體而升於<lb/>
　俎謂之全烝立飫即享禮也禮之立成者為飫半解<lb/>
　其體而升於俎謂之房烝傳言體薦即房烝也親戚<lb/>
　宴享皆體解節折乃升於俎謂之殽烝<lb/>
公當享卿當宴<lb/>
　按周禮上公三享三宴侯伯再享再宴子男一享一<lb/>
　宴春秋時天子宴侯國之卿亦無不先行享禮者此<lb/>
<pb n="26a"/>
　以享宴分屬蓋各舉所重言之<lb/>
十七年齊頃<hi>音傾</hi>公帷婦人使觀之<lb/>
　按左氏不言卻克跛故笑杜元凱注有之蓋本公羊<lb/>
　傳卻克與臧孫許一跛一眇語榖梁又云季孫行父<lb/>
　?晉卻克眇?孫良夫跛曹公子手僂同時而聘於<lb/>
　齊齊使?者迓?者使眇者迓眇者使跛者迓跛者<lb/>
　使僂者迓僂者蕭同姪子處臺上而笑之聞於客客<lb/>
　不說而去此必好事者為之考經文則成二年四國<lb/>
<pb n="26b"/>
　同伐齊非同聘齊也王方麓有辨詳集說<lb/>
　續補<lb/>
　　桓公<lb/>
五年先偏後伍伍承彌縫<lb/>
　注司馬法車戰二十五乘為偏五人為伍以車居前<lb/>
　以伍次之承偏之隙而彌縫闕漏也顧炎武曰古車<lb/>
　戰之制營陳遇闕處仍以車補之周禮車僕掌闕車<lb/>
　之萃注闕車所用補闕之車也<hi>宣十二年?楚子使潘黨率游闕四十乘</hi>
<pb n="27a"/>
　<hi>注游車補闕者即闕車也</hi>魚麗陳先偏後伍伍承彌縫卒不隨車<lb/>
　遇闕即補斯已異矣大鹵之師魏舒?車以為行五<lb/>
　乘為三伍為五陳以相離專任步卒取其捷速然亦<lb/>
　必山林險阻之地而後可用也步不當騎于是趙武<lb/>
　靈王為胡服騎射之令而後世因之所以取勝者益<lb/>
　輕益速而一敗塗地亦無以自保然後知車戰之為<lb/>
　謀?矣<lb/>
　　莊公<lb/>
<pb n="27b"/>
七年星隕如雨與雨偕也<lb/>
　顧炎武曰星隕如雨言多也啖氏曰奔流者?如雨<lb/>
　之多也漢五行志成帝永始二年二月癸未夜過中<lb/>
　星隕如雨長一二丈繹繹未至地滅至雞鳴止谷永<lb/>
　對言春秋記異星隕最大自魯莊以來至今再見此<lb/>
　其證也不言石隕不至地也左氏云與雨偕也然則<lb/>
　無雨而隕將不為異乎<lb/>
　　僖公<lb/>
<pb n="28a"/>
十五年戰于韓原<lb/>
　顧炎武曰上言秦伯涉河下言及韓又曰寇深矣是<lb/>
　韓原在河東故杜氏解但云韓晉地史記正義引括<lb/>
　地志韓原在同州韓城縣西南非也愚按今韓城縣<lb/>
　在河西去河止十里春秋時為秦晉之界秦伯或由<lb/>
　此涉河必非獲晉侯處也古今地志之誤賴亭林始<lb/>
　正之韓原當在蒲?臨晉間今無考<lb/>
三十年昌歜<lb/>
<pb n="28b"/>
　顧炎武曰注昌歜昌蒲葅而釋文音在感反正義曰<lb/>
　齊有邴歜魯有公父歜其音為觸說文歜盛氣怒也<lb/>
　從欠蜀聲此昌歜之音相傳為在感反不知與彼同<lb/>
　異今考顧氏玉篇有<graphic n="KR2627" url="https://raw.githubusercontent.com/kanripo/KR-Gaiji/master/images/KR2627.png" mimeType="image/png"/>字徂感切昌蒲葅也然則傳<lb/>
　之昌<graphic n="KR2627" url="https://raw.githubusercontent.com/kanripo/KR-Gaiji/master/images/KR2627.png" mimeType="image/png"/>正合此字而唐人已誤作歜<hi>廣韻亦誤作歜</hi>是知南<lb/>
　北之學陸孔諸儒猶有不能?通哀公二十五年若<lb/>
　見之君將嗀之今本作?廣韻注曰說文從口蓋經<lb/>
　典之誤文又不自天?開成始矣<lb/>
<pb n="29a"/>
　　文公<lb/>
三年取王官及郊<lb/>
　顧炎武曰此在濟河焚舟之下則王官當在河東今<lb/>
　臨晉縣之西南七十里王官谷司空?記謂有王官<lb/>
　廢壘是也其下云遂自茅津濟則又踰中條過平陸<lb/>
　之東二十里?河而至陜州也地理甚明括地志以<lb/>
　王官在澄城則距河之西北二百餘里非是<lb/>
十二年二月叔姬卒不言杞?也<lb/>
<pb n="29b"/>
　按杞桓公在位最久至襄六年始卒安有一人之身<lb/>
　兩娶魯女皆字叔姬又皆被出之理傳蓋因經文連<lb/>
　書杞伯來朝子叔姬卒故以成四年歸叔姬事誤置<lb/>
　之此耳啖叔助吳幼清趙子常皆有辨詳集說<lb/>
　<lb/>
　<lb/>
　<lb/>
　讀左日鈔補卷上<lb/>
</p>
<p>
</p>
  </div>
</body>
</text>
</TEI>