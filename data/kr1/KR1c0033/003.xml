<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩演義卷三</head> <lb/>
    <p>
<pb n="1a"/>
欽定四庫全書<lb/>
　詩演義卷三<lb/>
　　　　　　　　　　　　　明　梁寅　撰<lb/>
　　鄘國風<lb/>
柏舟<lb/>
　舊?衛世子共伯蚤死妻共姜守義父母欲奪而嫁<lb/>
　之共姜作此以自誓焉<lb/>
汎彼柏舟在彼中河髧彼兩髦實維我儀之死矢靡他<lb/>
<pb n="1b"/>
母也天只不諒人只<lb/>
　興也因柏舟在中河而託興以言已志彼髧然兩髦<lb/>
　之下垂者實我之儀匹也兩髦者剪?夾囟<hi>信</hi>子事<lb/>
　父母之飾親死然後去之蓋指共伯也囟說文云甾<lb/>
　蓋也?則云男角女羈嚴氏云夾囟曰角兩髦也午<lb/>
　達曰羈三髻也之死矢靡它言雖至於死誓無他適<lb/>
　也母也天只不諒人只傳曰母之於我覆育之恩如<lb/>
　天廣大而何其不諒我之心乎不及父者疑獨母在<lb/>
<pb n="2a"/>
　或非父意耳<lb/>
汎彼柏舟在彼河側髧彼兩髦實維我特之死矢靡慝<lb/>
母也天只不諒人只<lb/>
　特亦匹也我行其野云求爾新特注婦謂夫為特靡<lb/>
　慝不為邪也<lb/>
牆有茨<lb/>
　舊?宣公卒惠公幼其庶兄頑烝於宣姜國人作是<lb/>
　詩以刺之<lb/>
<pb n="2b"/>
牆有茨不可埽也中冓之言不可道也所可道也言之<lb/>
醜也<lb/>
　興也牆有蒺藜其子三角而刺人不可埽去之也?<lb/>
　中之事不可言言之則醜惡也中冓?師古曰舍之<lb/>
　交積材木蓋閫?隱?處也<lb/>
牆有茨不可襄也中冓之言不可詳也所可詳也言之<lb/>
長也<lb/>
　襄除去之也言之長者語長難竟且不必言也<lb/>
<pb n="3a"/>
牆有茨不可束也中冓之言不可讀也所可讀也言之<lb/>
辱也<lb/>
　束者束縳而去之也不可讀者醜惡不可誦言也<lb/>
君子偕老<lb/>
　舊序曰刺衛夫人也公子頑烝於宣姜傳以為於此<lb/>
　詩未有考鶉之奔奔亦然<lb/>
君子偕老副笄六珈委委佗佗如山如河象服是宜子<lb/>
之不淑云如之何<lb/>
<pb n="3b"/>
　三章皆賦也君子偕老言婦之與其君子宜偕老而<lb/>
　終身故夫死稱未亡人言亦待死爾不當再嫁也副<lb/>
　笄六珈副之言覆也乃后夫人之首飾蓋編?為之<lb/>
　所以覆其首若今之步搖是也笄所以卷?曰笄者<lb/>
　其端刻為雞也六珈者既笄而又加飾錢氏曰今之<lb/>
　步搖加飾以珠少者止於六多者至於三十六也委<lb/>
　委佗佗雍容自得之貌如山安重也如河?廣也象<lb/>
　服法度之服也子之不淑云如之何言夫人雖有是<lb/>
<pb n="4a"/>
　服飾之盛而無善可稱亦如之何哉是不稱其服也<lb/>
玼兮玼兮其之翟也鬒?如雲不屑?也玉之瑱也象<lb/>
之揥也揚且之皙也胡然而天也胡然而帝也<lb/>
　玼玉色鮮潔也翟后服之名周官司服一曰揄狄一<lb/>
　曰闕狄注狄翟同揄翟畫之闕翟缺而不畫玼兮玼<lb/>
　兮其之翟也言如玉色之鮮潔者乃夫人之翟衣也<lb/>
　?今之頭髲也鬒?如雲不屑?也言?黑如雲則<lb/>
　不待於?也玉之瑱也充耳謂之瑱以紞懸玉也象之<lb/>
<pb n="4b"/>
　揥也疏云以象骨為搔首又所以摘?今之象骨鎞<lb/>
　也揚且以下傳曰揚眉上廣也且語辭皙白也如天<lb/>
　如帝言其服飾容貌之美見者驚猶鬼神也<lb/>
瑳兮瑳兮其之展也蒙彼縐絺是紲袢也子之清揚揚<lb/>
且之?也展如之人兮邦之媛也<lb/>
　瑳亦玉色之鮮也展者展衣也展襢通舊注展衣以<lb/>
　丹縠為之乃后妃以禮見君及?客之服也蒙彼縐<lb/>
　絺蒙覆也縐絺絺之蹙蹙者暑服也紲袢束縛之意<lb/>
<pb n="5a"/>
　以展衣?縐絺而為之紲袢以自斂飭也或曰蒙謂<lb/>
　加絺綌於?衣之上表而出之也子之清揚揚且之<lb/>
　?也清者視清明揚者眉上廣言額角豐滿也展如<lb/>
　之人兮邦之媛也展誠也媛美女也言誠如是人乃<lb/>
　邦之美女猶云國色也　首章言不淑既譏其失行<lb/>
　矣後二章惟極言其美而其惡不言可知此詩人忠<lb/>
　厚之意也<lb/>
桑中<lb/>
<pb n="5b"/>
　衛俗淫亂世族在位相竊妻妾而期會迎送如是也<lb/>
爰采唐矣沬之鄉矣云誰之思美孟姜兮期我乎桑中<lb/>
要我乎上?送我乎淇之上矣<lb/>
　三章皆賦也唐謂之蒙菜男子言采唐於沬鄉而思<lb/>
　美女之為孟姜者蓋以其期我要我而又送我其情<lb/>
　之厚如此樂記曰桑間濮上之音亡國之音也桑中<lb/>
　即桑間<lb/>
爰采麥矣沬之北矣云誰之思美孟弋矣期我乎桑中<lb/>
<pb n="6a"/>
要我乎上?送我乎淇之上矣<lb/>
　弋即姒姓夏之後<lb/>
爰采葑矣沬之東矣云誰之思美孟庸矣期我乎桑中<lb/>
要我乎上?送我乎淇之上矣<lb/>
　葑蔓菁也<hi>闕</hi>
　宮者<hi>闕</hi>
鶉之奔奔<lb/>
　刺宣姜與公子頑非匹耦而相從也<lb/>
<pb n="6b"/>
鶉之奔奔鵲之彊彊人之無良我以為兄<lb/>
　興也鶉?鶉也陸佃云鶉無常居而有常匹奔奔無<lb/>
　常居之意也鵲亦有常匹者彊彊行不越畿界也頑<lb/>
　與宣姜非耦相從亦鶉鵲之不若故其言如此曰我<lb/>
　以為兄者託為惠公之言也<lb/>
鵲之彊彊鶉之奔奔人之無良我以為君<lb/>
　君者小君謂宣姜也<lb/>
定之方中<lb/>
<pb n="7a"/>
　衛為狄所滅文公徙居楚丘營立?室國人?之故<lb/>
　美之如是<lb/>
定之方中作于楚?揆之以日作于楚室樹之榛栗椅<lb/>
桐梓漆爰伐琴瑟<lb/>
　三章皆賦也定者營室星也夏正十月此星昏而正<lb/>
　中可營?室楚?者楚丘之?也揆之以日揆度也<lb/>
　樹八尺之臬度日出入之景以定東西又參日中之<lb/>
　景以正南北也樹之榛栗椅桐梓漆凡?室之成必<lb/>
<pb n="7b"/>
　於旁植木以護居備用榛似栗二者皆可供籩實椅<lb/>
　亦桐屬即梧桐也又名青桐子可食單曰桐者其<lb/>
　種甚多可作琴瑟者白桐也以其子壓油者岡桐也<lb/>
　梓者楸也又謂之檟陸佃云人呼梓為木王木莫良于<lb/>
　梓也漆者其液黏而黑可飾器物爰伐琴瑟言椅桐<lb/>
　梓漆皆中琴瑟之材也合而言之六木皆中用故宜<lb/>
升彼?矣以望楚矣望楚與堂景山與京降觀于桑卜<lb/>
云其吉終焉允臧<lb/>
<pb n="8a"/>
　言其營造之始升於故城以望楚丘之地又望其旁<lb/>
　之地曰堂<hi>闕</hi>　　　　　　　正方面又測景於高<lb/>
　丘以定基<hi>闕</hi>　　　　　　　　　　之卜而得吉<lb/>
　乃知其終<hi>闕</hi>　　　　　　　　山名也商頌陟彼<lb/>
　景山是也今按<hi>闕</hi>　　　　　景當與影同若云影<lb/>
　山不成文理以景<hi>闕</hi>　　　　良是蓋衛地乃商之<lb/>
　故都曰景山與京者承上文言望景山與京邑以審<lb/>
　方?也<lb/>
<pb n="8b"/>
靈雨既零命彼倌人星言夙駕?于桑田匪直也人秉<lb/>
心塞淵騋牝三千<lb/>
　靈雨既零言時雨既降也時雨而曰靈雨靈者善也<lb/>
　猶曰膏雨甘雨也命彼倌人令主駕之人整其駕也<lb/>
　星言夙駕出之早也?于桑田言舍止于桑田蓋勸<lb/>
　農與蠶二事也匪直也人秉心塞淵騋牝三千言非<lb/>
　但此人持心誠實而淵深能勤於當務如此而其致<lb/>
　馬之富亦至三千匹之多矣軍國之需以馬為先故<lb/>
<pb n="9a"/>
　言騋牝之多騋者馬七尺以上也心之塞淵乃萬事<lb/>
　之本但言馬而他事可知矣春秋傳言文公務材訓<lb/>
　農通商惠工敬教勸學授方任能其事無不立可見<lb/>
蝃蝀<lb/>
　刺淫奔之詩<lb/>
蝃蝀在東莫之敢指女子有行?父母兄弟<lb/>
　比也傳曰蝃蝀虹也日與雨交?然成質乃?陽之<lb/>
　氣不當交而交者蓋天地之淫氣也在東者暮虹也<lb/>
<pb n="9b"/>
　虹隨日所映故朝西暮東詩詁曰蝃蝀?氣所為也<lb/>
　陽氣下而?氣應則為雲而雨?氣起而陽不應則<lb/>
　為虹其能截雨者陽不應故無雨也莫之敢指者以<lb/>
　比淫奔之惡不可道也女子有行?父母兄弟言女<lb/>
　子嫁而?親戚當自守婦道也<lb/>
朝隮于西崇朝其雨女子有行?兄弟父母<lb/>
　隮升也虹朝見于西如自下而升也崇朝終朝也虹<lb/>
　既見則雨終朝而止矣<lb/>
<pb n="10a"/>
乃如之人也?昏姻也大無信也不知命也<lb/>
　賦也乃如之人也之此也言此淫奔之婦也?昏姻<lb/>
　者思念男女之欲也大無信者女子以不自失為信<lb/>
　故記曰信婦德也不知命者命即天理言其悖理也<lb/>
相鼠<lb/>
　刺人之無禮也<lb/>
相鼠有皮人而無儀人而無儀不死何為<lb/>
　興也人之外無禮儀則?無實德而人心亡矣雖生<lb/>
<pb n="10b"/>
　何為乎<lb/>
相鼠有齒人而無止人而無止不死何俟<lb/>
　止容止也亦各止其所之意如足容重手容恭皆是<lb/>
相鼠有體人而無禮人而無禮胡不遄死<lb/>
　體者身也禮器曰禮也者猶體也體不備君子謂之<lb/>
　不成人故言鼠必有體以興人必有禮遄死急死也<lb/>
干旄<lb/>
　衛大夫往見在下之賢者國人見而美之也自蝃<lb/>
<pb n="11a"/>
　蝀至此舊序皆以為文公時詩傳以為或然也<lb/>
孑孑干旄在浚之郊素絲紕之良馬四之彼姝者子何<lb/>
以畀之<lb/>
　三章皆賦也孑孑干旄言大夫之旗干以旄牛尾注<lb/>
　之其首孑孑然而特出也在浚之郊出而在浚之邑<lb/>
　外也<hi>闕</hi>
　<lb/>
　<lb/>
<pb n="11b"/>
　<lb/>
　<lb/>
　<lb/>
孑孑干旟在浚之都素絲組之良馬五之彼姝者子何<lb/>
以予之<lb/>
　旟者州里所建鳥隼之旗也上設旌旄其下繫斿斿<lb/>
　下屬縿而畫以鳥隼取其急疾之意也都者大邑組<lb/>
　絲繩也疏云薄闊者為組似繩者為紃然攷經中凡<lb/>
<pb n="12a"/>
　言組皆似繩者馬之駕車非四則六此言五馬亦見<lb/>
　其多而已不必泥也<lb/>
孑孑干旌在浚之城素絲祝之良馬六之彼姝者子何<lb/>
以告之<lb/>
　干旌者析鳥羽於旗干之首也城即都也祝屬也一<lb/>
　云織也漢書天子駕六馬此言良馬六之蓋夸辭也<lb/>
　告之言告以善道也前二章言畀之予之他非所望<lb/>
　也其所望者唯在於善道爾<lb/>
<pb n="12b"/>
載馳<lb/>
　宣姜之女為許穆公夫人閔衛之亡馳驅而歸將以<lb/>
　唁衛侯于漕邑許大夫追而告之以不可夫人竟不<lb/>
　得歸故賦此以言其意也<lb/>
載馳載驅歸唁衛侯驅馬悠悠言至於漕大夫跋涉我<lb/>
心則憂<lb/>
　四章皆賦也載馳載驅行之疾也歸唁衛侯弔生曰<lb/>
　唁衛侯戴公也言至於漕時以狄人入衛戴公野處<lb/>
<pb n="13a"/>
　漕邑也大夫?涉跋草涉水而來也我心則憂知其<lb/>
　言不可歸故憂之也<lb/>
既不我嘉不能旋反視爾不臧我思不?既不我嘉不<lb/>
能旋濟視爾不臧我思不閟<lb/>
　大夫既至果不以我歸為善然我不能即反於衛則<lb/>
　不能渡歸衛之水矣然視爾不謂我善而我之所思<lb/>
　終不能?而忘之也終不能閟?而遂已也<lb/>
陟彼阿丘言采其?女子善?亦各有行許人尤之?<lb/>
<pb n="13b"/>
?且狂<lb/>
　既不得歸衛矣於是煩鬱憤懣無以消遣乃升偏高<lb/>
　之丘以采其??者藥中之貝母以療鬱結之疾者<lb/>
　我雖女子所?者當理故曰善?亦各有行猶言亦<lb/>
　各有志也許人見尤乃少不更事而狂妄耳許大夫<lb/>
　愛人以德非?也非狂也特以其見阻故謂?狂耳<lb/>
我行其野芃芃其麥控于大邦誰因誰極大夫君子無<lb/>
我有尤百爾所思不如我所之<lb/>
<pb n="14a"/>
　歸途而行於野中見芃芃之麥自傷許國?小欲告<lb/>
　訴于大國而無由控者待而告之也誰因者無可因<lb/>
　之人以往告也誰極者無人能至於大邦也大夫君<lb/>
　子者敬之之辭其阻己之行雖若可恨然其所執者<lb/>
　義故敬之而不敢以為恨也百爾所思不如我所之<lb/>
　傳曰爾之所以處我者百方亦不如使我得自盡其<lb/>
　心也夫人之欲歸者情也其不可歸者義也不可歸<lb/>
　而竟不敢歸以義而制情也范氏曰先王制禮父母<lb/>
<pb n="14b"/>
　?則不得歸寧雖國滅君死不得往赴焉義重於亡<lb/>
　故也<lb/>
　　衛國風<lb/>
淇?<lb/>
　衛人美武公之詩也<lb/>
瞻彼淇?綠竹猗猗有匪君子如切如磋如琢如磨瑟<lb/>
兮僩兮赫兮咺兮有匪君子終不可諼兮<lb/>
　三章皆興也淇?淇水之隈也猗然竹之美盛也有<lb/>
<pb n="15a"/>
　匪君子匪斐通文章著見之貌君子武公也如切如<lb/>
　磋如琢如磨傳曰治骨角者既切以刀斧復磋以鑢<lb/>
　鐋治玉石者既琢以槌鑿復磨以沙石言德之脩飭<lb/>
　有進而無已也切磋琢磨德益修矣又言其充積而<lb/>
　發見瑟兮僩兮赫兮咺兮皆發見於外者瑟矜莊貌<lb/>
　僩威嚴貌赫顯盛也咺疑與烜通光輝也有匪君子<lb/>
　終不可諼兮言盛德之發見者接於人人自得之觀<lb/>
　感而不忘之也大學以切磋琢磨為學問自脩知行<lb/>
<pb n="15b"/>
　之兼盡也以瑟僩赫咺為恂慄威儀和順積中而英<lb/>
　華發外也以終不可諼為盛德至善之不能忘德澤<lb/>
　之在人心者雖千載猶一日也<lb/>
瞻彼淇?綠竹青青有匪君子充耳琇瑩?弁如星瑟<lb/>
兮僩兮赫兮咺兮有匪君子終不可諼兮<lb/>
　傳曰青青堅剛美盛之貌充耳者以纊懸填琇瑩者<lb/>
　美石似玉蓋天子玉瑱諸侯則以美石為之也會弁<lb/>
　如星鄭氏曰會者弁之縫中言際會之處也如星者<lb/>
<pb n="16a"/>
　以玉飾弁之縫如星之明也以竹之堅剛茂盛興其<lb/>
　服飾之尊嚴蓋有君子之德而文以君子之服斯之<lb/>
　謂稱其服者也<lb/>
瞻彼淇?綠竹如簀有斐君子如金如錫如圭如璧?<lb/>
兮綽兮猗重較兮善戲謔兮不為虐兮<lb/>
　說文簀?棧也竹密比如簀言其盛也如金如錫煉<lb/>
　之精也如圭如璧琢之成也以竹之至盛興其德之<lb/>
　成就者如此?兮綽兮?宏也廣大之意綽緩也從<lb/>
<pb n="16b"/>
　容之意廣大從容見其德之自然而非勉?者矣猗<lb/>
　重較兮言其在車之時其有容可知也猗與?通車<lb/>
　上兩旁植木也較者木??上謂之重較者詩詁云<lb/>
　軾者車前?木在輿之上高三尺三寸較在軾上又<lb/>
　高二尺二寸較軾通高五尺五寸人立車上則憑較<lb/>
　有所敬則俯而憑軾較在軾上若兩較然故云重較<lb/>
　也善戲謔兮不為虐兮謂盛德之君子言無非禮雖<lb/>
　戲謔之言亦不為暴虐蓋言之當理則不為暴虐侮<lb/>
<pb n="17a"/>
　慢之言則為暴矣夫德既盛矣其善戲謔者亦君子<lb/>
　之言也非常人之戲謔者也<lb/>
考槃<lb/>
　美賢者隱處之詩也<lb/>
考槃在澗碩人之?獨寐寤言永矢弗諼<lb/>
　三章皆賦也槃與盤通考槃者以為成其盤桓隱處<lb/>
　之室固可也以為考擊盤器以節歌如鼓盆拊缶亦<lb/>
　可也在澗者其居在山澗之旁也如前?則與在澗<lb/>
<pb n="17b"/>
　為合而以槃為室義頗牽?如後說則考擊槃器義<lb/>
　頗分明而下云在澗文不相蒙傳所以兩存其說也<lb/>
　碩人之?言碩大之人心廣體胖能陶陶而樂不戚<lb/>
　戚而悲也獨寐寤言永矢弗諼蓋謂人不我知獨處<lb/>
　一室倦而寐寐而寤寤而言自誓不忘於此樂其遯<lb/>
　世無悶者蓋如此<lb/>
考槃在阿碩人之薖獨寐寤歌永矢弗過<lb/>
　在阿者所居在岡阜曲處也薖亦?大之意弗過者<lb/>
<pb n="18a"/>
　言安常守分知止知足不慕乎其外而有過於此也<lb/>
考槃在陸碩人之軸獨寐寤宿永矢弗告<lb/>
　在陸者居在高平之地也軸持輪者也輪圓轉而軸<lb/>
　不動故以為盤桓不行之喻弗告者不以此樂告人<lb/>
　也蓋吾心之樂乃自有其樂而難以告人非有所秘<lb/>
　也非不欲人之知也<lb/>
碩人<lb/>
　按春秋傳莊姜美而無子衛人為之賦碩人或曰?<lb/>
<pb n="18b"/>
　中之人賦之也<lb/>
碩人其頎衣錦褧衣齊侯之子衛侯之妻東?之妹邢<lb/>
侯之姨譚公維私<lb/>
　四章皆賦也碩人其頎言莊姜頎然而長也衣錦褧<lb/>
　衣錦衣有文采而加以褧衣之質素也東?謂齊太<lb/>
　子妻之姊妹曰姨姊妹之夫曰私邢侯譚公皆莊姜<lb/>
　姊妹之夫互言之也<lb/>
手如柔荑膚如凝脂領如蝤蠐齒如瓠犀螓首蛾眉巧<lb/>
<pb n="19a"/>
笑倩兮美目盼兮<lb/>
　手如柔荑手之柔滑而白如茅之始生者也膚如凝<lb/>
　脂禮疏云膚者革外薄皮也革者膚?厚皮也其膚<lb/>
　如脂之凝亦言其白也領如蝤蠐木蟲之白而長者<lb/>
　其頸似之也齒如瓠犀瓠中之子嫩則白故齒之潔<lb/>
　白整齊似之也螓首蛾眉螓如蟬而小其額廣而方<lb/>
　正如之蠶蛾之眉細而長曲美人之眉亦如之巧笑<lb/>
　倩兮倩好口輔也美目盼兮目之黑白分明也<lb/>
<pb n="19b"/>
碩人敖敖?于農郊四牡有驕朱幩鑣鑣翟茀以朝大<lb/>
夫夙退無使君勞<lb/>
　敖敖亦言其長也?于農郊言自齊來嫁于衛舍止<lb/>
　近郊也四牡有驕駕車者皆壯健之馬也朱幩鑣鑣<lb/>
　幩者馬銜外鐵以朱?之而鑣鑣然盛美也翟茀以<lb/>
　朝翟者以雉羽飾車也茀者車前後之蔽也大夫夙<lb/>
　退無使君勞言朝見者宜早退無使君勞于政不得<lb/>
　與夫人相親也<lb/>
<pb n="20a"/>
河水洋洋北流活活施罛濊濊鱣鮪發發葭菼揭揭庶<lb/>
姜孽孽庶士有朅<lb/>
　自齊至衛皆望河水以行而見其洋洋之勢聞其活<lb/>
　活之聲施罛濊濊捕魚於河也鱣鮪發發巨魚之多<lb/>
　也葭菼揭揭生物之盛也庶姜孽孽媵妾之美且?<lb/>
　也庶士有朅媵臣之多而壯也以大國之女配大國<lb/>
　之君而述其來之所見亦如韓奕言川澤麋鹿也<lb/>
氓<lb/>
<pb n="20b"/>
　淫婦為人所棄而自敘其事以道其悔恨之意也<lb/>
氓之蚩蚩抱布貿絲匪來貿絲來即我謀送子涉淇至<lb/>
于頓丘匪我愆期子無良媒將子無怒秋以為期<lb/>
　賦也首二句言氓之蚩蚩然無知而抱布以來易絲<lb/>
　也氓者民也乃鄙賤之稱以其棄已故鄙其人也爾<lb/>
　雅葛紵麻曰布匪來貿絲來即我謀言其來非特為<lb/>
　貿絲也乃來就我以謀昏姻爾送子涉淇至于頓丘<lb/>
　送之?也匪我愆期子無良媒心雖?之而不遂往<lb/>
<pb n="21a"/>
　有要難之意故言其無媒也將子無怒秋以為期言<lb/>
　請子無怒待秋而成昏也<lb/>
乘彼垝垣以望復關不見復關泣涕漣漣既見復關載<lb/>
笑載言爾卜爾筮體無咎言以爾車來以我賄遷<lb/>
　垝垣?牆也復關男子所居地名也後兩言復關則<lb/>
　指其人言之爾卜爾筮體無咎言令其人卜之筮之<lb/>
　而所謂體者乃卜筮之辭皆無凶咎之言也以爾車<lb/>
　來以我賄遷蓋一心歸之故今其以車來而載我之<lb/>
<pb n="21b"/>
　財賄以往也<lb/>
桑之未落其葉沃若于嗟鳩兮無食桑葚于嗟女兮無<lb/>
與士耽士之耽兮猶可?也女之耽兮不可?也<lb/>
　比而興也上二句言已之容貌未衰如桑葉之尚潤<lb/>
　澤也于嗟鳩兮無食桑葚葚桑之實也俗云鳩食葚<lb/>
　多則致醉以興下句女無與士耽也蓋曰男戀於女<lb/>
　猶可解?女戀於男不可解?矣此甚言女之失行<lb/>
　人所共惡爾其實則非禮苟合男女同罪不可謂士<lb/>
<pb n="22a"/>
　之耽戀為無害也<lb/>
桑之落矣其?而隕自我徂爾三歲食貧淇水湯湯漸<lb/>
車帷裳女也不爽士貳其行士也罔極二三其德<lb/>
　首二句言桑既?則落以比己之容貌不免於衰也<lb/>
　自我徂爾三歲食貧言自我來爾家其初三歲甚貧<lb/>
　苦蓋為夫婦非止於三歲但三歲辛勤以為生計其<lb/>
　後則不貧矣淇水湯湯漸車帷裳漸漬也帷裳車之<lb/>
　飾一曰童容即襜帷也言見棄而歸?車渡淇水而<lb/>
<pb n="22b"/>
　濕其襜帷也末四句怨辭爽差失也罔極其心之不<lb/>
　常也言今之仳離非已之過乃士之二三其心也<lb/>
三歲為婦靡室勞矣夙興夜寐靡有朝矣言既遂矣至<lb/>
于暴矣兄弟不知咥其笑矣靜言思之躬自悼矣<lb/>
　賦也言初來三歲為爾家之婦不遑安於室而勞苦<lb/>
　早起夜眠無一朝之暇至于生計已遂乃以暴怒加<lb/>
　我至見棄而歸兄弟但以我之始誤不知彼之無道<lb/>
　故不見恤唯咥然而笑靜思其故非敢怨於兄弟唯<lb/>
<pb n="23a"/>
　自傷悼而已<lb/>
及爾偕老老使我怨淇則有岸隰則有畔總角之宴言<lb/>
笑晏晏信誓旦旦不思其反反是不思亦已焉哉<lb/>
　及爾偕老老使我怨及所欲也公羊傳我所欲曰及<lb/>
　言其初欲與之偕老今至於老乃見棄而使我怨乎<lb/>
　淇則有岸隰則有畔言川澤高下其判甚明以興下<lb/>
　句之約信明也總角之宴言笑晏晏言自少而總角<lb/>
　之時與爾和樂也信誓旦旦不思其反旦旦明也反<lb/>
<pb n="23b"/>
　復也踐言也始相好時信誓甚明今乃不思踐言也<lb/>
　不思其反亦已焉哉既不踐言而棄?則亦已矣無<lb/>
　可奈何之辭也<hi>嘗謂國風淫亂之詩固多男女之自道而亦當時才子為之耳然其詩非</hi>
　<hi>能刺之也乃以邪淫之心為邪淫之語如今之傳奇述其離合悲歡如親問荅豈亦譏刺乎乃所以道人</hi>
　<hi>邪淫者也其道人邪淫如桑中之類是也以正義而刺之如牆有茨之類是也今氓之詩備見棄?之</hi>
　<hi>情其意深其辭婉如日士之耽兮猶可?也女之耽兮不可?也曰淇則有岸隰則有畔信誓旦旦不思</hi>
　<hi>其反此豈婦人所能道者耶朱子謂淫奔之詩多為男女自道之辭而非譏刺固足以破舊?之謬矣而</hi>
　<hi>謂才子所作乃導人以邪淫則未及言也故於此發之</hi>
<pb n="24a"/>
竹竿<lb/>
　衛女嫁於諸侯思歸寧而不得也<lb/>
籊籊竹竿以釣于淇豈不爾思?莫致之<lb/>
　四章皆賦也籊籊竹之長而其尾殺也思以長竿釣<lb/>
　淇水蓋憶未嫁之時在家之樂而義不得歸故切於<lb/>
　?然亦已焉而莫之致矣<lb/>
泉源在左淇水在右女子有行?兄弟父母<lb/>
　思?故地泉源則在左淇水則在右記之雖不忘而<lb/>
<pb n="24b"/>
　無復重即其地蓋以女子既有行則?其兄弟父母<lb/>
　乃禮之當然<lb/>
淇水在右泉源在左巧笑之瑳佩玉之儺<lb/>
　巧笑則瑳然而見齒佩玉則儺然而有度追憶在衛<lb/>
　而出遊之時其女伴相與如是也<lb/>
淇水悠悠檜楫松舟駕言出遊以寫我憂<lb/>
　言安得具舟楫而遊於淇水以忘我憂乎或謂追憶昔<lb/>
　時出遊淇上如第三章之意亦通<lb/>
<pb n="25a"/>
芄蘭<lb/>
　傳曰此詩不知所謂輔氏以為譏刺在位之人也<lb/>
芄蘭之支童子佩觿雖則佩觿能不我知容兮遂兮垂<lb/>
帶悸兮<lb/>
　以芄蘭之枝興童子之佩觿芄蘭一名蘿摩草蔓生<lb/>
　斷之有白汁可啖觿以象骨為之如錐可以解結乃<lb/>
　成人之佩而童子佩之譏之也雖則佩觿能不我知<lb/>
　言其雖佩成人之佩而其才能不足以見知于我也<lb/>
<pb n="25b"/>
　未二句言其雍容而自遂又悸然而下垂言其雖有<lb/>
　貴者之飾而實無所能也<lb/>
芄蘭之葉童子佩韘雖則佩韘能不我甲容兮遂兮垂<lb/>
帶悸兮<lb/>
　以芄蘭之葉興童子之佩韘韘以象骨為之射則著<lb/>
　右手大指以?弦開體謂之?又謂之沓能射則佩<lb/>
　之以童子而佩亦譏之也能不我甲言其才能不足<lb/>
　以長於我也<lb/>
<pb n="26a"/>
河廣<lb/>
　宣姜之女為宋桓公夫人生襄公而出歸于衛襄公<lb/>
　即位夫人思之而義不可往故賦此詩<lb/>
誰謂河廣一葦杭之誰謂宋?跂予望之<lb/>
　賦也衛在河北宋在河南故言誰謂河廣乎但一舟<lb/>
　如葦葉之小可以渡之矣誰謂宋?乎但一跂足而<lb/>
　望可以見之矣地非?也往非難也心有所思而義<lb/>
　不可越是以形之於言也<lb/>
<pb n="26b"/>
誰謂河廣曾不容刀誰謂宋?曾不崇朝<lb/>
　刀即舠也舟之小者崇朝終朝也<lb/>
伯兮<lb/>
　婦人以夫久?征役而作也<lb/>
伯兮朅兮邦之桀兮伯也執殳為王前驅<lb/>
　賦也婦人以字稱其夫而謂其武勇為邦國之桀<lb/>
　乃執丈二之殳為天子之前驅焉以賢者而執賤<lb/>
　役不以為恥而婦亦不羞其卑於以見夫婦之俱<lb/>
<pb n="27a"/>
　賢也<lb/>
自伯之東首如飛蓬豈無膏沐誰適為容<lb/>
　自伯東行?如飛蓬之亂非無膏以澤?也非不能<lb/>
　沐?以去垢也第以夫不在家無心以為容<lb/>
其雨其雨杲杲出日願言思伯甘心首疾<lb/>
　比也望天之將雨而杲杲然日出望夫之即歸而竟<lb/>
　未得歸故願言思伯雖至於首疾亦所甘心也<lb/>
焉得諼草言樹之背願言思伯使我心痗<lb/>
<pb n="27b"/>
　賦也諼與萱同謂之忘憂草婦人憂夫之不歸故言<lb/>
　安得忘憂之草樹之北堂可以忘憂乎心痗思之切<lb/>
　而至於心病也<lb/>
有狐<lb/>
　國亂民散喪其妃耦有寡婦見鰥夫而欲嫁之也<lb/>
有狐綏綏在彼淇梁心之憂矣之子無裳<lb/>
　比也有狐綏綏然而求匹言鰥夫似之也憂其無裳<lb/>
　欲嫁之也<lb/>
<pb n="28a"/>
有狐綏綏在彼淇厲心之憂矣之子無帶<lb/>
　厲岸之危處也又以衣涉水由帶以上曰厲無帶者<lb/>
　渡深淺必以帶束衣也<lb/>
有狐綏綏在彼淇側心之憂矣之子無服<lb/>
　上衣下裳皆服也<lb/>
木瓜<lb/>
　此詩蓋感人之恩欲厚報之者也傳曰疑亦男女相<lb/>
　贈答之辭舊注以為齊桓公恤衛之患故作詩以美<lb/>
<pb n="28b"/>
　之或然而未有據也<lb/>
投我以木?報之以瓊琚匪報也永以為好也　投我<lb/>
以木桃報之以瓊瑤匪報也永以為好也　投我以木<lb/>
李報之以瓊玖匪報也永以為好也<lb/>
　三章皆比也木?木桃木李物之賤而輕者瓊琚瓊<lb/>
　瑤瓊玖物之貴而重者投我者輕而報之重非徒曰<lb/>
　報其恩施而已也乃欲以結永久之好爾瓊者美玉<lb/>
　琚佩玉之名以其居兩旁之中故曰琚瑤亦玉之美<lb/>
<pb n="29a"/>
　者玖者石之次玉而黑色也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩演義卷三<lb/>
</p>
<p>
</p>
  </div>
</body>
</text>
</TEI>