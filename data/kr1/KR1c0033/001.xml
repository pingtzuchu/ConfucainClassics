<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩演義卷一</head> <lb/>
    <p>
<pb n="1a"/>
欽定四庫全書<lb/>
　詩演義卷一<lb/>
　　　　　　　　　　　　　明　梁寅　撰<lb/>
　　國風周南<lb/>
　國風者何也曰以其為侯國民間之歌謠誦之者足<lb/>
　以使人感動如風之能動於物也始於周南召南何<lb/>
　也曰周南召南風之正者也文王為西伯三分天下<lb/>
　有其二教化?及風俗丕變身修家齊國治而天下<lb/>
<pb n="1b"/>
　漸平此風之所以為正也其以周召言之何也曰文<lb/>
　王分命周公召公為二伯自陜以東周公主之自陜<lb/>
　以西召公主之故其詩得之東南者屬之周公得之<lb/>
　西南者屬之召公也召南有召公之詩而周南之詩<lb/>
　不及於周公何也曰周公者文王之子佐治於?者<lb/>
　也故以其功為文王之功統於尊也召公者同姓之<lb/>
　臣佐治於外者也故功在於民民稱而美之此甘棠<lb/>
　之詩所以作也其皆以南言之何也曰文王都豐天<lb/>
<pb n="2a"/>
　下歸之者?揚雍豫徐梁凡六州地皆在國都之南<lb/>
　故王化自北而南也詩美文王之化而關雎言后妃<lb/>
　鵲巢言夫人何也曰古者天子治外王后治?天下<lb/>
　之治正家為先故美文王而以后妃言之所以明齊<lb/>
　家之效也<lb/>
關雎<lb/>
　舊序曰美后妃之德也傳曰乃深以見文王之德也<lb/>
　蓋文王之興雖由?助大姒者固聖女然妻道無成<lb/>
<pb n="2b"/>
　豈得專美故此篇者乃?中之人於大姒始至美其<lb/>
　賢德以見相成之道而亦以見王化之基也<lb/>
關關雎鳩在河之洲窈窕淑女君子好逑<lb/>
　詩之六義風雅頌曰三經賦比興曰三緯几興者先<lb/>
　託於物而後言所詠之事也雎鳩者水鳥如鳧鷖之<lb/>
　狀謂之王雎有定偶而常並遊毛傳以為摯而有?<lb/>
　摯者情之深至故不見其四處?者能有分?故不<lb/>
　見其乘居水之大者北方曰河南方曰江洲則江河<lb/>
<pb n="3a"/>
　皆有之蓋水中可居之地也雎鳩之鳴在於河洲雌<lb/>
　雄相應關關其和故?人因大姒之至以之起興言<lb/>
　淑善之女得配君子其德性之美亦若雎鳩也窈窕<lb/>
　者德之深密異於輕薄一云窈窕者幽閒也好逑謂<lb/>
　夫婦相稱為匹偶之善者也常人之夫婦恩勝則虧<lb/>
　義義勝則少恩以窈窕之淑女為君子之善匹則同<lb/>
　德相好恩義兼存其為生民之父母如天地為萬物<lb/>
　之父母此肅雍之化所以為不可及者歟<lb/>
<pb n="3b"/>
參差荇菜左右流之窈窕淑女寤寐求之求之不得寤<lb/>
寐思服悠哉悠哉輾轉反側<lb/>
　荇菜一名接余根生水底莖如釵股上青下白葉色<lb/>
　紫赤圓徑寸餘浮於水面其莖細而亂生故以參差<lb/>
　言之也左右流之言或左或右流轉而求之也寤寐<lb/>
　求之言或寤或寐無時而忘也思服常在懷抱也悠<lb/>
　哉悠哉思之長也輾轉反側?不安席也<lb/>
參差荇菜左右采之窈窕淑女琴瑟友之參差荇菜左<lb/>
<pb n="4a"/>
右芼之窈窕淑女鐘鼓樂之<lb/>
　采者擇而取之也芼者熟而薦之也?則注云芼謂<lb/>
　菜釀疏云用菜雜肉為?也琴瑟友之小者友之言<lb/>
　相親愛也鐘鼓樂之大者樂之言歡愛之至也<lb/>
葛覃<lb/>
　后妃既成絺綌而自賦其事也<lb/>
葛之覃兮施于中谷維葉萋萋?鳥于飛集于灌木其<lb/>
鳴喈喈<lb/>
<pb n="4b"/>
　三章皆賦也賦者分布之義詩之為賦謂敷布其事<lb/>
　而直言之也初夏之時葛蔓覃延?于谷中萋萋然<lb/>
　茂盛而?鳥飛翔集叢木之上喈喈其和聲采葛斯<lb/>
　時亦云樂矣<lb/>
葛之覃兮施于中谷維葉莫莫是刈是濩為絺為綌服<lb/>
之無斁<lb/>
　刈之乃?之?之乃理之精者謂之絺粗者謂之綌<lb/>
　服之無斁斁者厭也傳曰親執其勞而知其成之不易<lb/>
<pb n="5a"/>
　所以誠心愛之雖極垢敝而不忍厭棄也<lb/>
言告師氏言告言歸薄汙我私薄澣我衣害澣害否歸<lb/>
寧父母<lb/>
　師氏女師也古者貴家之女必以婦之賢淑者為之<lb/>
　師稱之曰姆教以婦德婦言婦容婦功女既嫁則姆<lb/>
　隨之為姆者婦人五十無子出而不復嫁者也此章<lb/>
　言絺綌成矣后妃乃告師氏使之告于君子將歸問<lb/>
　父母之安寧也私者?服也則將煩撋之以去其舊<lb/>
<pb n="5b"/>
　染之汙焉衣者禮服也禮服無姤汙則濯澣之焉問<lb/>
　于師何者所當澣何者不必澣見其敬也傳曰已貴<lb/>
　而能勤已富而能儉已長而敬不弛於師傅已嫁而<lb/>
　孝不衰於父母是皆德之厚而人所難也<lb/>
卷耳<lb/>
　后妃以君子不在因采卷耳而思念之故自賦其事<lb/>
　以見其志也<lb/>
采采卷耳不盈頃筐嗟我懷人寘彼周行<lb/>
<pb n="6a"/>
　四章皆賦也卷耳一謂之枲耳即今之蒼耳草葉似<lb/>
　鼠耳叢生如盤今人??中多用之卷耳之采必有<lb/>
　所用乃婦人之職也采之未盈頃欹之筐而思念君<lb/>
　子寘之大道之傍乃情思之發也<lb/>
陟彼崔嵬我馬虺隤我姑酌彼金罍維以不永懷<lb/>
　崔嵬者山高不可越也虺隤者馬病不能進也於此<lb/>
　則且酌金罍之酒以消其憂庶不至永念蓋欲往從<lb/>
　之而知其不可是其發乎情者竟能止於禮義也<lb/>
<pb n="6b"/>
陟彼高岡我馬??我姑酌彼兕觥維以不永傷<lb/>
　我馬???馬而?也馬病極故色變兕觥以野牛<lb/>
　角為酒杯也永傷者懷之深則悲矣<lb/>
陟彼砠矣我馬瘏矣我僕痡矣云何吁矣<lb/>
　石山戴土曰砠馬瘏僕痡馬與人俱病也義不可往<lb/>
　從君子故託言僕馬之病既不能往從將如之何哉<lb/>
　惟嗟嘆以紓其憤懣而已<lb/>
樛木<lb/>
<pb n="7a"/>
　后妃能逮下無嫉?之心故?妾作是詩以稱願之<lb/>
南有樛木葛藟纍之樂只君子福履綏之<lb/>
　三章皆興也葛藟二物本草云藟一名千秋虆一名<lb/>
　虆無蔓延木上葉似蒲萄而小託興於木之下曲而<lb/>
　葛藟上縈以美后妃有逮下之德宜享福祿而安其<lb/>
　身也<lb/>
南有樛木葛藟荒之樂只君子福履將之<lb/>
　葛藟縈繫於木而曰荒之者蓋芘覆之意將者扶助<lb/>
<pb n="7b"/>
　也以貴而居賤之上安榮長久是福祿扶助之也<lb/>
南有樛木葛藟縈之樂只君子福履成之<lb/>
　成就也<lb/>
螽斯<lb/>
　后妃不?忌子孫?多故?妾以是為比焉<lb/>
螽斯羽詵詵兮宜爾子孫振振兮<lb/>
　三章皆比也凡比者以彼之物而比此之人也螽斯<lb/>
　蝗屬長而青且小以其至冬而終故曰螽斯者語辭<lb/>
<pb n="8a"/>
　如云鸒斯鹿斯也螽能以股相切作聲一生九十九<lb/>
　子或云生八十一子言螽斯之羽詵詵和集宜其子<lb/>
　孫振振然盛多爾者指螽斯而言非謂后妃也后妃<lb/>
　不?忌德之厚也其子孫?多福之盛也有是德則<lb/>
　有是福矣<lb/>
螽斯羽薨薨兮宜爾子孫繩繩兮<lb/>
　薨薨?飛聲繩繩不?之意<lb/>
螽斯羽揖揖兮宜爾子孫蟄蟄兮<lb/>
<pb n="8b"/>
　揖揖言其多而若會聚也蟄蟄言其聚而若蟄藏也<lb/>
桃夭<lb/>
　文王之化自家而國男女以正昏姻以時故詩人美<lb/>
　之<lb/>
桃之夭夭灼灼其華之子于歸宜其室家<lb/>
　三章皆興也周禮仲春令會男女桃之有華正昏姻<lb/>
　時也故以之起興言是子之嫁必宜其室家矣男以<lb/>
　女為室女以男為家<lb/>
<pb n="9a"/>
桃之夭夭有蕡其實之子于歸宜其家室　桃之夭夭<lb/>
其葉蓁蓁之子于歸宜其家人<lb/>
　桃實則蕡然而多也桃葉則蓁蓁而盛也於是之時<lb/>
　亦可昏姻又不獨有華之時為宜也貴及時而已家<lb/>
　人者一家之人言無不和順也<lb/>
兔罝<lb/>
　文王之世賢才?多雖罝兔之野人亦皆可用是詩<lb/>
　所以美之也<lb/>
<pb n="9b"/>
肅肅兔罝椓之丁丁赳赳武夫公侯干城<lb/>
　兔罝乃實事因之以起興也罝者兔網也椓椓通擊<lb/>
　也擊小木釘地以設罝也兔之罝則肅肅然其整木<lb/>
　之擊則丁丁然其聲故因曰此赳赳然武勇之夫豈<lb/>
　非公侯之干城乎盾謂之干壘謂之城皆捍外而衛<lb/>
　?者夫五兵之用雖盛時有所不免而武勇之士唯<lb/>
　明君能以義而用之是則赳赳之武夫宜不棄於文<lb/>
　王之世也<lb/>
<pb n="10a"/>
肅肅兔罝施于中逵赳赳武夫公侯好仇<lb/>
　逵者路也施者設罝也好逑善匹也謂之公侯善匹<lb/>
　則能為之任事凡國之庶務皆可付託又優於武勇<lb/>
　者矣<lb/>
肅肅兔罝施于中林赳赳武夫公侯腹心<lb/>
　中林林中也腹心者同心同德之臣凡大謀大議皆<lb/>
　可諮訪又優於徒能任事者矣<lb/>
芣?<lb/>
<pb n="10b"/>
　婦人無事相與采芣?而賦之也<lb/>
采采芣?薄言采之采采芣?薄言有之<lb/>
　芣?車前草大葉長穗好生道旁服之令人有子或<lb/>
　曰其子治難?薄者語辭猶聊也<lb/>
采采芣?薄言掇之采采芣?薄言捋之<lb/>
　掇者拾也捋者取其子也<lb/>
采采芣?薄言袺之采采芣?薄言襭之<lb/>
　袺者執其衽也襭者扱其衽於帶間<lb/>
<pb n="11a"/>
漢廣<lb/>
　文王之化行於江漢之間有以變其淫俗其出遊之<lb/>
　女容貌端莊人望而敬故美之以是詩也<lb/>
南有喬木不可休息<hi>思</hi>漢有游女不可求思漢之廣矣<lb/>
不可泳思江之永矣不可方思<lb/>
　三章皆興而比也江漢之俗甚好遊如樂府大堤曲<lb/>
　可見四思字皆語辭也言木之高也不可休其下女<lb/>
　之遊也不可干近之此則興也泳者潛行水中也方<lb/>
<pb n="11b"/>
　者桴也連木為牌而乘之渡水也言漢水之廣不可<lb/>
　潛行以過之江水之長不可乘桴以渡之此則比也<lb/>
翹翹錯薪言刈其楚之子于歸言秣其馬漢之廣矣不<lb/>
可泳思江之永矣不可方思<lb/>
　翹翹高起也錯者雜也楚即?也小木叢生刈之以<lb/>
　為薪也以錯薪起興而欲秣其馬則?之至所謂發<lb/>
　乎情也以江漢為比而嘆其終不可求則敬之深所<lb/>
　謂止乎禮義也<lb/>
<pb n="12a"/>
翹翹錯薪言刈其蔞之子于歸言秣其駒漢之廣矣不<lb/>
可泳思江之永矣不可方思<lb/>
　蔞蒿生水澤中莖葉似艾其始生數寸可為菜高而<lb/>
　乾枯可刈以為薪駒謂馬之一二歲者<lb/>
汝墳<lb/>
　汝旁之國先被文王之化其民猶以文王之命供紂<lb/>
　役婦人喜其君子行役而歸故賦以見志也<lb/>
遵彼汝墳伐其條枚未見君子惄如調飢<lb/>
<pb n="12b"/>
　前二章賦也大防曰墳條枝也枚幹也惄者飢意調<lb/>
　重也言君子未歸之時循汝水之墳伐其樹枝及幹<lb/>
　以為薪其思望之切惄然如重飢有所不能堪忍也<lb/>
遵彼汝墳伐其條肄既見君子不我遐棄<lb/>
　木斬而復生曰肄既見君子而曰不我遐棄知其前<lb/>
　時之未歸非夫婦之恩薄也迫於王事有所不得已<lb/>
　焉爾<lb/>
魴魚赬尾王室如燬雖則如燬父母孔邇<lb/>
<pb n="13a"/>
　比也魴魚身廣而薄少力細鱗赬者赤也魚勞則尾<lb/>
　赤魴魚白赬尾比其夫之勞於役也王室如燬言紂<lb/>
　之酷暴也父母邇言文王如父母望之甚近故雖<lb/>
　勞不怨也或謂父母在家甚近不可懈於王事而貽<lb/>
　親之憂亦通<lb/>
麟之趾<lb/>
　文王后妃德脩於身子孫宗族無不仁厚故詩人托<lb/>
　興於麟以美之<lb/>
<pb n="13b"/>
麟之趾振振公子于嗟麟兮<lb/>
　三章皆興也麟者毛蟲之長?身牛尾蹄圓如馬蹄<lb/>
　一角在鼻上角端有肉其色?王者至仁則出趾者<lb/>
　足也振振仁厚貌麟之足不踐生草不履生蟲蓋物<lb/>
　中之秀異者也人之與物其形之成皆天地之氣也<lb/>
　然為人者氣正而通為物者氣偏而塞故人則有知<lb/>
　覺有德性物則知覺雖有德性乃昧為麟者德性獨<lb/>
　能與人同其為王者之瑞宜也詩人以麟之趾興公<lb/>
<pb n="14a"/>
　之子言麟性仁厚故其趾亦仁厚文王后妃仁厚故<lb/>
　其子亦仁厚于嗟者嘆美之辭嘆息之深也贊美之<lb/>
　至言公子之仁厚是即麟矣何必麟之出于郊然後<lb/>
　為王者之瑞哉<lb/>
麟之定振振公姓于嗟麟兮<lb/>
　定者額也有額而不以抵觸則額亦仁厚也公姓者<lb/>
　公之孫也孫者子之所生故禮稱子孫曰子姓<lb/>
麟之角振振公族于嗟麟兮<lb/>
<pb n="14b"/>
　麟之角端有肉正義曰有角示威有肉示不用角之<lb/>
　不用亦不以牴觸則角亦仁厚也公族者有服之親<lb/>
　也五服之親謂同高祖以下按麟趾之詩乃家齊之<lb/>
　效子至親也孫疏於子矣族又疏於孫矣而皆化於<lb/>
　善焉推之以治國而國治又推之以平天下而天下<lb/>
　平所謂一視而同仁篤近而舉?其惟文王乎<lb/>
　　召南<lb/>
　召公奭初封于召在雍州之境其封于燕者又滅殷<lb/>
<pb n="15a"/>
　之後所封也周公治陜以東其南為江漢之地漢廣<lb/>
　之詩可見也召公治陜以西其南為岷沱之地江有<lb/>
　沱之詩可見也<lb/>
鵲巢<lb/>
　諸侯承文王之化能修身齊家夫人亦承后妃之化<lb/>
　能率其妾媵是詩美之猶周南之關雎也<lb/>
維鵲有巢維鳩居之之子于歸百兩御之<lb/>
　三章皆興也鵲為巢知太歲所在故背太歲向太乙<lb/>
<pb n="15b"/>
　巢取木杪之枝不取其?地者故謂之乾鵲鳩性拙<lb/>
　不能為巢有居鵲巢中者如鵓鳩是也之子者此女<lb/>
　也指諸侯之夫人方來嫁者也御者迎也諸侯之女<lb/>
　嫁諸侯於其送其迎車皆百兩既出尊貴妾媵?多<lb/>
　故以鵲巢鳩居起興而美之<lb/>
維鵲有巢維鳩方之之子于歸百兩將之<lb/>
　方之言並也故並兩舟為方舟此言鳩與鵲並居巢中<lb/>
　也將送也<lb/>
<pb n="16a"/>
維鵲有巢維鳩盈之之子于歸百兩成之<lb/>
　盈滿也謂妾媵之多也成者成其禮也<lb/>
采蘩<lb/>
　南國被文王之化諸侯夫人能盡誠敬以奉祭祀故<lb/>
　家人敘其事以美之也<lb/>
于以采蘩于沼于沚于以用之公?之事<lb/>
　三章皆賦也蘩白蒿言于沼沚采之蓋采之於其傍<lb/>
　地非水?也夫人親采蘩以見其敬公侯之事謂祭<lb/>
<pb n="16b"/>
　祀也<lb/>
于以采蘩于澗之中于以用之公侯之?<lb/>
　澗中亦謂水旁?者宗廟也<lb/>
被之僮僮夙夜在公被之祁祁薄言旋歸<lb/>
　被與髲同又謂之?蓋今之假髻也僮僮竦敬也祁<lb/>
　祁舒遲也祭儀曰及祭之後陶陶遂遂如將復入然<lb/>
　不欲遽去愛敬之無已也一曰蘩者白蒿可以生蠶<lb/>
　曰?曰在公乃公桑蠶室亦或然爾<lb/>
<pb n="17a"/>
草蟲<lb/>
　諸侯大夫行役在外婦人感物思其君子故賦也<lb/>
喓喓草蟲趯趯阜螽未見君子憂心忡忡亦既見止亦<lb/>
既覯止我心則降<lb/>
　三章皆賦也草蟲阜螽二物相似皆蝗屬喓喓聲也<lb/>
　趯趯躍之狀也蟲鳴於秋寒氣將至故因之傷感詩<lb/>
　蓋未見時作言思之而憂必待既見而後喜降者下<lb/>
　也喜而其心釋然也<lb/>
<pb n="17b"/>
陟彼南山言采其蕨未見君子憂心惙惙亦既見止亦<lb/>
既覯止我心則?<lb/>
　蕨初生無葉可食又曰?者初生時似??故以名<lb/>
　之也采蕨為蔬又因以望君子之歸也惙惙憂貌<lb/>
陟彼南山言采其薇未見君子我心傷悲亦既見止亦<lb/>
既覯止我心則夷<lb/>
　薇類於蕨者一云野菜類豌豆葉者亦謂之薇我心<lb/>
　則夷言憂之消釋而心氣和平也<lb/>
<pb n="18a"/>
采蘋<lb/>
　大夫妻能奉祭祀故其家人敘其事以美之也<lb/>
于以采蘋南澗之濱于以采藻于彼行潦<lb/>
　三章皆賦也蘋者水上浮萍又謂之藻至秋而葉紫<lb/>
　色五月有花白色故謂之白蘋藻者聚藻莖如釵股<lb/>
　葉如蓬蒿生不出水蘋藻皆非美菜而采以供祭者<lb/>
　不敢用?味而貴多品交神明之義也蘋生水上而<lb/>
　取之澗濱藻生清水而取之行潦?韻爾<lb/>
<pb n="18b"/>
于以盛之維筐及筥于以湘之維錡及?<lb/>
　盛貯也以竹織器方者曰筐圓者曰筥湘烹也以鐵<lb/>
　鑄器無足曰釜有足曰錡<lb/>
于以奠之宗室牖下誰其尸之有齊季女<lb/>
　奠之以蘋藻薦之也宗室大宗廟中之室也禮有大<lb/>
　宗小宗大宗百世不遷小宗五世則遷凡小宗之祭<lb/>
　必於大宗家廟也牖下者室西南隅所謂?也凡廟<lb/>
　制門堂皆南向而室中設祭則太祖東向故西南隅<lb/>
<pb n="19a"/>
　曰?為最尊之所神位在北牖下而南向者謂之昭<lb/>
　在南牖下而北向者謂之穆齊者敬也禮主婦主薦<lb/>
　豆少而能敬見其質美而亦化之然與<lb/>
甘棠<lb/>
　召伯循行南國以布政或舍甘棠之下後人思其德<lb/>
　故愛其樹而不忍傷也<lb/>
蔽芾甘棠勿剪勿伐召伯所茇<lb/>
　三章皆賦也蔽芾茂盛也甘棠杜?也白者為棠赤<lb/>
<pb n="19b"/>
　者為杜草木疏云棠今棠?也?可食故名甘棠翦<lb/>
　者翦其枝葉伐者伐其條幹茇舍止也大臣宣君上<lb/>
　之德布豈弟之政因樹木之存有無窮之思非文王<lb/>
　之臣孰能至於此<lb/>
蔽芾甘棠勿翦勿敗召伯所?　蔽芾甘棠勿翦勿拜<lb/>
召伯所?<lb/>
　勿敗折之則非特勿伐勿拜屈之則非特勿敗愛惜<lb/>
　之愈久而愈至也茇之為止?之為息?之為舍其<lb/>
<pb n="20a"/>
　義皆同言暫止於此猶愛其樹而不能忘則其德澤<lb/>
　之在人心豈不與樹俱存而俱久乎?其樹思其人<lb/>
　?其惠其愛慕之至乃斯民良心之自然有不容於<lb/>
　已者也<lb/>
行露<lb/>
　南國遵召伯之教服文王之化淫俗既革貞女賦詩<lb/>
　以見志焉<lb/>
厭浥行露豈不夙夜謂行多露<lb/>
<pb n="20b"/>
　賦也女子而早夜獨行或為?暴所侵陵故曰露之<lb/>
　厭浥也豈不欲早夜而行乎但恐多露之沾濡耳<lb/>
誰謂雀無角何以穿我屋誰謂女無家何以速我獄雖<lb/>
速我獄室家不足<lb/>
　興也雀鼠皆害人之物故以為?暴之喻若曰雀本<lb/>
　無角也而乃穿我屋乎爾求為室家之禮無有也而<lb/>
　何為召致我於獄乎爾致我於獄而禮未嘗有安能<lb/>
　從女乎<lb/>
<pb n="21a"/>
誰謂鼠無牙何以穿我墉誰謂女無家何以速我訟雖<lb/>
速我訟亦不女從<lb/>
　召致於訟亦不從之志操之堅也<lb/>
羔羊<lb/>
　南國之人美其大夫衣服有常而從容自得也<lb/>
羔羊之皮素絲五紽退食自公委蛇委蛇<lb/>
　三章皆賦也羔羊小羊也以羊皮為裘大夫燕居之<lb/>
　服也五紽者裘五處之縫也嚴氏曰以絲素為組紃<lb/>
<pb n="21b"/>
　於五處紽縫而飾之組者以五綵絲為之薄?為組<lb/>
　似繩為紃退食自公退朝而食於家自公門出也委<lb/>
　蛇委蛇言其從容順禮也<lb/>
羔羊之革素絲五緎委蛇委蛇自公退食<lb/>
　緎者縫之界域也<lb/>
羔羊之縫素絲五總委蛇委蛇退食自公<lb/>
　五總義與五紽五緎同<lb/>
殷其?<lb/>
<pb n="22a"/>
　婦人以夫從役而思念之且美其德而冀其必歸也<lb/>
殷其?在南山之陽何斯違斯莫敢或遑振振君子歸<lb/>
哉歸哉<lb/>
　三章皆興也殷者?聲初動殷殷然也雷冬而聲收<lb/>
　春而聲發故感氣候之變而念其君子言雷之休息<lb/>
　動作各以時矣何此行役之人久去于此而不敢少<lb/>
　暇乎振振信厚也言其信厚則不失期也歸哉歸哉<lb/>
　必歸之辭也<lb/>
<pb n="22b"/>
殷其?在南山之側何斯違斯莫敢遑息振振君子歸<lb/>
哉歸哉<lb/>
　莫敢遑息不得暇而休息也<lb/>
殷其?在南山之下何斯違斯莫或遑處振振君子歸<lb/>
哉歸哉<lb/>
　莫或遑處不得暇而歸處也<lb/>
摽有梅<lb/>
　賢女以貞信自守欲及時而嫁故作是詩<lb/>
<pb n="23a"/>
摽有梅其實七兮求我庶士迨其吉兮<lb/>
　三章皆賦也摽有梅言梅實之落也其實七言在樹<lb/>
　者止存其七見時之過也求我求者男之求我者女<lb/>
　自言也陽先乎?男先乎女故女欲嫁及時而必待<lb/>
　男之求庶士謂庶人之為士者迨吉及吉日成昏也<lb/>
摽有梅其實三兮求我庶士迨其今兮<lb/>
　梅止於三時又過矣迨今不待吉而成婚也<lb/>
摽有梅頃筐塈之求我庶士迨其謂之<lb/>
<pb n="23b"/>
　塈者取也頃筐取之則落之盡時又愈過矣迨其謂<lb/>
　之但相告謂而約可定也或曰女欲婚之亟果可以<lb/>
　為美俗乎曰周禮仲春令?男女其過時也則奔者<lb/>
　不禁今賢女惟恐過時故其言如此然猶必待男求<lb/>
　必待媒妁視彼奔者豈不謂賢乎<lb/>
小星<lb/>
　南國夫人承后妃之化能不妒忌以惠其下是詩乃<lb/>
　妾媵所作也<lb/>
<pb n="24a"/>
嘒彼小星三五在東肅肅宵征夙夜在公寔命不同<lb/>
　小星因所見以起興也嘒本作?星之微光也三五<lb/>
　言其稀蓋初昏與將旦時也肅肅齊遫也?妾進御<lb/>
　於君不敢當夕見星而往見星而還其夜行而在於<lb/>
　公所寔以命之賤而不同於貴者故以進御為夫人<lb/>
　之惠而不敢以為怨也<lb/>
嘒彼小星維參與昴肅肅宵征抱衾與裯寔命不猶<lb/>
　參昴西方白虎宿參三星謂之參者以三相參也昴<lb/>
<pb n="24b"/>
　六星昴之言留也言陽氣之稽留也襌被曰裯<lb/>
江有汜<lb/>
　是時貴女之嫁有不與媵妾偕行者既而自悔乃迎<lb/>
　媵以歸故媵作是詩而后妃夫人能不妒忌固有以<lb/>
　化其下者矣<lb/>
江有汜之子歸不我以不我以其後也悔<lb/>
　三章皆興也汜者江水分流而復入于江江大而汜<lb/>
　小也之子謂正嫡我者媵妾自謂也能左右之曰以<lb/>
<pb n="25a"/>
　古者諸侯一娶九女正嫡一人餘皆媵妾嫡妾同時<lb/>
　而行者禮也不與妾行非禮也復悔而迎之則嫡亦<lb/>
　可謂賢矣<lb/>
江有渚之子歸不我與不我與其後也處<lb/>
　渚者小洲水分流而成也不我與亦謂不與皆行也<lb/>
　其後也處悔而迎之乃與同處也<lb/>
江有沱之子歸不我過不我過其嘯也歌<lb/>
　沱亦江之?流禹貢言岷山導江東?為沱是也不<lb/>
<pb n="25b"/>
　我過謂不過我之居而挾與俱行也嘯者蹙口出聲<lb/>
　以舒憤懣之氣也歌者既偕行則歡樂而歌也<lb/>
野有死?<lb/>
　貞女不為?暴所汙故詩美之<lb/>
野有死?白茅包之有女懷春吉士誘之<lb/>
　興也或曰賦也?獐也似鹿而小無角而有牙古今注獐<lb/>
　有牙不能噬鹿有角不能觸女子當春而有所懷思<lb/>
　為美士所誘固其常也而賢女獨有以自守故詩人<lb/>
<pb n="26a"/>
　將稱其賢而先以常情言之其曰興則因所見以起<lb/>
　興曰賦則實以白茅包死?而遺此女也<lb/>
林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>野有死鹿白茅純束有女如玉<lb/>
　樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>木之小者純束謂以茅展開而約束之也史云<lb/>
　錦繡千純凡錦與帛一段為一純也有女如玉言此<lb/>
　女美如玉也<lb/>
舒而??兮無感我帨兮無使尨也吠<lb/>
　此章述女子拒其人之辭乃賦也舒而??言姑徐<lb/>
<pb n="26b"/>
　徐而來也無感我帨言勿動其拭手之巾也無使尨<lb/>
　也吠言勿令犬之驚吠也傳曰甚言其不相及其凜<lb/>
　然不可犯之意蓋可見矣由是論之拒?其人而為<lb/>
　和婉之辭幾所謂怨而不怒者方之激烈之人尤為<lb/>
　難也<lb/>
何彼穠矣<lb/>
　王姬下嫁於諸侯有肅雍之德此詩所以美之也<lb/>
何彼穠矣唐棣之華曷不肅雝王姬之車<lb/>
<pb n="27a"/>
　三章皆興也穠者華多之貌唐棣謂之栘似白楊凡<lb/>
　草木之華先合後開此華獨先開後合王姬有肅雍<lb/>
　之德則不挾貴以驕其夫家故望其車而知其德也<lb/>
　傳曰此乃東遷以後之詩而文王太姒之教久而不<lb/>
　衰亦可見矣<lb/>
何彼穠矣華如桃李平王之孫齊侯之子<lb/>
　平王即平王宜臼齊侯即襄公諸兒<lb/>
其釣維何維絲伊緡齊侯之子平王之孫<lb/>
<pb n="27b"/>
　絲之合而為綸猶男女之合而為昏故以釣之緡起<lb/>
　興也此詩屬之召南疑不可知<lb/>
騶虞<lb/>
　諸侯春田詩人美其仁心也<lb/>
彼茁者葭壹發五豝于嗟乎騶虞<lb/>
　二章皆賦也葭蘆葦也豝牡豕也騶虞者仁獸白質<lb/>
　黑文尾長於身不食生物惟食自死之肉言彼生而<lb/>
　蕃盛者葭也發矢而中五者豝也然射止五豝而已<lb/>
<pb n="28a"/>
　不欲暴殄而多殺故嗟嘆言之曰其仁心自然是即<lb/>
　所謂騶虞矣<lb/>
彼茁者蓬壹發五豵于嗟乎騶虞<lb/>
　蓬者蒿也豵者一歲小豕也序以麟趾為關雎之應<lb/>
　騶虞為鵲巢之應是王道之成也<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩演義卷一<lb/>
</p>
<p>
</p>
  </div>
</body>
</text>
</TEI>