<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩札卷二</head> <lb/>
    <p>
<pb n="1a"/>
欽定四庫全書<lb/>
　詩札卷二<lb/>
　　　　　　　　　　翰林院檢討毛?齡撰<lb/>
謹奉教笙詩既無辭則其立名時何所取?走初亦信<lb/>
之既而臆樂部?無徒立名者不取列詞義特以調行<lb/>
豈有此理即漢?吹曲李延年因胡曲更造新聲用為<lb/>
武樂皆有辭者且通有名若所傳?華子赤之陽望行<lb/>
人等主臣<lb/>
<pb n="1b"/>
謹奉教信彼南山維禹甸之此甸字當訓禹貢奠高山<lb/>
之奠奠甸音同亦通治?假作丘甸之甸則高山詎宜<lb/>
甸矣凡治田出榖稅曰甸耳畇畇原隰曾孫田之此原<lb/>
隰是地名即隰原與春秋傳沃野隰?不同故可田假<lb/>
作地官大司徒職五曰原隰之原隰則與山林丘陵墳<lb/>
衍川澤相等又烏可田主臣<lb/>
謹奉教我取其陳食我農人謂取官庾之陳者以食之<lb/>
即後貸官法然但貸不收由古原有補助事未嘗取償<lb/>
<pb n="2a"/>
如周禮遺人掌邦之委積以待施惠亦是矣至春秋始<lb/>
有施?已責倍貸取庸之說則易法致弊耳或曰信爾<lb/>
則何以儆游惰是不知游惰自有罰此要是不幸使然<lb/>
非游惰者主臣<lb/>
謹奉教陳錫哉周傳與箋各主一訓傳以哉為載為載<lb/>
行周道此主國語芮良夫引此詩為布利載周故云然<lb/>
箋以哉為始為造周之始此主左傳羊舌職引此詩謂<lb/>
能施造周故云然但二說各有據各不相難按中庸栽<lb/>
<pb n="2b"/>
者培之舊註引上天之載伊訓朕哉自亳孟子作朕載<lb/>
自亳此即以哉為載之?尚書哉生魄為始生魄爾雅<lb/>
曰哉始也舜典往哉汝諧古文作往才汝諧才纔也此<lb/>
即以哉為始之?主臣<lb/>
謹奉教追琢其章荀子富國篇劉向說苑通作彫琢毛<lb/>
傳亦云追彫也周禮有追師亦作彫又行葦詩敦弓作<lb/>
彫弓有客詩敦琢亦作彫琢敦追彫三字以雙聲轉之皆<lb/>
同此是音轉使然?無他?主臣<lb/>
<pb n="3a"/>
謹奉教摯仲氏任是摯國之次女而氏任者鄒忠?云<lb/>
漢儒謂但嫁長女餘通為媵殷以前皆然則摯任非邪<lb/>
走臆此如立嗣然正嫁以嫡無嫡以長嫁以仲必嫡故<lb/>
矣爾雅云同出有先生者曰姒同出謂同嫁者先生姊<lb/>
也則姊固有從媵者姊既有從媵則但嫁長女自為非<lb/>
?但必長庶耳若姑則不然姑雖庶無為姪媵者故媵<lb/>
曰娣姒又曰姪娣主臣<lb/>
謹奉教其德靡悔言其德從後計之必無可悔恨者<lb/>
<pb n="3b"/>
必如是而德始純也周之君惟文為無可悔故孔子稱<lb/>
為無憂韓子曰道與德為?位故德亦可悔易曰憂悔<lb/>
吝者存乎介震無咎者存乎悔皆是追悔之悔主臣<lb/>
謹奉教靈臺在漢京兆鄠縣三輔故事云在豐水東以<lb/>
豐水屬鄠故也若三輔?圖云靈臺在長安西北四十<lb/>
里靈囿在長安西四十二里靈沼在長安西三十里據鄭<lb/>
駁異義即于臺下為囿沼又一統志云囿中有沼似不<lb/>
同但以詩文觀之首?靈臺次即承之云在囿在沼則<lb/>
<pb n="4a"/>
要不得?耳且靈臺亦故不在長安西北凡?圖所記莫<lb/>
有是者主臣<lb/>
謹奉教靈臺詎必與辟雍近後人以詩中連及之故云<lb/>
然走臆靈臺辟雍皆在郊特靈臺在東郊耳據文王作<lb/>
豐在鄠縣東豐水之西而三輔故事云靈臺在豐水東<lb/>
則豐水在豐東而靈臺又在豐水東故知靈臺在東郊<lb/>
也公羊所云靈臺在國之東南二十五里此可著也若<lb/>
夫辟雍在西郊據辟雍是周之太學然作之自文始故<lb/>
<pb n="4b"/>
曰辟雍謂始為法則于雍耳而振鷺云于彼西雝則知<lb/>
在西而王制曰太學在郊則知在西郊也後漢左靈臺<lb/>
右辟雍本此主臣<lb/>
謹奉教公劉遷豳由戎狄來遷耳史記不窋失官竄戎<lb/>
狄間公劉乃修后稷之業而遷豳故孟子謂使居有積<lb/>
倉行有褁糧則于是方能啟行蓋亦畜積之久而後遷<lb/>
其發憤思大若唯恐遏佚前人光者所謂思戢用光矣<lb/>
曹氏曰不窋之居豳未能國也至公劉始立國焉此則<lb/>
<pb n="5a"/>
以不窋為亦居豳耳信然則公劉又何用遷耶此謬矣<lb/>
特舊以公劉為自邰遷豳則又不然邰與豳相距止百<lb/>
餘里詎須積倉褁糧乃爾且其遷豳必近邰者正以公<lb/>
劉思舊土故特相度與邰不?者而後居之要自不窋<lb/>
所竄戎狄間來遷耳設謂夏政衰逼逐公劉故遷豳更<lb/>
不然公劉久思啟大發憤震動非所用逼逐也必謂逼<lb/>
逐始遷是太王遷岐耳謂自邰遷豳是文王遷豐武王<lb/>
遷鎬耳通非?矣或曰不窋竄處無考按郡縣志慶州<lb/>
<pb n="5b"/>
治東南三里有不窋故城或是耳主臣<lb/>
謹奉教公劉遷豳諸侯從之者十有八國其說縱不可<lb/>
畢信但從詩觀之于其相土則曰既庶既繁于其度邑<lb/>
則曰于時廬旅于其授田則曰度其夕陽豳居允荒于<lb/>
其定居則曰止旅之密芮鞫之即此通言曰國旅居者<lb/>
則或當時實有如是之從者未可知也其後太王遷岐<lb/>
而豳民復從之如市然則商民之戴周舊耳主臣<lb/>
謹奉教逝彼百泉瞻彼溥原百泉即朝那以豳地泉多<lb/>
<pb n="6a"/>
故名也獨漙原無據走臆溥原?原耳豳地多原如五<lb/>
龍原永?原等故詩中于胥斯原度其隰原于六章凡<lb/>
三稱原則以?原名漙原亦猶之以多水名百泉也主<lb/>
臣<lb/>
謹奉教維清詩序曰奏象舞也象是樂名如董子云武<lb/>
王作象樂是矣特不名象舞按禮記仲尼燕居曰升歌<lb/>
清廟下而管象則象是管曲非舞曲耳又按文王世子<lb/>
曰升歌清廟下管象舞大武則明象是管曲武是舞曲<lb/>
<pb n="6b"/>
耳但仲尼燕居又云下管象武夏籥序興其以管象與<lb/>
夏籥對亦明是吹象以管吹夏以籥特象又加武不可<lb/>
解詎象者本象武功故云耶按祭統又云聲莫重于升<lb/>
歌舞莫重于武宿夜又以武宿夜與升歌並則疑武宿<lb/>
夜者或即象故維清詩舊有以為象曲者亦有以為武<lb/>
宿夜者總是以維清繼清廟管象繼清歌是故云也然<lb/>
此則又以武宿夜為象曲矣走臆以為象仍是象武仍<lb/>
是武其得稱象舞者考左傳襄二十九年季札論樂亦<lb/>
<pb n="7a"/>
有見舞象箾南籥語臆象以管奏列在堂下故曰下管<lb/>
象然堂下合樂則必舞故又云象舞則舞雖舞武而亦<lb/>
得稱象舞也以管時不必不舞也至其稱象武則又以<lb/>
舞武時即管象故亦得稱象武也以象又武也此甚著<lb/>
也獨以維清詩為奏象舞則不然按祭統既以武宿夜<lb/>
為象曲矣又左傳見舞象箾服?註云箾舞曲名以天<lb/>
下樂削去無道故名箾則象已?有曲名矣且墨子謂<lb/>
武王自作樂名象武則象與武必皆武詩也今維清誦文<lb/>
<pb n="7b"/>
王詎自作樂耶且文亦無武可象也或曰箾與武宿夜皆<lb/>
非象曲武宿夜即大武耳若其云象箾則吹象以箾故<lb/>
名此與吹南以籥名南籥正等特維清詩則斷非象曲<lb/>
耳主臣<lb/>
謹奉教無競維人四方其訓之訓是順字左傳哀二十<lb/>
二年子貢引詩作四方其順之是矣若曰順與馴同順<lb/>
之為訓以訓馴形近而誤則不然訓本有順?書畢命<lb/>
云子孫訓其成式亦作順其成式無逸云人乃訓之作<lb/>
<pb n="8a"/>
順之主臣<lb/>
謹奉教於穆不已孟仲子說詩作於穆不似似續妣祖<lb/>
鄭箋又作已續妣祖此不可解走臆已以似古通字耳<lb/>
廣雅云己似也史記高帝記前者夫人太子皆似君漢<lb/>
書夫人太子皆以君可驗主臣<lb/>
謹奉教無競維人皆以人為賢人獨集傳以為莫?于<lb/>
人則屬前王與宣哲維人同但朱子論語章句其于子<lb/>
言?靈公章註直引無競維人為解則又以為賢人矣<lb/>
<pb n="8b"/>
前人說詩其亦初無定?如此主臣<lb/>
謹奉教成王不敢康舊以成王為成其王業如成王畏<lb/>
相之成先儒力辨其不然此但據國語道成王之德與<lb/>
成王能明文昭定武烈語耳按賈子新書有特為明註<lb/>
者曰后王也二后文王武王也成王者武王之子文王<lb/>
之孫也文王有大德而功未既武王有大功而治未成<lb/>
及成王承嗣仁以蒞民故稱昊天焉蚤興夜寐以繼文<lb/>
王之業懿然葆德各遵其道故曰有成賈誼漢儒先毛<lb/>
<pb n="9a"/>
鄭其說詩如此主臣<lb/>
謹奉教耆定爾功左傳云耆致也耆定為致定是也若<lb/>
釋名又云耆指也皇矣詩上帝耆之王符論亦作上帝<lb/>
指之或曰耆固老也而亦有指義故文從老從?曲禮<lb/>
六十曰耆指使是也特以指之上濁又轉作致故致定<lb/>
即指定如書大誥云率寧人有指疆土註曰當有指定<lb/>
先王疆土之理此可著耳若鄭箋云耆老也武王老紂<lb/>
惡不急攻伐此雖是耆字本?然于武詩作樂象武意<lb/>
<pb n="9b"/>
有未合矣無競之烈可以勝殷文王開之武繼而受之<lb/>
則與其垂老定之何如指顧定之耳主臣<lb/>
上帝耆之以耆為致此據左傳引武詩耆定爾功註耳<lb/>
然但以耆訓致不必致定如隨?引酌詩曰耆昧也註<lb/>
但曰致討于昧可驗耳今?以致為致定遂以上帝耆<lb/>
之亦訓作致定之則竟以耆字為兼有耆定二字?矣<lb/>
莆田鄭氏曰耆底定也又曰天察四方之國而底定之<lb/>
其為誤亡以甚此而東萊取之不悟何也主臣<lb/>
<pb n="10a"/>
謹奉教上帝耆之或曰耆嗜也楚茨神嗜飲食釋文作<lb/>
神耆飲食又禮記有耆欲將至孟子耆秦人之炙漢書<lb/>
亦曰穆生不耆酒又曰大臣驃騎將軍貪耆錢皆是耆<lb/>
字若曰苟上帝之所嗜者則當?大其規模主臣<lb/>
謹奉教臣工詩嗟嗟保介韓詩外傳以保介為保其介<lb/>
然之德是底義惟鄭箋以保為衣以介為甲言人君之<lb/>
車必有甲士為之驂?所謂車右也此正與月令王乃<lb/>
親載耒耜指之於參保介之御間相合朱子又以保介<lb/>
<pb n="10b"/>
為農官之副必謂車右與勸農定無關耳殊不悟車中<lb/>
四顧遂呼車右而詠嘆之亦無不可不然?臣百官亦<lb/>
何必皆司農司嗇而矢口咨茹若是且農官亦幾見名<lb/>
保介者主臣<lb/>
謹奉教臣工小毖詩皆不用義盡處為韻如臣工詩來<lb/>
咨來茹與如何新畬合明昭上帝與奄觀銍艾合小毖<lb/>
詩莫予荓蜂與肇允彼桃蟲合拚飛惟鳥與予又集于<lb/>
蓼合漢鐃歌樂府曲與烏生八九子相和歌辭等用韻<lb/>
<pb n="11a"/>
比視此主臣<lb/>
謹奉教生民篇末章于豆于豋其香始升上帝居歆豋<lb/>
升韻歆不韻后稷肇祀庶無罪悔以迄于今祀悔韻今<lb/>
又不韻實今歆隔合也後銘頌比視此野有蔓草章三<lb/>
韻合零露溥平也清揚婉上也適我願去也正月篇又<lb/>
窘陰雨乃棄爾輔將伯助予民勞篇迄可小安無俾正<lb/>
反是用大?皆同後詞賦歌曲比視此主臣<lb/>
謹奉教桑柔篇畢轆轤韻如菀彼桑柔其下侯旬將采<lb/>
<pb n="11b"/>
其劉瘼此下民柔與劉合旬與民合也若其卒章則又<lb/>
異是民之未戾職?為??曰不可覆背善詈雖曰匪<lb/>
予既作爾歌凡六句似通不韻者故朱子亦竟不能合<lb/>
耳按之則戾與詈合可與歌合此又扇對隔合與轆轤<lb/>
不同然又與卬盛于豆章隔合異矣考古字歌字作可<lb/>
故可亦音歌主臣<lb/>
謹奉教烈文篇首章烈文辟公錫?祉福惠我無彊子<lb/>
孫保之以公疆合是首一句用韻者次章無封靡于爾<lb/>
<pb n="12a"/>
邦惟王其崇之念茲戎功繼序其皇之以邦與皇合崇<lb/>
與功合又是交股用韻者此在古合中又一變格主臣<lb/>
謹奉教烈文篇末章無競維人四方其訓之不顯惟德<lb/>
百辟其刑之於乎前王不忘前四句以之助韻與我將<lb/>
篇同格末一句王與忘句中藏韻與東漢太學中諸?<lb/>
同格主臣<lb/>
謹奉教載見篇半前比一句一用韻即漢?梁詩格半<lb/>
後比三句一用韻即秦人功德碑格主臣<lb/>
<pb n="12b"/>
謹奉教潛詩比二句一換合即六朝詩東飛伯勞歌格<lb/>
主臣<lb/>
謹奉教何彼穠矣與曷不肅雍隔合唐棣之華與王姬<lb/>
之車隔合此轆轤合法但華當合敷朱子獨不合華車<lb/>
二音初惑之既讀朱子語類有云合韻以頭韻為則設<lb/>
如有女同車是頭韻則次句?如舜華當合敷如何彼<lb/>
穠矣唐棣之華是頭韻則華讀本音而以王姬之車車字<lb/>
讀尺奢彼以華車本奢音故耳殊不悟古文華無讀譁<lb/>
<pb n="13a"/>
者爾雅云華荂也江東呼華為荂音敷釋文云古讀華<lb/>
為敷故鄭風?如舜華珮玉瓊琚楚辭折疏麻兮?華<lb/>
將以遺兮離居可驗也若車字則古從無讀尺奢者易<lb/>
云見豕負塗載鬼一車國策歌云食無魚出無車淳于<lb/>
禳田辭云洿邪滿車洋洋有餘皆從車音故劉?釋車<lb/>
云古者曰車聲如居言行所以居人也今曰車讀尺奢<lb/>
舍也行者所處若居?也亦以古曰居今始曰尺奢耳<lb/>
若韋昭曰車字從漢始有居音此是妄語朱子語類未<lb/>
<pb n="13b"/>
是也但困學紀詩謂朱子集傳並註二音以音敷為先考<lb/>
今本集傳並無此主臣<lb/>
毛詩合韻舊欲通輯之入韻錄一書今不能之矣曾與<lb/>
寫官辨莫往莫來詩多所去反故其語頗晰凡八九札<lb/>
今略其?存六札但其所引復則不遺之矣予謂來之<lb/>
與思灰之與支也灰以韻之轉而從支以灰之韻?皆<lb/>
支音也此不必讀來為犁耳然古有易來為犁文者此<lb/>
不可通矣<lb/>
<pb n="14a"/>
謹奉教集傳凡來字俱合犁字或間有不合則以來本<lb/>
入灰韻故遇他有灰韻者則祗從來字本音不合故終<lb/>
風且霾第音霾為埋不合貍且不合惠然肯來來字此<lb/>
皆以來本灰韻無俟轉合耳走則謂來字本音祗有犁<lb/>
音無所謂合也直讀犁矣縱遇他字入灰韻如霾字者<lb/>
亦直轉合從犁音其以來為灰韻者則後起之謬耳左<lb/>
傳于思于思棄甲復來?鼓吹曲啟皇基垂將來穆天<lb/>
子傳道里悠?山川間之將子無死尚能復來直讀犁<lb/>
<pb n="14b"/>
詎獨此詩矣主臣<lb/>
謹奉教匡衡歌無說詩匡鼎來魏武氣出唱敬神齊道<lb/>
自來主臣<lb/>
謹奉教太公六韜云天下??皆為利來?帝巾機銘<lb/>
云操刀不割失利之期執斧不伐賊人將來樂府?淡<lb/>
思歌歸歸?淡思逐郎還去來此四字五字詩句俱爾<lb/>
且有六七字至長句如楚詞九歌云望夫君兮未來吹<lb/>
參差兮誰思?梁詩云日月星辰昭四時驂駕駟馬從<lb/>
<pb n="15a"/>
梁來?士元於忽操束王良之手兮後車載之前行險<lb/>
既以覆兮後逐逐其猶來此何也主臣<lb/>
謹奉教來字詎翅讀犁即有竟從犁文者商國萊侯即<lb/>
犁侯矣伏羲扶來歌作扶犁歌此詎用韻也北山有萊<lb/>
謂釐蔓花也故北山有萊亦與邦家之基合若書帝告<lb/>
釐沃本帝嚳來沃詎合耳且劉向封事引詩貽我來牟<lb/>
作貽我釐牟此雖是詩字然非因底合又昭然者主臣<lb/>
謹奉教春秋公?鄭伯于時來公羊傳作祁黎即後滎<lb/>
<pb n="15b"/>
陽縣之釐城也?人伐州來春秋州來即鍾離為楚州<lb/>
?采後更名名鍾離耳然則來即?又即釐又即黎又<lb/>
即離矣主臣<lb/>
謹奉教大射貍首註云貍之言不來也射諸侯不來朝<lb/>
者故徐廣封禪書註云貍一名不來而方言又云貔陳<lb/>
楚江淮之間謂之?關西謂之貍則來故為貍即不來<lb/>
亦且為貍矣又公羊傳云觀魚于棠登來之也登來猶<lb/>
俗言得利也春秋楚滅賴穀梁作滅厲漢書無俚作無<lb/>
<pb n="16a"/>
賴凡以利為來以俚為賴則即來音之轉猶尚有然者<lb/>
豈?本音故知來定無他音耳若<hi>闕</hi>厲合始為賴則就<lb/>
字訛字誰則合音以待之主臣<lb/>
謹奉教晉摯虞謂詩有九字如泂酌彼行潦挹彼注茲<lb/>
等?延之非之謂詩體本無九字有則聲度闡緩不合<lb/>
金石矣此是耳今更謂有十一字詩如不稼不穡胡取<lb/>
禾三百廛不狩不獵胡瞻爾庭有懸貆以穡獵不韻而<lb/>
廛貆韻以是為十字十一字則七言詩比間句取韻<lb/>
<pb n="16b"/>
也亦應稱十四字詩矣詩凡有可斷雖其中無韻亦?<lb/>
是一句如參差荇菜左右流之窈窕淑女寤寐求之雖<lb/>
菜女無韻不得稱為七字也有謂小招云涉江採菱發<lb/>
陽阿些?人既醉朱?酡些是齊梁七言之始則又寧<lb/>
云始于詩耳主臣<lb/>
謹奉教詩固以助上取韻然亦有否者如周頌我將之<lb/>
類是也我將詩以三之字合此即韋?成詩赫赫顯爵<lb/>
自我隊之??附庸自我招之之始人但不覺耳若他<lb/>
<pb n="17a"/>
有偶取合一助如是究是圖亶其然乎等則從來詩句<lb/>
中多有然者主臣<lb/>
謹奉教或曰遘閔既多受侮不少是轉對之始楊柳依<lb/>
依雨雪霏霏是開對之始關關雎鳩在河之洲是承合<lb/>
之始抑抑威儀維德之隅是嫌合之始主臣<lb/>
謹奉教庶見素冠兮章三句合是大風歌之始嘒彼小<lb/>
星章四句兩合第五句又合是前溪歌之始于以采蘋<lb/>
章四句軒輊合是烏栖曲之始麟趾騶虞?句不合是<lb/>
<pb n="17b"/>
董逃上留田之始主臣<lb/>
謹奉教毛鄭以敬之詩前章六句是?臣進言後章六<lb/>
句是成王答言一詩兩截下此是倡體但一人可作數<lb/>
詩無可數人作一詩者故朱子以上章為成王述?臣<lb/>
之言下章為自作答言此即杜工部短歌行贈王司直<lb/>
詩以前五句代王司直言後五句自作答言所始主臣<lb/>
謹奉教那詩毛傳作一章朱子判作五章然仍曰一章<lb/>
二十二句按魯語閔馬父引自古在昔四句為輯之亂<lb/>
<pb n="18a"/>
說詩者謂不宜合作一章但從來詩章判節與樂章判<lb/>
節不同詩本一章而作樂者必分解之故詩可合一而<lb/>
樂則斷無不解之例如樂府東門行本一章而晉樂一<lb/>
章所奏判作四解魏文艷歌何嘗行本七章而晉樂所<lb/>
奏判前一章為艷後一章為趨此明著也那詩雖一章<lb/>
然閔馬父以樂章例之則有輯有亂故朱子既為判之<lb/>
復為合之或是?耳但樂章分解自為節次不以韻義<lb/>
為起?假如清廟詩比一句一唱三嘆而成四韻則一<lb/>
<pb n="18b"/>
句自為一章而武詩於皇武王本七句左傳云其卒章<lb/>
曰耆定爾功則亦一句為一章者故清廟維清般武諸<lb/>
詩俱通體無韻然則分解節次原不必拘限韻?如朱<lb/>
子所分者且其曰輯成也以樂之既成則輯之以為亂<lb/>
此猶繹如以成之成然亦可解作趨如樂府前為豔後<lb/>
為趨趨促也言樂當急促也輯趨促字音之轉耳蓋樂<lb/>
有緩急當其既急則雖關雎之大篇而可以為輯當其<lb/>
尚緩則必以我行其野之短章而始以為亂此易曉矣<lb/>
<pb n="19a"/>
故那詩顧予蒸嘗二語向嘗答?以為當是羡辭緣閔<lb/>
馬父引詩無此二語臆是次詩烈祖篇末兩句錯簡在<lb/>
此此如魏文臨高臺篇以中有?鵠語遂取?鵠行古<lb/>
辭雜之一例今按之此兩句兩詩並列或如信南山甫<lb/>
田末報以介福萬?無疆樂府延年萬歲期陛下?萬<lb/>
年等當是樂例未可知也信然則此又在亂之外?是<lb/>
一體猶楚辭湘君湘夫人兩歌其末章皆有捐予珮兮<lb/>
江中四語可驗也但古樂既亡不能確行其說耳主臣<lb/>
<pb n="19b"/>
謹奉教天命多辟設都于禹之績此用兵時也而遽逮<lb/>
拓地何也亦曰用兵正為拓地計耳守文者不用兵則<lb/>
國日蹙故立政曰其克詰爾戎兵以陟禹之跡方行天<lb/>
下與此詩正同召旻曰昔也日闢國百里今也日蹙國<lb/>
百里故周以?江漢而興以失汧渭而衰漢以開緣邊<lb/>
而疆以捐珠崖而弱主臣<lb/>
　<lb/>
　詩札卷二<lb/>
</p>
<p>
</p>
  </div>
</body>
</text>
</TEI>