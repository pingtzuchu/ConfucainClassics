<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷一</head> <lb/>
    <p>
<pb n="1a"/>
欽定四庫全書<lb/>
　禮經本義卷一<lb/>
　　　　　　　　　　　　　無錫蔡?晉撰<lb/>
五禮之儀<lb/>
　<hi>此書亦周公所作載行禮儀文節次之詳乃禮之條目也漢?堂生所傳凡十七篇後於孔壁中得禮古</hi>
　<hi>經五十六篇於十七篇外增多三十九篇蓋孔子所定禮之全經也河間獻王得而上之以未列學?至</hi>
　<hi>唐亡失而十七篇則后倉大小戴慶普遞相傳習列於學?至鄭康成為之主名曰儀禮然十七篇中既</hi>
　<hi>夕即士喪下篇有司徹即少牢下篇實十五篇耳其篇次大小戴及劉向??各不同今以嘉?軍凶吉</hi>
<pb n="1b"/>
　<hi>為序而缺軍禮定為禮之下經云○朱子曰周官周禮之綱領至於儀法度數儀禮乃其本經而禮記郊</hi>
　<hi>特牲冠義等篇特其義疏耳故儀禮經也禮記傳也楊信齋曰曩從先師朱文公讀儀禮求具辭而不得</hi>
　<hi>則擬為圖以象之圖成而義顯凡位之先後秩序物之輕重權衡禮之恭遜文明仁之忠厚懇至義之時</hi>
　<hi>措從宜智之文理密察精粗本末昭然可見夫周公制作之僅存者文物彬彬如此之盛而其最大者如</hi>
　<hi>朝宗會遇大饗大旅享帝之類皆亡逸而無傳重可歎也</hi>
　嘉禮<lb/>
　　士冠禮<lb/>
　　　<hi>?紫超曰加冠於首曰冠冠者成人之始聖人重之故特定為冠禮獨言士者古者禮不下庶</hi>
<pb n="2a"/>
　　　<hi>人能行禮者自士始故凡冠昏喪祭相見之禮獨詳於士也  郝仲輿曰古之有?行道藝已</hi>
　　　<hi>仕未仕者通謂之士禮多由士設惟士習於禮所謂由賢者出也</hi>
筮于廟門主人?冠朝服緇帶素?即位于門東西面<lb/>
有司如主人服即位于西方東面北上筮與席所卦者<lb/>
具饌于西塾布席于門中闑西閾外西面<lb/>
　<hi>筮者以蓍問吉凶也冠必筮日重其事也廟謂禰廟廟以棲神嚴肅之地古人行大禮必于廟今尊蓍龜</hi>
　<hi>故于廟以具為外神故于門也主人?冠者之父也?冠周人委貌冠以三十升麻布染黑為之朝服見</hi>
　<hi>君之禮服以十五升麻布為之其色亦黑故又謂之緇衣其裁之用正幅故又謂之?端帶大帶也以黑</hi>
<pb n="2b"/>
　<hi>繒為之?蔽膝也以白韋為之門東廟門外之東方主人之位也西面面向西也有司即宰宗人筮人卦</hi>
　<hi>者之屬位于廟門外之西方拱向主人也東面而立以北為上長者在北少者以次而南也筮蓍策也蓍</hi>
　<hi>策而云筮者以其所用名之也席筮者之筵也士用蒲席所卦者所以畫爻計卦之具如刀筆木簡之類</hi>
　<hi>具備也饌陳也門側之堂謂之塾一門而塾四外二塾皆南向?二塾皆北向此西塾謂門外西堂也布</hi>
　<hi>席有司設筮者之席也門中西扉之中闑門?也閾門限也  敖君善曰士喪卜日之禮云奠龜於西塾</hi>
　<hi>上南首有席燋在龜東然則此時具饌之位蓍亦當南向席在其後而所卦者則在蓍右亦變於筮時也</hi>
筮人執筴抽上韇兼執之進受命于主人宰自右少退<lb/>
贊命筮人許諾右還即席坐西面卦者在左卒筮書卦<lb/>
<pb n="3a"/>
執以示主人主人受視反之筮人還東面旅占卒進告<lb/>
吉<lb/>
　<hi>筮人有司主筮事者以少牢禮推之乃史也筴蓍?也韇藏筴之器上韇韇蓋也兼執左執筴右執韇也</hi>
　<hi>進前也自西方而前也宰家臣之長向在有司之位至是乃來主人之右蓋傳命當自右出也少退不敢</hi>
　<hi>並主人也贊命贊相主人以擇日冠子之意命筮也右還回身右轉也即席坐就闑西閾外之席西面而</hi>
　<hi>坐行筮事也必西面者求神向?方也卦者有司主執簡畫爻者在左居筮人之南也書卦六爻備而成</hi>
　<hi>卦卦者乃畫之於簡也執以示主人筮人執所畫之卦示主人也反之以卦還筮人使占吉凶也還東面</hi>
　<hi>復西方東面北上之位也旅?也不敢執一己之見而與其屬共占之也進而告吉亦執卦  朱子曰宰</hi>
<pb n="3b"/>
　<hi>所贊之辭當云某有子某?以來日某加冠於其首庶幾從之敖君善曰少牢禮卦者在左坐卦以木卒</hi>
　<hi>筮書卦於木此不言坐則是立也其亦士禮異歟立則卦時乃坐既則興</hi>
若不吉則筮?日如初儀<lb/>
　<hi>敖君善曰?日去初筮者旬有一日也以其于同故謂之?日如少牢日用丁巳則以後丁後已為?日</hi>
　<hi>也初儀筮人執筴以下之儀也凡不吉而改筮者皆不至於再重?神也此筮若又不吉則直用其後之</hi>
　<hi>?日不復筮矣凡筮?筮尸卜日之屬皆類此議見特牲篇張子?中</hi>
徹筮席宗人告事畢<lb/>
　<hi>鄭康成曰徹去也斂也宗人有司主禮者</hi>
<pb n="4a"/>
　　　右筮日<lb/>
主人戒??禮辭許主人再拜?答拜<lb/>
　<hi>戒預告也?主人之僚友既筮得吉日預戒僚友使來襄冠事也禮辭許一辭而許也辭有三一辭曰禮</hi>
　<hi>再辭曰固三辭曰終終辭則不許也許必禮辭以致謙也主人再拜謝其許也  鄭康成曰古者有吉事</hi>
　<hi>則樂與賢者歡成之有凶事則欲與賢者哀戚之今?冠子故就告僚友使來敖君善曰此上更當有?</hi>
　<hi>主為禮一節與宿?同文不具耳凡?之與冠事者主人當親戒之而以?為筮者為先餘各以次為先</hi>
　<hi>後主人皆親戒之者未筮則未有所?異也戒?亦朝服凡既筮而有事如戒宿之類皆因筮服無變也</hi>
主人退?拜送<lb/>
<pb n="4b"/>
　<hi>退去而歸也?拜送拜於主人去後主人無答也後倣此</hi>
　　　右戒?　戒?曰某有子某?加布於其首願<lb/>
　　　吾子之教之也?對曰某不敏恐不能共事以<lb/>
　　　病吾子敢辭<hi>上某主人名下某子之名布緇布冠也敖君善謂冠禮三加乃惟云</hi>
　　　<hi>緇布冠者取其始加而質者言之謙也吾子相親之辭教之者以加冠之禮為教也不敏謂不</hi>
　　　<hi>達於理亦謙也共敬也病吾子猶言辱吾子也</hi>主人日某猶願吾子之<lb/>
　　　終教之也?對曰吾子重有命某敢不從<hi>重再也</hi>
前期三日筮?如求日之儀<lb/>
<pb n="5a"/>
　<hi>期冠期也筮?筮加冠之正?也如求日儀與筮日禮同也  賈洺州曰筮?命筮其宰贊蓋云主人某</hi>
　<hi>為嫡子某加冠筮某為?庶幾從之朱子曰前已廣戒??此又擇其賢者筮之吉則宿之以為正?不</hi>
　<hi>吉則仍為??不嫌於預戒也敖君善曰筮?亦不過再筮初筮者若不吉則改筮其次者為正?若次</hi>
　<hi>者又不吉則不復筮而即以第三者為正?亦以初筮者為次?也主人於?既次第其先後矣然猶筮</hi>
　<hi>之者蓋慮其異日或以他故而不及與則?廢冠事此乃非人所預知者故不可不問於神而用舍一?</hi>
　<hi>之也</hi>
　　　右筮?<lb/>
乃宿??如主人服出門左西面再拜主人東面答拜<lb/>
<pb n="5b"/>
　<hi>既筮?而即宿之故言乃宿者越宿預戒也?尊故主人親宿之如主人服亦朝服也出門左出大門而</hi>
　<hi>東也再拜拜而迎也</hi>
乃宿??許主人再拜?答拜主人退?拜送<lb/>
　<hi>鄭康成曰乃宿?者親相見致其辭也</hi>
宿贊冠者一人亦如之<lb/>
　<hi>贊冠者佐?行冠事者尊次正?故主人亦親宿之若??則第使人宿之而已其禮輕故經不著也</hi>
　<hi>賈洺州曰佐?輕故不筮朱子曰正?不來則?不得成禮故親宿之欲其必來佐?雖輕亦必擇其賢</hi>
　<hi>而習禮者為之不來則亦有闕故并宿之使必來也敖君善曰贊冠者如鄉飲酒之介然鄉飲酒惟言主</hi>
<pb n="6a"/>
　<hi>人戒?及介之儀而於??則闕焉其例正與此相類</hi>
　　　右宿?　宿曰某?加布於某之首吾子??<lb/>
　　　之敢宿?對曰某敢不夙興<hi>敖君善曰正?而下宿之辭同惟以</hi>
　　　<hi>主人之親宿與否?之?臨也</hi>
厥明夕為期于廟門之外主人立于門東兄弟在其南<lb/>
少退西面北上有司皆如宿服立于西方東面北上<lb/>
　<hi>厥明夕謂宿?之明日向暮時也為期為加冠之期也兄弟主人之親戚也少退不並主人立也如宿服</hi>
　<hi>如宿?之朝服也敖君善曰有司皆如宿服則主人及兄弟可知矣</hi>
<pb n="6b"/>
擯者請期宰?曰質明行事<lb/>
　<hi>擯者主人之相禮者即宗人也請期自有司之位進而請冠期於主人也宰告宰至主人之右贊辭乃代</hi>
　<hi>主人答也質正也言明日正明行冠事也請敖君善曰請期東西少牢禮主人南面宗人北面  祭期</hi>
告兄弟及有司告事畢擯者告期于?之家<lb/>
　<hi>兄弟在東有司在西擯者以期各一告致詳慎也告期於?謂正?及??皆告之也  敖君善曰告兄</hi>
　<hi>弟蓋東北面告有司蓋西北面特牲饋食禮曰宗人東北面告濯具</hi>
　　　右為期<lb/>
夙興設洗直于東榮南北以堂深水在洗東<lb/>
<pb n="7a"/>
　<hi>夙興早起也洗器名所以承盥手洗爵之水而棄之者設之於庭直猶當也屋脊兩頭起者為榮其形似</hi>
　<hi>翼故又名屋翼直東榮謂?當之也深猶長也古者庭三堂之深設洗去堂?近如堂之深假令堂深二</hi>
　<hi>丈則庭深六丈洗之去堂亦二丈以此為度也水所以盥洗者也以罍盛之少牢禮司?設罍水於洗東</hi>
　<hi>有枓枓所以沃盥者此不言罍及枓文不具也夫按周制天子諸侯殿屋四注則四面皆有霤卿大  以</hi>
　<hi>下夏屋兩下則惟南北有霤而東西有榮故人君設洗直東霤而大夫士直東榮其處同也漢制士之洗</hi>
　<hi>用?大夫用銅諸侯用白銀天子用?金其盛水尊卑皆用金罍而大小有異周制亦或然韓詩?云天</hi>
　<hi>子罍以玉諸侯大夫以金士以梓無所考</hi>
陳服于房中西墉下東領北上<lb/>
<pb n="7b"/>
　<hi>陳服設?冠者之衣服也房謂東房西墉房中西牆近室者也東領衣領向東便其自東取也北上者衣</hi>
　<hi>有尊卑之差尊者設在北卑者以次而南首爵弁服次皮弁服次緇布冠服冠時先用卑服便其先取在</hi>
　<hi>南者也</hi>
爵弁服纁裳純衣緇帶韎韐<lb/>
　<hi>爵弁其色赤而微黑如爵頭然爵弁服戴爵弁時所服之服古者冠服之色必相稱故?因冠以名服也</hi>
　<hi>下皮弁服倣此纁裳以淺絳色為裳也純衣絲衣也先言裳後言衣者以衣與帶同緇故連帶言之也韎</hi>
　<hi>?赤色韐合皮為蔽膝即?也此三加所衣之服士之上服也</hi>
皮弁服素積緇帶素?<lb/>
<pb n="8a"/>
　<hi>皮弁以白鹿皮為冠次於爵弁敖君善謂其衣蓋亦絲衣而色如其裳二弁之衣用絲者宜?於冠服也</hi>
　<hi>冠服之衣用布積猶辟也以素為裳而腰有辟積令腰半於齊也  此再加之服亦士之尊服也</hi>
?端?裳?裳雜裳可也緇帶爵?<lb/>
　<hi>?端即朝服不以?冠名服者為緇布冠陳之也?端之服其裳以?者為正若無?裳即用?裳或雜</hi>
　<hi>色之裳亦可也舊?以雜裳為前?後?易曰夫??者天地之雜也亦通  此始加之服士之正服也</hi>
緇布冠缺項青組纓屬于缺緇纚廣終幅長六尺皮弁<lb/>
笄爵弁笄緇組紘纁邊同篋<lb/>
　<hi>冠後曰項緇布冠之武其後兩開不相連屬故曰缺項組絛也屬係也以青組二條?於缺冠時合兩組</hi>
<pb n="8b"/>
　<hi>結之而垂其餘以為纓也纚所以韜?作結者以緇色繒為之古者布帛幅廣二尺二寸笄簪也所以貫</hi>
　<hi>弁弁之纓曰紘以緇組一條繫於左笄上遶頤下自右仰屬於笄而繫之纁邊組側飾以纁也竹器方曰</hi>
　<hi>篋同篋者謂一纓一纚二笄二紘六者皆同一篋也  按二弁之笄天子諸侯用玉大夫士用象長尺二</hi>
　<hi>寸緇布冠無笄故纓在後而屬於缺二弁有笄故紘在旁而屬於笄也又有固髮之笄視二弁之笄加短</hi>
　<hi>以骨為之插之於纚上?則櫛纚笄總後章櫛設笄是也此亦當陳之而不言者文不具耳敖君善因以</hi>
　<hi>後章櫛設笄為即二弁之笄者誤也</hi>
櫛實于簞<lb/>
　<hi>櫛梳也所以理?竹器圖曰簞</hi>
<pb n="9a"/>
蒲筵二在南<lb/>
　<hi>蒲筵蒲草席也用二者東序冠子一?西醴子一也在南在簞南而簞在篋南篋在所陳衣服之南故一</hi>
　<hi>?篋簞蒲筵皆在所陳衣服之南云</hi>
側尊一甒醴在服北有篚實勺觶角柶脯醢南上<lb/>
　<hi>側猶特也尊酒尊也甒瓦器以盛醴酒連糟曰醴貴初質也尊在爵弁服北既服而後用醴也篚竹器勺</hi>
　<hi>以酌酒觶爵屬容三升柶匙屬長六寸祭以挑醴醴有糟故須柶角為之取其滑也三者皆實於篚中脯</hi>
　<hi>乾肉盛以籩醢肉?盛以豆南上自南而北首尊次篚次脯次醢也</hi>
爵弁皮弁緇布冠各一匴執以待于西坫南南面東上<lb/>
<pb n="9b"/>
?升則東面<lb/>
　<hi>匴竹器即今冠箱也執之者有司也坫在堂角所以置物有司三人執三匴立於西階下當西坫之南南</hi>
　<hi>向而立以東為上執爵弁匴者為首執皮弁匴者次之執緇布冠匴者又次之及?已升堂行禮於阼則</hi>
　<hi>執匴者乃東向而立以北為上</hi>
屨夏用葛?端黑屨青絇繶純純博寸素積白屨以魁<lb/>
柎之緇絇繶純純博寸爵弁纁屨黑絇繶純純博寸冬<lb/>
皮屨可也不屨繐屨<lb/>
　<hi>凡冠與衣同色屨與裳同色?端黑屨以?裳為正也絇屨頭飾也繶縫中紃也純口之?也三者皆青</hi>
<pb n="10a"/>
　<hi>博廣也魁拊萬充宗謂魁以木為之即今俗制屨者之模範也明時民間用馬尾制巾帽以木為範名曰</hi>
　<hi>魁頭蓋本此柎之謂納魁於屨令附著充滿使屨端好也獨於白屨言之者舉中以該上下也冬屨非必</hi>
　<hi>用皮取其?厚用皮亦可若夏止可用葛其麻布之細者為繐而喪服有繐衰則以繐為屨近凶故不可</hi>
　<hi>用也蓋敖君善曰三屨陳之  在其裳之西</hi>
　　　右陳器服<hi>?紫超曰古人禮未行必先陳設蓋恐臨期倉卒失整暇之體故先為戒</hi>
　　　<hi>備如此</hi>
主人?端爵?立于阼階下直東序西面兄弟畢袗?<lb/>
立于洗東西面北上擯者?端負東塾<lb/>
<pb n="10b"/>
　<hi>阼階東階也其下則庭中也直當也堂東西牆謂之序畢盡也袗單也禮衣皆單袗?即?端也洗在庭</hi>
　<hi>中直東榮其去堂如堂之深今兄弟之位稍退於主人其序自北而南蓋在洗之東北也負背立也東塾</hi>
　<hi>門?東堂負之者北面而立也</hi>
?冠者采衣紒在房中南面<lb/>
　<hi>采衣未冠者之服童子尚華飾也紒與髻通即總角也  朱子曰房?宜當南壁東西之中而?冠者宜</hi>
　<hi>在所陳器服之東當?而立也</hi>
　　　右即位<lb/>
?如主人服贊者?端從之立于外門之外<lb/>
<pb n="11a"/>
　<hi>?加冠之正?也贊者贊冠者也?言如主人服贊者言?端互文也從之從正?也外門大門也</hi>
擯者告<lb/>
　<hi>敖君善曰上言擯者負東塾則在廟也至是則?之?命者入告擯者擯者東面以?主人也此?乃主</hi>
　<hi>人戒宿而來故不出請事</hi>
主人迎出門左西面再拜?答拜主人揖贊者<lb/>
　<hi>出門左出大門而立於東方也再拜拜迎也答拜不言數如其所拜之數以答之也揖贊者不拜殺於?</hi>
　<hi>也</hi>
與?揖先入每曲揖至于廟門揖入三揖至于階三讓<lb/>
<pb n="11b"/>
　<hi>與?揖揖之入大門也先入導行也曲當折行處也凡廟在大門?之東入大門向東行為一曲望廟門</hi>
　<hi>向北行為二曲每曲主?相揖至於廟門又揖而入既入門至?霤分東西向主?欲相背故一揖至堂</hi>
　<hi>途向北主?相見一揖行至當碑碑在庭三分庭一在北碑為庭中大節故過此一揖也三讓讓升也主</hi>
　<hi>人三讓而客三辭主人乃先升一等以導?而?從之  敖君善曰凡讓升之法?主敵則主人先讓而</hi>
　<hi>先升主人尊亦然客尊則客先讓而先升也惟天子之使則不讓</hi>
主人升立于序端西面?西序東面<lb/>
　<hi>序端堂東牆之南頭也立於序端西面蓋負東牆而稍南以避冠位也?西序東面則負西牆而立也</hi>
　　　右迎?<lb/>
<pb n="12a"/>
贊者盥于洗西升立于房中西面南上主人之贊者筵<lb/>
于東序少北西面?冠者出房南面贊者奠纚笄櫛于<lb/>
筵南端<lb/>
　<hi>贊者?之贊冠者也盥?行事潔其手也升自西階升也立於房中西面南上在?冠者之東南也主人</hi>
　<hi>之贊者或家臣或親戚輩也設冠席於東序嫡子冠於阼也少北以主人在序端而?避之也出房南面</hi>
　<hi>立於房外以待?命也奠置也並賈洺州曰贊者與主人之贊者俱執勞役之事故  立於房中以其物</hi>
　<hi>皆在房中使得近其事也又?之贊者尊故其位在主贊之南蓋?主冠席俱在南故以南為上也</hi>
?揖?冠者?冠者即筵坐贊者坐櫛設纚<lb/>
<pb n="12b"/>
　<hi>揖揖之即筵也即就也櫛髮加纚乃勞役之事故贊者為之</hi>
?降主人降?辭主人對?盥卒一揖一讓升主人升<lb/>
復初位?筵前坐正纚<lb/>
　<hi>?降以?行冠事故降階而盥於洗以致潔也主人降以?為己事而降故不敢安於位而從之降也?</hi>
　<hi>辭辭以主人無事不必降也主人對對以煩?降盥不敢不從降也揖讓皆一者禮宜殺於初也主人升</hi>
　<hi>無事故復其序端西面之位贊冠者既為冠者櫛而加纚?則於筵前坐而正之也</hi>
興降西階一等執冠者升一等東面授??右手執項<lb/>
左手執前進容乃祝坐如初乃冠興復位贊者卒<lb/>
<pb n="13a"/>
　<hi>興既正纚而起立也降階?取冠也士階三等?降一等執冠者升一等則於中等授受也冠緇布冠也</hi>
　<hi>東面授?則?西面受之也授冠時亦以匴既授則以匴退項冠之後前冠之面也進進筵前也容從容</hi>
　<hi>也?致祝辭而從容正儀也祝祝願冠者吉祥也其辭見後?既祝復坐以緇布冠加冠者首?起復西</hi>
　<hi>序東面之位贊者為結冠纓卒事</hi>
冠者興?揖之適房服?端爵?出房南面<lb/>
　<hi>揖之適房使釋采衣服?端服也敖君善曰服?端爵?亦贊者為之出房南面亦待?命也不言帶與</hi>
　<hi>屨可知也</hi>
?揖之即筵坐櫛設笄?盥正纚如初降二等受皮弁<lb/>
<pb n="13b"/>
右執項左執前進祝加之如初復位贊者卒紘<lb/>
　<hi>?再揖即筵?加皮弁也櫛?緇布冠而再櫛?也未弁而先設笄謂以固髮之笄插之於纚上非二弁</hi>
　<hi>之笄也?降西階二等受皮弁以皮弁尊於冠故降禮重也?加皮弁乃設皮弁笄遂復西序之位贊者</hi>
　<hi>為之結紘於笄未以卒事冕賈洺州曰笄有二種一是髻?安?之笄一是弁  固冠之笄此未加冠而</hi>
　<hi>設笄明是安髮笄也緇布冠亦有之彼言設纚而不言設笄此言設笄而不言設纚互見也其皮弁固冠</hi>
　<hi>之笄則?加弁時自設之</hi>
興?揖之適房服素積素?容出房南面<lb/>
　<hi>興冠者起立也?又揖之入房使釋?端而服皮弁服也容從容整儀也  敖君善曰再加祝辭曰敬爾</hi>
<pb n="14a"/>
　<hi>威儀此言容出房見其奉?戒也</hi>
?降三等受爵弁加之服纁裳韎韐其他如加皮弁之<lb/>
儀<lb/>
　<hi>降三等下至地也以爵弁至尊故就而受之也受?紫超曰始加?受冠降一等再加降二等三加  冠</hi>
　<hi>降三等其服彌尊其敬亦彌至本乎?而形諸外也</hi>
徹皮弁冠櫛筵入于房<lb/>
　<hi>冠緇布冠也冠者既服爵弁?皮弁緇布冠於筵問故主人之贊者徹筵則并皮弁冠櫛俱徹而納之房</hi>
　<hi>中</hi>
<pb n="14b"/>
　　　右冠三加　始加祝曰令月吉日始加元服棄<lb/>
　　　爾幼志順爾成??考惟祺介爾景福<hi>令吉皆善也元</hi>
　　　<hi>首也棄爾幼志戒之也順慎通成?成人之?慎爾成?勉之也祺祥也介景皆大也言能如</hi>
　　　<hi>是則有?考之祥而大女之大福也</hi>
　　　再加曰吉月令辰乃申爾服敬爾威儀淑慎爾<lb/>
　　　?眉?萬年永受胡福<hi>辰時也申重也威可畏也儀可象也淑善也行</hi>
　　　<hi>道而有得於心之謂?威儀外也?則?也敬而淑慎則?外交修矣眉豪眉也人年老則必</hi>
　　　<hi>有豪眉秀出者胡遐也?也</hi>
<pb n="15a"/>
　　　三加曰以?之正以月之令咸加爾服兄弟具<lb/>
　　　在以成厥???無疆受天之慶<hi>正當也謂當乎冠之年也</hi>
　　　<hi>咸皆也謂三服皆加之也厥者指兄弟而言言不獨成已之?而且有以成兄弟之?則修身</hi>
　　　<hi>齊家之事也??白而?也?郝仲輿謂老人句僂貌疆竟也受天之慶則其福?施於孫子</hi>
　　　<hi>而不獨其身受之矣</hi>
筵于?西南面贊者洗于房中側酌醴加柶覆之面葉<lb/>
　<hi>筵謂醴冠者之席主贊設之?西室?之西即?牖之間乃堂之正中也贊者洗謂贊者就阼階下直東</hi>
　<hi>榮之洗洗觶也於房中側酌醴謂入房中酌醴側酌一酌也葉謂柶大頭其薄如葉也柶所以扱取醴者</hi>
<pb n="15b"/>
　<hi>?覆於觶上以葉向前而授??乃得以柄向前而授冠者使執也  ?紫超曰行冠禮則筵於序東居</hi>
　<hi>主位以著代也醴冠者則筵於?西居?位蓋尊之也郝仲輿曰贊者一酌醴與醮?三酌酒於房?間</hi>
　<hi>異故側尊與兩甒亦異也</hi>
?揖冠者就筵筵西南面?受醴于?東加柶面柄筵<lb/>
前北面冠者筵西拜受觶?東面答拜薦脯醢<lb/>
　<hi>冠者就筵在筵之西南面而立是時贊者出房西面?由西序往故受醴於室?之東固加柶矣復言之</hi>
　<hi>者明其更為之也筵前北面欲其受於席也筵西拜南面拜也?還西序東向答拜薦進也薦脯醢贊冠</hi>
　<hi>者為之答?紫超曰冠者幼故?不先拜送觶俟其拜受而  拜之明成人而與為禮敖君善曰東面答</hi>
<pb n="16a"/>
　<hi>拜?於答孤子孤子之冠行主人禮?則北面答拜於西階上</hi>
冠者即筵坐左執觶右祭脯醢以柶祭醴三興筵末坐<lb/>
啐醴捷柶興降筵坐奠觶拜執觶興?答拜冠者奠觶<lb/>
于薦東<lb/>
　<hi>筵末席之西端也啐嘗也蓋微飲也郝仲輿曰以柶葉挑醴祭之者三祭則坐於筵間飲則坐於筵末捷</hi>
　<hi>立也未祭覆觶上待用既祭插於觶中醴間也降筵出筵西也既飲執觶起出筵跪置觶於筵間拜復跪</hi>
　<hi>取觶起奠於薦東?答拜答於西序也薦東脯醢之東南向以東為左凡觶飲則奠於饌右以便舉不飲</hi>
　<hi>則奠於饌左?紫超曰奠觶拜者蓋謝?之賜所謂拜既爵者也</hi>
<pb n="16b"/>
　　　右醴冠者　醴辭曰甘醴惟厚嘉薦令芳拜受<lb/>
　　　祭之以定爾祥承天之休?考不忘<hi>厚者以其未泲也嘉</hi>
　　　<hi>薦謂脯醢芳香也拜受而祭敬之至也能敬則福不替故曰以定爾祥休美也不忘謂人不能</hi>
　　　<hi>忘之而長有令名也此敖君善曰言拜受祭之亦教之也然則?為  辭其在筵前北面冠者</hi>
　　　<hi>未拜之時歟</hi>
降筵北面坐取脯降自西階適東壁北面見于母<lb/>
　<hi>北面跪而取脯以致敬也脯乾肉無食餘之嫌故取之以獻於母以示食不忘親之意降自西階父在不</hi>
　<hi>敢由阼也適東壁而見之是時母之位在此也意?紫超曰取脯以獻於母猶孺子以甘脆奉親之  蓋</hi>
<pb n="17a"/>
　<hi>雖既冠成人而於孝養其親則如小兒慕父母然也不取脯以奉於父者父尊而不敢褻也郝仲輿曰凡</hi>
　<hi>有事於宗廟宜夫婦共親之故冠子則父主外事在東序母主?事在東壁萬充宗曰東壁東堂下也特</hi>
　<hi>牲禮主婦視饎爨於西堂下記又云饎爨在西壁則西堂下即西壁矣然則東壁非東堂下乎鄭注適東</hi>
　<hi>壁為出闈門且云時母在闈門之外婦人入廟由闈門非惟於解不明抑亦乖古人左袒之制</hi>
母拜受子拜送母又拜<lb/>
　<hi>古者男子跪拜婦人立拜婦人與男子為禮其禮重者必使拜使拜者婦人先一拜男子答拜婦人又一</hi>
　<hi>拜也母於其子乃使拜者蓋重冠禮也此拜非主於受送也因有脯而言之耳</hi>
　　　右見于母<hi>按不言見父與?鄭康成謂蓋冠畢已先見之愚則疑其有闕文也</hi>
<pb n="17b"/>
?降直西序東面主人降復初位<lb/>
　<hi>郝仲輿曰醴事畢?降西階下當西序東面立主人降東階下復初即之位直東序西面對?立待字也</hi>
冠者立于西階東南面?字之冠者對<lb/>
　<hi>郝仲輿曰冠者立於西階下之東南面?之東北??命也字以代名也對應也</hi>
　　　右字　字辭曰禮儀既備令月吉日昭告爾字<lb/>
　　　爰字孔嘉髦士攸宜宜之于嘏永受保之曰伯<lb/>
　　　某甫仲叔季惟其所當<hi>昭明爰于孔甚也髦士才?過人之稱嘏福也</hi>
　　　<hi>言髦士乃與嘉字相宜宜之則為福矣保之謂守其取字之義非特保其字也甫者男子之美</hi>
<pb n="18a"/>
　　　<hi>稱仲叔季惟所當謂其第若在仲則當云仲某甫也叔季亦然  按舊?髦俊也大雅云譽髦</hi>
　　　<hi>斯士言文王作人使士皆有譽於天下成其俊乂之美也?則子事父母拂髦蓋子生三月父</hi>
　　　<hi>母剪髮為鬌及長因綵飾之加於冠上以為容儀故幼俊之士稱髦士及親沒乃?去之玉藻</hi>
　　　<hi>云親沒不髦士喪禮既殯?髦左傳云豈如弁髦而因以棄之是也</hi>
?出主人送于廟門外<lb/>
　<hi>出出廟門也其敖君善曰?出而贊者不從以  當與冠者為禮也</hi>
請醴??禮辭許?就次<lb/>
　<hi>鄭康成曰醴?者謝其勤勞也次門外更衣處也以帷幕簟席為之?紫超曰此時?勞於冠事故就次</hi>
<pb n="18b"/>
　<hi>稍息以俟醴?之禮也同敖君善曰請醴?及?辭帥之辭宜與士昏禮?  醴實之禮一獻有俎有幣</hi>
　<hi>似饗矣乃云醴者亦因用醴而名之</hi>
　　　右?出就次<lb/>
冠者見于兄弟兄弟再拜冠者答拜見贊者西面拜亦<lb/>
如之<lb/>
　<hi>兄弟贊者皆先拜者重冠禮也兄弟位在洗東贊者位在西方亦當西序見贊者西面拜則見兄弟東面</hi>
　<hi>拜也竟敖君善曰贊者為禮  則亦出而就次</hi>
入見姑姊如見母<lb/>
<pb n="19a"/>
　<hi>鄭康成曰入入寢門也廟在寢門外如見母者亦北面姑與姊亦使拜也</hi>
　　　右見兄弟贊者及姑姊<hi>萬充宗曰父為冠主?以成禮理無不拜當三</hi>
　　　<hi>加既畢未醴之前時父在東序端?在西序子即是而拜無煩他適固與見母於東壁入見姑</hi>
　　　<hi>姊者不同此拜父與?所以不著也見兄弟贊者何以著之贊者與兄弟同在階下且兄弟卑</hi>
　　　<hi>於父贊者次於?不著則疑於不拜也</hi>
乃易服服?冠?端爵?奠摯見于君遂以摯見于鄉<lb/>
大夫鄉先生<lb/>
　<hi>易服者上皆服爵弁服至此乃易之也?端更言?冠者?於向之緇布冠也摯雉也奠摯謂執摯奠於</hi>
<pb n="19b"/>
　<hi>地乃再拜稽首也鄉大夫司一鄉之大夫在位者也鄉先生致仕於鄉者也</hi>
　　　右見君及鄉大夫鄉先生<hi>按贊者兄弟皆拜而不及?君與母皆拜</hi>
　　　<hi>而不及父冠於廟中而不及祖考疑是書亦多闕文也</hi>
乃醴?以一獻之禮<lb/>
　<hi>一獻之禮謂主人一酌獻??酢主人主人又酌自飲復酌以酬??奠爵而禮畢也  敖君善曰醴?</hi>
　<hi>之時贊者皆與贊冠者為介與鄉飲酒相類則是一獻之禮?介而下皆然也其獻及酬酢亦?如鄉飲</hi>
　<hi>酒之儀歟</hi>
主人酬?束帛儷皮<lb/>
<pb n="20a"/>
　<hi>以幣送酒曰酬十端曰束凡帛一匹從兩端卷至中十端為五匹也儷雙也皮獸皮有毛者尊者用虎豹</hi>
　<hi>皮卑者用麋鹿皮此兩皮則麋鹿皮也敖君善曰醴之而有俎又酬以皮帛重謝之也此酬?之禮當行</hi>
　<hi>於?受獻之後未卒爵之前猶食禮既受佾幣乃卒食也酬幣惟用於正?</hi>
贊者皆與贊冠者為介<lb/>
　<hi>郝仲輿曰贊者皆與謂凡贊佐冠事者皆得與燕也介次?也敖君善曰介副也以副於正?名之飲酒</hi>
　<hi>之禮有?有介有??此贊冠者為介其餘為??也鄉飲酒禮?席於?牖間介席於西序??之席</hi>
　<hi>繼?而西</hi>
?出主人送于外門外再拜歸?俎<lb/>
<pb n="20b"/>
　<hi>郝仲輿曰外門大門也?既去主人再拜送徹燕?之俎隨?歸也?紫超曰主人於?既酒醴之皮帛</hi>
　<hi>酬之而又歸之以俎蓋敬厚其?之至而亦以慎重冠禮也</hi>
　　　右醴?<hi>敖君善曰此禮用醴因醴子而為之若不醴子而用醮則此禮亦因之而用酒</hi>
　　　<hi>用酒則為享也此朱子曰此章以上正禮已具  下皆禮之變</hi>
若不醴則醮用酒尊于房?之間兩甒有禁?酒在西<lb/>
加勺南柄洗有篚在西南順<lb/>
　<hi>酌而無酬酢曰醮醴則用醴醮則用酒醴濁而酒清也醴設尊於房?醮設尊於東房室?之問兩甒一</hi>
　<hi>酒一?酒也承尊之器曰禁以為酒戒也?酒新水也?者水之色?酒在西者尊以西為上以冠者之</hi>
<pb n="21a"/>
　<hi>位在西故也加勺以勺加於二尊之上而覆之也南柄以酌者北面執之便也醴一甒無禁無?酒有勺</hi>
　<hi>在篚不加於尊醮則兩甒有禁有?酒加勺尊上洗庭洗也南順謂縱設之以北為上也醴於庭洗但盥</hi>
　<hi>手而不洗爵篚盛勺觶於房中醮則篚盛勺於庭洗之西也  敖君善曰冠禮之始惟醴而已然少近於</hi>
　<hi>質故後世聖人又為此醮禮與之並行焉言若者文質在人用之惟所欲耳郝仲輿曰醴一酌醮三酌加</hi>
　<hi>折俎盛者殺牲較醴多文矣</hi>
始加醮用脯醢?降取爵于篚辭降如初卒洗升酌冠<lb/>
者拜受?答拜如初冠者升筵坐左執爵右祭脯醢祭<lb/>
酒興筵末坐啐酒降筵拜?答拜冠者奠爵于薦東立<lb/>
<pb n="21b"/>
于筵西徹薦爵筵尊不徹<lb/>
　<hi>醴行於三加後薦脯醢醮則?一加一醮始加即用脯醢然亦於?答拜後乃薦之也?降西階取爵於</hi>
　<hi>洗西之篚主降?辭如?冠時降盥辭主人降也卒洗亦當一揖一讓乃升酌酒堂上此與醴異者也冠</hi>
　<hi>者拜受?答拜皆如醴禮冠者升筵坐祭啐酒於筵末拜?奠爵於薦東亦與醴同也立筵西以俟?命</hi>
　<hi>?揖之則就東序之筵也徹脯醢之薦與既奠之爵其筵與尊不徹以待再醮三醮也  敖君善曰?醮</hi>
　<hi>醴畢必徹薦爵者所以新後醮之禮若不相因然徹薦爵蓋入於房鄭康成曰徹薦與爵者避後加也不</hi>
　<hi>徹筵尊三加可相因由便也</hi>
加皮弁如初儀再醮攝酒其他皆如初<lb/>
<pb n="22a"/>
　<hi>攝酒謂更添整頓以示新也朱子曰如初儀如前再加之儀也再醮攝酒其他皆如初言惟攝酒異於始</hi>
　<hi>醮餘皆如之也</hi>
加爵弁如初儀三醮有乾肉折俎嚌之其他如初<lb/>
　<hi>乾肉折俎謂以乾肉斷折之以為俎也物至齒謂之嚌知其味謂之嘗朱子曰初儀見上三醮惟攝酒及</hi>
　<hi>有乾肉折俎嚌之為異其他皆如始醮也?賈洺州曰豚解而七體以乾之謂之乾肉及用之  升於俎</hi>
　<hi>則節折為二十一體故總名乾肉折俎也敖君善曰士虞禮云有乾肉折俎二尹縮祭半尹此乾肉亦縮</hi>
　<hi>俎而左朐右末其所嚌即祭半尹者也亦振祭乃嚌之</hi>
北面取脯見于母<lb/>
<pb n="22b"/>
　<hi>此與醴同</hi>
　　　右醮　醮辭曰?酒既清嘉薦亶時始加元服<lb/>
　　　兄弟具來孝友時格永乃保之<hi>亶誠也亶時謂誠得成熟之時</hi>
　　　<hi>具俱也?紫超曰時格言其孝友之心隨時而曲至也保之謂長保有其兄弟而式相好也</hi>
　　　再醮曰?酒既湑嘉薦伊脯乃申爾服禮儀有<lb/>
　　　序祭此嘉爵承天之祜<hi>湑清伊惟也序謂始加再加之次序祜福也</hi>
　　　三醮曰?酒令芳籩豆有楚咸加爾服肴升折<lb/>
　　　俎承天之慶受福無疆<hi>楚陳列之貌肴謂乾肉</hi>
<pb n="23a"/>
若殺則特豚載合升離肺實于鼎設?鼏<lb/>
　<hi>醮止於乾肉折俎而不殺牲此言其盛則殺牲也小豕曰豚特豚一豕也載載於俎也合合牲之左右體</hi>
　<hi>也升自鑊升鼎也鑊無足而卑鼎三足而?故曰升凡殺牲解體?於鑊謂之烹既熟升於鼎而調和之</hi>
　<hi>乃載於俎以薦此謂烹與升及載皆合左右體也離割也割肺者使可祭可嚌也?以木?貫鼎耳壓制</hi>
　<hi>鼎蓋以舉鼎者也鼏鼎蓋也以茅為之則敖君善曰始言醴次言醮次言殺聖人制禮愈變  愈盛此亦</hi>
　<hi>可見其尚文之意也陳用之曰豚則吉凶皆合升用成牲則升其胖而去髀吉升右而凶升左脊脅六而</hi>
　<hi>股肱五為十一體也</hi>
始醮如初再醮兩豆葵菹蠃醢兩籩栗脯三醮攝酒如<lb/>
<pb n="23b"/>
再醮加俎嚌之皆如初嚌肺<lb/>
　<hi>如初如前章之始醮也再醮前用脯醢此則加兩豆兩籩菹醃菜蠃蛤屬圓者為蠃醢肉醬也再醮已攝</hi>
　<hi>酒三醮亦如之所異者加豚俎也嚌之謂嚌豚肉如前章之嚌乾肉也皆如初皆如不殺始醮之儀也嚌</hi>
　<hi>肺謂祭肺而嚌之此則異於前者也在敖君善曰兩豆兩籩之位醢在菹東栗在菹西脯  栗南也加俎</hi>
　<hi>設之當菹醢之南</hi>
卒醮取籩脯以降如初<lb/>
　<hi>籩脯加籩之脯也三醮亦兩豆兩籩如再醮而又加俎焉取籩脯見母以?於薦脯也薦脯已嚌籩脯未</hi>
　<hi>嚌其他皆如前儀</hi>
<pb n="24a"/>
　　　右殺牲而醮<hi>?紫超曰士田?微故不殺殺則為盛禮</hi>
若孤子則父兄戒宿<lb/>
　<hi>郝仲與曰孤子無父則自為之在家則成尊在外則童子不可與成人為禮故戒宿?客則諸父與諸從</hi>
　<hi>兄為之也</hi>
冠之日主人紒而迎?拜揖讓立于序端皆如冠主禮<lb/>
于阼凡拜北面于阼階上?亦北面于西階上答拜<lb/>
　<hi>郝仲輿曰主人即?冠者紒總角也出迎?拜揖讓入廟升階立於東序端皆如父在為主之儀三加皆</hi>
　<hi>於阼階行禮居主位也凡醴醮拜受拜謝主皆北面拜於阼階上?皆北面答於西階上居主?正位異</hi>
<pb n="24b"/>
　<hi>前冠者拜於筵西南面?拜於西序東面也醮敖君善曰禮於阼指三加與醴之類然則設醴設  皆因</hi>
　<hi>冠席為之歟</hi>
若殺則舉鼎陳于門外直東塾北面<lb/>
　<hi>殺醮而殺牲也門外廟門之外直東塾當具南也禮君陳鼎南面大夫士北面惟喪奠則西面陳於門外</hi>
　<hi>俟時而入錯之於阼階前也</hi>
　　　右孤子冠<lb/>
若庶子則冠于房外南面遂醮焉<lb/>
　<hi>此父在冠庶子之禮冠於房外不於阼非代也遂醮醮因冠席而不?布也不醮於客位成而不尊也</hi>
<pb n="25a"/>
　　　右庶子冠<lb/>
冠者母不在則使人受脯于西階下<lb/>
　<hi>敖君善曰母不在者或已沒或疾病或見出皆是也  ?紫超曰不在謂母已亡也猶取脯以見母而使</hi>
　<hi>人受之者不以存亡而異其禮孝之至也</hi>
　　　右母不在<lb/>
女子十有五年許嫁笄而字<lb/>
　<hi>朱子曰十五許嫁而笄則主婦當戒外姻為女?使之著笄而遂以醴禮之  敖君善曰此禮當於房中</hi>
　<hi>行之</hi>
<pb n="25b"/>
雖未許嫁年二十而笄禮之婦人執其禮燕則鬈首<lb/>
　<hi>朱子曰未許嫁而笄則不戒女?而自以家之諸婦行笄禮也孔仲達曰既未許嫁雖已笄猶以少者處</hi>
　<hi>之故在家燕居則復去笄而分髮為紒也</hi>
　　　右女子笄<hi>此條朱子以戴記補</hi>
　<lb/>
　<lb/>
　<lb/>
　禮經本義卷一<lb/>
</p>
<p>
</p>
  </div>
</body>
</text>
</TEI>