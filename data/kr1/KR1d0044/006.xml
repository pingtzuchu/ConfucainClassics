<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷六</head> <lb/>
    <p>
<pb n="1a"/>
欽定四庫全書<lb/>
　禮經本義卷六<lb/>
　　　　　　　　　　　　　無錫蔡?晉撰<lb/>
　嘉禮<lb/>
　　大射儀<lb/>
　　　<hi>此諸侯與其臣習射之禮也言大射者?于鄉射燕射賓射也不言禮言儀者敖君善謂以其</hi>
　　　<hi>儀多于他篇故特顯之禮者總名儀則其節文是也舊?諸侯將有祭祀之事則與?臣習射</hi>
　　　<hi>擇士以與祭然諸侯凡有朝覲?盟諸大事亦當與?臣習射擇士以從不特祭為然矣</hi>
<pb n="1b"/>
君有命戒射宰戒百官有事于射者射人戒諸公卿大<lb/>
夫射司士戒士射與贊者<lb/>
　<hi>戒射預告有司以將射也?紫超謂古人臨事而懼故必戒戒則人心警惕執事?恭矣宰謂上卿執政</hi>
　<hi>者春秋宋及?皆有太宰是其職也宰尊故總戒百官射人司士又分?重戒之贊者謂佐執事不射者</hi>
　<hi>也</hi>
前期三日宰夫戒宰及司馬射人宿視滌<lb/>
　<hi>宰夫太宰之屬此宰謂膳宰掌治官饌者也司馬射人皆掌射事者宰夫戒此三官以當宿視滌也宿謂</hi>
　<hi>前射一日為之滌濯器皿埽除射?也</hi>
<pb n="2a"/>
　　　右戒?臣<lb/>
司馬命量人量侯道與所設乏以貍步大侯九十參七<lb/>
十干五十設乏各去其侯西十北十<hi>干音豻</hi>
　<hi>量人司馬之屬掌量道里?近者侯道自堂上楣間至侯之步數也必以楣間為節者所畫物在兩楹間</hi>
　<hi>正當楣也乏唱獲者所居也侯道?近各有程量人以貍步量之貍貓屬伺物擬?而發必獲故量侯道</hi>
　<hi>為貍步也大侯參干者按周官射人及司裘職王射三侯虎侯熊侯豹侯也諸侯射二侯熊侯豹侯也孤</hi>
　<hi>卿大夫射一侯麋侯士射豻侯然則此諸侯而得射三侯者舊說畿?諸侯射二侯畿外諸侯得射三侯</hi>
　<hi>而與天子及畿?諸侯有?其大侯即熊侯也參侯郝仲輿謂即麋侯也干侯豻侯也九十七十五十其</hi>
<pb n="2b"/>
　<hi>步數也三侯同道連設由堂而南五十步張豻侯又南二十步張麋侯又南二十步張熊侯麋侯參立二</hi>
　<hi>侯間故曰參熊侯大于二侯故曰大也大射則君與孤卿大夫士皆在故連張三侯設乏三侯皆設乏也</hi>
　<hi>西北各侯之西北十十步也</hi>
遂命量人巾車張三侯大侯之崇見鵠于參參見鵠于<lb/>
干干不及地武不繫左下綱設乏西十北十凡乏用革<lb/>
　<hi>巾車掌車帷裳者侯亦巾類故司馬命與量人共張之三侯道有?近侯亦有大小大侯最大參侯次之</hi>
　<hi>豻侯最小侯小則卑侯大則崇崇者?在外卑者近在?故于堂上射豻外見參之鵠參外見大侯之鵠</hi>
　<hi>不及地武謂豻侯下綱離地尺二寸以在?最近易見者約之二侯在外可知矣再言西十北十前言量</hi>
<pb n="3a"/>
　<hi>此言設也乏用革用皮以蔽矢也○敖君善曰張侯之法大而?者則?小而近者則下乃其勢之不得</hi>
　<hi>不然者而尊卑之義亦存焉禮意之妙大抵類此</hi>
　　　右張侯<lb/>
樂人宿懸于阼階東笙磬西面其南笙鐘其南鑮皆南<lb/>
陳建鼓在阼階西<hi>句</hi>南鼓應鼙在其東<hi>句</hi>南鼓<lb/>
　<hi>宿懸謂前射一日懸之也笙磬笙鐘謂編鐘編磬皆與笙相應者也鑮周官作鎛鎛有四金錞金鐲金鐃</hi>
　<hi>金鐸是也南陳自北而南也建鼓以木貫鼓腹植立即楹鼓也南鼓?面向南也應鼙小鼓樂作先擊朔</hi>
　<hi>鼙而應鼙應之然後擊大鼓故謂之應鼙此陳于東階者也</hi>
<pb n="3b"/>
西階之西頌磬東面其南鐘其南鑮皆南陳一建?在<lb/>
其南<hi>句</hi>東鼓<hi>句</hi>朔鼙在其北<lb/>
　<hi>頌誦通即歌也頌磬與歌相應者也鐘歌鐘也鄭康成謂鐘不言頌鼙不言東鼓省文也朔始也賓入樂</hi>
　<hi>始作則西擊鼙西賓位樂由賓作也</hi>
一建鼓在西階之東南面<lb/>
　<hi>敖君善曰國君合有三面樂東方西方與階間也階間之懸東上其鼓則西上與在東方西方者之位相</hi>
　<hi>類也大射盛于燕宜備用樂乃以避射之故去其階間之懸但設其鼓于故位而已上言南鼓東鼓唯此</hi>
　<hi>言南面蓋闕中懸則不擊此鼓故異其文以見之不擊乃設之者明有為而去其懸非禮殺也</hi>
<pb n="4a"/>
簜在建鼓之間?倚于頌磬西紘<lb/>
　<hi>郝仲輿曰簜竹也簫菅之屬在兩建鼓間?小鼓有耳有柄搖擊不懸設倚置于頌磬?東紘?兩旁懸</hi>
　<hi>耳繩如冠之有紘?倚于磬?東故其紘西委也鄭康成以紘為編磬繩設?于磬西倚于紘者非是</hi>
　　　右設樂<lb/>
厥明司?尊于東楹之西兩方壺膳尊兩甒在南有豐<lb/>
冪用錫若絺綴諸箭蓋<hi>句</hi>冪加勺又反之皆?尊<hi>句</hi>酒<lb/>
在北<hi>句</hi>尊士旅食于西鑮之南北面兩圓壺又尊于大<lb/>
侯之乏東北兩壺獻酒<lb/>
<pb n="4b"/>
　<hi>厥明設樂之明日射之朝也兩方壺飲臣之尊膳尊君飲之尊兩甒即膳尊有豐冪蓋勺者皆膳尊也絺</hi>
　<hi>細葛箭蓋以小竹為尊蓋綴巾于上為冪又加勺冪上而以餘巾反掩其勺也皆?尊謂兩方壺兩甒皆</hi>
　<hi>一水一酒也酒在北則水在南以南為上也西鑮之南有建鼓旅食之尊又在鼓南而言鑮南者敖君善</hi>
　<hi>謂??而鑮下圓壺在地宜取節于其下者也燕禮旅食與其尊皆在門西此尊于西鑮之南者以大射</hi>
　<hi>侯道逼近門旅食者皆立于堂下士南以避射故也尊北面人臣之義也兩圓壺皆酒也又設尊于大侯</hi>
　<hi>之東北以獻服不?僕人巾車獲者之輩其壺亦圓壺無?尊故曰酒言獻以明其用也○此設尊也</hi>
設洗于阼階東南罍水在東篚在洗西南陳設膳篚在<lb/>
其北西面又設洗于獲者之尊西北水在洗北篚在南<lb/>
<pb n="5a"/>
東陳<lb/>
　<hi>獲者之尊即乏東北之獻酒也設洗所以備獻洗在尊西北水在洗北篚在洗南三物直陳皆東向○此</hi>
　<hi>設洗篚也郝仲輿曰膳篚西向以君席在東也獻獲者之洗水篚皆東向以獲者在西也?紫超曰尊兩</hi>
　<hi>壺于侯東為獻獲者故也復為設洗者洗以致潔雖于獲者賤人亦不敢略也</hi>
小臣設公席于阼階上西向司?設賓席于?西南面<lb/>
有加席卿席賓東東上小卿賓西東上大夫繼而東上<lb/>
若有東面者則北上席工于西階之東東上諸公阼階<lb/>
西北面東上<lb/>
<pb n="5b"/>
　<hi>此設席也敖君善曰射禮重于燕故賓有加席此惟公席及賓席布之其餘猶在房俟時乃設言之于此</hi>
　<hi>者亦因設公席賓席而遂及之耳</hi>
官饌<lb/>
　<hi>官府供酒饌也燕禮膳宰具官饌○自此以後經文與燕禮同者俱不重釋</hi>
　　　右陳器設位具饌<hi>此下十六條與燕禮大概俱同</hi>
?定射人告具于公公升即位于席西向小臣師納諸<lb/>
公卿大夫諸公卿大夫皆入門右北面東上士西方東<lb/>
面北上太史在干侯之東北北面東上士旅食者在士<lb/>
<pb n="6a"/>
南北面東上小臣師從者在東堂下南面西上<lb/>
　<hi>燕禮祝史立于門東士旅食者立于門西今太史在豻侯東北則祝亦在此可知士旅食者在士南皆以</hi>
　<hi>大侯道?逼門故入庭深也從者小臣師之屬也</hi>
公降立于阼階之東南南向小臣師詔揖諸公卿大夫<lb/>
諸公卿大夫西面北上揖大夫大夫皆少進<lb/>
　<hi>詔揖告公揖也下?言揖大夫則上惟揖諸公卿耳而言揖諸公卿大夫者卿為上大夫也燕禮言邇此</hi>
　<hi>言揖互文也</hi>
　　　右即位<lb/>
<pb n="6b"/>
大射正擯擯者請賓公曰命某為賓擯者命賓賓少進<lb/>
禮辭反命又命之?再拜稽首受命擯者反命賓出立于<lb/>
門外北面<lb/>
　<hi>大射正射人之長擯為擯相也燕禮賓出立于門外東面此北面者射禮主于射正臣禮也</hi>
公揖卿大夫升就席小臣自阼階下北面請執冪者與<lb/>
羞膳者乃命執冪者執冪者升自西階立于尊南北面<lb/>
東上膳宰請羞于諸公卿者<lb/>
　　　右命賓及執事者<lb/>
<pb n="7a"/>
擯者納賓賓及庭公降一等揖賓賓避公升即席奏肆<lb/>
夏賓升自西階主人從之賓右北面至再拜賓答再拜<lb/>
　<hi>肆夏樂章名鐘師所奏九夏之一也賓入奏之當作西方之懸也</hi>
　　　右賓入<lb/>
主人降洗洗南西北面賓降階西東面主人辭降賓對<lb/>
主人北面盥坐取觚洗賓少進辭洗主人坐奠觚于篚<lb/>
興對賓反位主人卒洗賓揖乃升主人升賓拜洗主人<lb/>
賓右奠觚答拜降盥賓降主人辭降賓對卒盥賓揖升<lb/>
<pb n="7b"/>
主人升坐取觚執冪者舉冪主人酌膳執冪者蓋冪酌<lb/>
者加勺又反之<lb/>
　<hi>酌者加勺謂主人既酌酒以勺加冪上又反之謂執冪者舉餘巾反覆其冪也○敖君善曰舉冪之儀當</hi>
　<hi>與蓋冪者相類蓋主人取觚而適尊所執冪者則進而發其冪之反者主人取勺執冪者乃舉冪也</hi>
筵前獻賓賓西階上拜<hi>句</hi>受爵于筵前反位主人賓右<lb/>
拜送爵宰胥薦脯醢賓升筵庶子設折俎<lb/>
　<hi>薦以宰胥設折俎以庶子膳宰不薦不設折俎為射變于燕也宰胥即燕禮薦主人于洗北者也</hi>
賓坐左執觚右祭脯醢奠爵于薦右興取肺坐?祭嚌<lb/>
<pb n="8a"/>
之興加于俎坐挩手執爵遂祭酒興席末坐啐酒降席<lb/>
坐奠爵拜??執爵興主人答拜樂闋賓西階上北面<lb/>
坐卒爵興坐奠爵拜執爵興主人答拜<lb/>
　<hi>樂闋謂自賓入奏肆夏至是乃止即燕禮記云賓拜酒主人答拜而樂闋也</hi>
　　　右主人獻賓<lb/>
賓以虛爵降主人降賓洗南西北面坐奠觚少進辭降<lb/>
主人西階西東面少進對賓坐取觚奠于篚下盥洗主<lb/>
人辭洗賓坐奠觚于篚興對卒洗及階揖升主人升拜洗<lb/>
<pb n="8b"/>
如賓禮<lb/>
　<hi>敖君善曰西階西非主人堂下之正位以從降暫立于此耳主人既對不言反位亦文省也</hi>
賓降盥主人降賓辭降卒盥揖升酌膳執冪如初以酢<lb/>
主人于西階上主人北面拜受爵賓主人之左拜送爵<lb/>
主人坐祭不啐酒不拜酒遂卒爵興坐奠爵拜執爵興<lb/>
賓答拜主人不崇酒以虛爵降奠于篚賓降立于西階<lb/>
西東面擯者以命升賓賓升立于西序東面<lb/>
　<hi>以命升以君命升之也</hi>
<pb n="9a"/>
　　　右賓酢主人<lb/>
主人盥洗象觚升酌膳東北面獻于公公拜受爵乃奏<lb/>
肆夏主人降自西階阼階下北面拜送爵宰胥薦脯醢<lb/>
由左房庶子設折俎升自西階公祭如賓禮庶子贊受<lb/>
肺不拜酒立卒爵坐奠爵拜執爵興主人答拜樂闋升<lb/>
受爵降奠于篚<lb/>
　<hi>奏肆夏即燕禮記公拜受爵而奏肆夏公卒爵主人升受爵以下而樂闋也君受爵奏肆夏則以東方之</hi>
　<hi>懸也左房東房也凡堂上之薦皆由左房特于君見之耳</hi>
<pb n="9b"/>
更爵洗升酌散以降酢于阼階下北面坐奠爵再拜稽<lb/>
首公答拜主人坐祭遂卒爵興坐奠爵再拜稽首公答<lb/>
拜主人奠爵于篚<lb/>
　<hi>郝仲輿曰燕禮酌膳此酌散燕禮主飲故叨君?大射禮不敢同于君也○敖君善曰此亦當酌膳云散</hi>
　<hi>誤也</hi>
　　　右主人獻公及自酢<lb/>
主人盥洗升媵觚于賓酌散西階上坐奠爵拜<hi>句</hi>賓西<lb/>
階上北面答拜主人坐祭遂飲賓辭卒爵興坐奠爵拜<lb/>
<pb n="10a"/>
執爵興賓答拜主人降洗賓降主人辭降賓辭洗卒洗<lb/>
賓揖升不拜洗主人酌膳賓西階上拜<hi>句</hi>受爵于筵前<lb/>
反位主人拜送爵賓升席坐祭酒遂奠于薦東主人降<lb/>
復位賓降筵西東南面立<lb/>
　　　右主人酬賓<lb/>
小臣自阼階下請媵爵者公命長小臣作下大夫二人<lb/>
媵爵媵爵者阼階下皆北面再拜稽首公答拜媵爵者<lb/>
立于洗南西面北上序進盥洗角觶升自西階序進酌<lb/>
<pb n="10b"/>
散交于楹北降適阼階下皆奠觶再拜稽首執觶興公<lb/>
答拜媵爵者皆坐祭遂卒觶興坐奠觶再拜稽首執觶<lb/>
興公答再拜媵爵者執觶待于洗南小臣請致者若命<lb/>
皆致則序進奠觶于篚阼階下皆北面再拜稽首公答<lb/>
拜媵爵者洗象觶升實之序進坐奠于薦南北上降適<lb/>
阼階下皆再拜稽首送觶公答拜媵爵者皆退反位<lb/>
　<hi>燕禮皆云公答再拜此或云公答拜者省文耳媵爵者退反位反庭中北面之位也</hi>
　　　右下大夫媵爵于公<lb/>
<pb n="11a"/>
公坐取大夫所媵觶興以酬賓賓降西階下再拜稽首<lb/>
小臣正辭賓升成拜公坐奠觶答拜執觶興公卒觶賓<lb/>
下拜小臣正辭賓升再拜稽首公坐奠觶答拜執觶興<lb/>
賓進受?觶降奠于篚<lb/>
　<hi>小臣正小臣之長也其辭亦公命之</hi>
易觶興洗公有命則不易不洗反升酌膳下拜小臣正<lb/>
辭賓升再拜稽首公答拜賓告于擯者請旅諸臣擯者<lb/>
?于公公許賓以旅大夫于西階上<lb/>
<pb n="11b"/>
　<hi>旅旅酬也請旅諸臣所以廣君賜也郝仲輿曰賓請旅諸臣擯者降西階往阼階下北面請于君君許擯</hi>
　<hi>者于西階上復乎賓而後作大夫長升受旅云旅大夫該公卿也</hi>
擯者作大夫長升受旅賓大夫之右坐奠觶拜執觶興<lb/>
大夫答拜賓坐祭立卒觶不拜若膳觶也則降更觶洗<lb/>
升實散大夫拜受賓拜送遂就席大夫?受酬如受賓<lb/>
酬之禮不祭酒卒受者以?觶降奠于篚復位<lb/>
　<hi>復位復庭中西面之位</hi>
　　　右公為賓舉旅<lb/>
<pb n="12a"/>
主人洗觚升實散獻卿于西階上司?兼卷重席設于<lb/>
賓左東上卿升拜受觚主人拜送觚卿辭重席司?徹<lb/>
之乃薦脯醢卿升席庶子設折俎卿坐左執爵右祭脯<lb/>
醢奠爵于薦右興取肺坐?祭不嚌肺興加于俎坐挩<lb/>
手取爵遂祭酒執爵興降席西階上北面坐卒爵興坐<lb/>
奠爵拜執爵興主人答拜受爵卿降復位<lb/>
　<hi>獻卿有折俎大射重于燕也不嚌肺自貶于賓也○鄭康成曰卿折俎未聞蓋用脊脅臑肺賈洺州曰若</hi>
　<hi>有諸公公用臑卿宜用膊也</hi>
<pb n="12b"/>
?獻卿主人以?爵降奠于篚擯者升卿卿皆升就席<lb/>
若有諸公則先卿獻之如獻卿之禮席于阼階西北面<lb/>
東上無加席<lb/>
　　　右主人獻諸公卿<lb/>
小臣又請媵爵者二大夫媵爵如初請致者若命長致<lb/>
則媵爵者奠觶于篚一人待于洗南長致者阼階下再<lb/>
拜稽首公答拜洗象觶升實之坐奠于薦南降與立于<lb/>
洗南者二人皆再拜稽首送觶公答拜<lb/>
<pb n="13a"/>
　　　右下大夫再媵爵于公<lb/>
公又行一爵若賓若長唯公所賜以旅于西階上如初<lb/>
大夫卒受者以?觶降奠于篚<lb/>
　　　右公為諸公卿舉旅<lb/>
主人洗觚升獻大夫于西階上大夫升拜受觚主人拜<lb/>
送觚大夫坐祭立卒爵不拜既爵主人受爵大夫降復<lb/>
位胥薦主人于洗北西面脯醢無脀?獻大夫遂薦之<lb/>
繼賓以西東上若有東面者則北上卒擯者升大夫大<lb/>
<pb n="13b"/>
夫皆升就席<lb/>
　　　右主人獻大夫<lb/>
乃席工于西階上少東小臣納工工六人四瑟僕人正<lb/>
徒相太師僕人師相少師僕人士相上工相者皆左何<lb/>
瑟後首?弦挎越右手相後者徒相<hi>句</hi>入<hi>句</hi>小樂正從<lb/>
之升自西階北面東上<hi>句</hi>坐授瑟乃降小樂正立于西<lb/>
階東<lb/>
　<hi>工六人謂太師少師與上工四人也燕禮工四人二瑟此則工六人四瑟而太師少師皆入以射禮重備</hi>
<pb n="14a"/>
　<hi>盛樂也僕人正僕人之長師具佐士其屬也徒相不荷樂器空手扶之也相少師亦徒相也上工歌工也</hi>
　<hi>相者皆左荷瑟謂相上工者四人也後者徒相謂相太師少師者也小樂正從之從太師也北面東上工</hi>
　<hi>六人也坐授瑟乃降相者也</hi>
乃歌鹿鳴三終主人洗升實爵獻工工不興左瑟一人<lb/>
拜受爵主人西階上拜送爵薦脯醢使人相祭卒爵不<lb/>
拜主人受虛爵?工不拜受爵坐祭遂卒爵?有脯醢<lb/>
不祭主人受爵降奠于篚復位太師及少師上工皆降<lb/>
立于鼓北?工陪于後<lb/>
<pb n="14b"/>
　<hi>三終謂歌鹿鳴之什三篇篇各一終也獻工工不興左瑟鄭康成謂太師無瑟于是言左瑟者節也敖君</hi>
　<hi>善謂獻太師之時瑟者猶未受獻而其左瑟則以此時為節也一人拜受爵謂太師也言一人者以工賤</hi>
　<hi>同之也</hi>
乃管新?三終卒管太師及少師上工皆東坫之東<lb/>
南西面北上坐<lb/>
　<hi>管謂吹簜以奏之三終者管新?并及其下二篇也新?三篇皆逸詩或以斯干為新?即以一詩而分</hi>
　<hi>為三節也不笙不合鄉樂者射禮繁略于樂也不略小雅者小雅為諸侯之正樂不可略也蓋亦如鄉射</hi>
　<hi>之不略鄉樂矣</hi>
<pb n="15a"/>
　　　右工歌下管<lb/>
擯者自阼階下請立司正公許擯者遂為司正司正適<lb/>
洗洗角觶南面坐奠于中庭升東楹之東受命于公西<lb/>
階上北面命賓諸公卿大夫公曰以我安賓諸公卿大<lb/>
夫皆對曰諾敢不安司正降自西階南面坐取觶升酌<lb/>
散降南面坐奠觶興右還北面少立坐取觶興坐不祭<lb/>
卒觶奠之興再拜稽首左還南面坐取觶洗南面反奠<lb/>
于其所北面立<lb/>
<pb n="15b"/>
　　　右立司正<lb/>
司射適次袒?遂執弓挾乘矢于弓外見鏃于弣右巨<lb/>
指?弦自阼階前曰為政請射遂?曰大夫與大夫士<lb/>
御于大夫<lb/>
　<hi>司射即射人次謂設帷帳為更衣之次在東堂下洗之東南天官掌次所謂射則張耦次也挾?矢于弓</hi>
　<hi>外謂左手執弓弣右手夾四矢于二指間以大指釣弦則矢鏃見于弣外也自阼階前稟命于君也為政</hi>
　<hi>謂司馬司馬政官主射禮遂告以選三耦之法告公也大夫與大夫為耦不足則以士耦于大夫御猶侍</hi>
　<hi>也○此請射也自此以下經文與鄉射同者不重釋</hi>
<pb n="16a"/>
遂適西階前東面右顧命有司納射器射器皆入君之<lb/>
弓矢適東堂賓之弓矢與中籌豐皆止于西堂下?弓<lb/>
矢不挾總?弓矢楅皆適次而俟<lb/>
　<hi>右顧以有司在南也有司謂士佐執事不射者賓之弓矢不在堂上?下君也中謂皮樹中也納君與賓</hi>
　<hi>之弓矢皆挾之?弓矢不挾多故也總謂合而束之也?弓矢與楅皆納于東南次?○此納射器也</hi>
工人士與梓人升自北階兩楹之間疏數容弓若丹若<lb/>
墨度尺而午射正?之卒畫自北階下司?埽所畫物<lb/>
自北階下<lb/>
<pb n="16b"/>
　<hi>工人士與梓人皆司空之屬能正方圓者北階堂後階也兩楹之間謂堂中當楣處也疏數猶廣狹也容</hi>
　<hi>弓謂兩物間相去六尺也若丹若墨?用一色以畫物也物以尺為度一?一?曰午如十字然也?臨</hi>
　<hi>視也埽埽畫處使分明也○此畫物也</hi>
太史俟于所設中之西東面以聽政司射西面誓之曰<lb/>
公射大侯大夫射參士射干射者非其侯中之不獲卑<lb/>
者與尊者為耦不異侯太史許諾<lb/>
　<hi>太史掌釋獲者所設中之西中設堂下西當西序南當楅楅設于中庭南當洗是時中與楅皆未設太史</hi>
　<hi>蓋南當洗西直西序之西而立也太史初立侯東北面今立中西東面者以聽司射之誓也政即司射所</hi>
<pb n="17a"/>
　<hi>誓之事是時司射立西階前東面轉向太師誓之卑者與尊者為耦不異侯者如賓與君為耦則同射大</hi>
　<hi>侯士與大夫為耦則同射參侯以其既與尊者為耦不可使之?侯也○此誓太史也</hi>
遂比三耦三耦俟于次北西面北上司射命上射曰某<lb/>
御于子命下射曰子與某子射卒遂命三耦取弓矢于<lb/>
次<lb/>
　<hi>三耦皆士也次在堂下東士立次外之北以俟比蓋司射前戒之故先立于此以俟也既比遂取弓矢于</hi>
　<hi>次而立于次中亦西面北上○此比三耦也郝仲輿曰鄉射三耦立堂西此立堂東者射器在東大射統</hi>
　<hi>于君也鄉射器在西統于賓也</hi>
<pb n="17b"/>
　　　右請射<lb/>
司射入于次搢三挾一?出于次西面揖當階北面揖<lb/>
及階揖升堂揖當物北面揖及物揖由下物少退誘射<lb/>
　<hi>入次以取弓矢異于鄉射往階西取弓矢也由下物自左物射也少退以其亦射大侯當避君位也</hi>
射三侯將?矢始射干又射參大侯再發卒射北面揖<lb/>
及階揖降如升射之儀<lb/>
　<hi>郝仲輿曰卒射北面揖敬君事殊于鄉射揖南面也</hi>
遂適堂西改取一?挾之遂取扑搢之以立于所設中<lb/>
<pb n="18a"/>
之西南東面<lb/>
　<hi>適堂西改取一?則是堂西賓之弓矢外?有司射之矢也遂取扑則扑亦在堂西也鄉射記所謂司射</hi>
　<hi>之弓矢與扑倚于西階之西也但大射?弓矢既?入于次上文司射亦入次取弓矢則司射之矢已在</hi>
　<hi>次矣堂西惟有賓之弓矢或司射?有矢在此也立于所設中之西南就位也誘射卒乃始就位亦異于</hi>
　<hi>鄉射先就位乃誘射也</hi>
　　　右誘射<lb/>
司馬師命負侯者執旌以負侯負侯者皆適侯執旌負<lb/>
侯而俟<lb/>
<pb n="18b"/>
　<hi>司馬師司馬正之佐負侯者即獲者鄉射惟一人大射即夏官服不氏士一人徒四人以旌居乏待獲士</hi>
　<hi>負大侯徒負參侯干侯三侯三人三旌故皆適侯</hi>
司射適次作上耦射司射反位上耦出次西面揖進上<lb/>
射在左並行當階北面揖及階揖上射先升三等下射<lb/>
從之中等上射升堂少左下射升上射揖並行皆當其<lb/>
物北面揖及物揖皆左足履物還視侯中合足而俟<lb/>
　<hi>侯中豻侯之中也</hi>
司馬正適次袒?遂執弓右挾之出升自西階適下物<lb/>
<pb n="19a"/>
立于物間左執弣右執簫南揚弓命去侯負侯皆許<hi>句</hi>
諾以?<hi>句</hi>趨直西<hi>句/</hi>及乏南<hi>句/</hi>又諾以商<hi>句</hi>至乏聲止<lb/>
授獲者退立于西方獲者興拱而俟司馬正出于下射<lb/>
之南還其後降自西階遂適次釋弓脫?拾襲反位<lb/>
　<hi>右挾之謂以右巨指?弦也適下物由上射後過至下射西南立于兩物間與鄉射同也兩手揚弓以命</hi>
　<hi>負侯者則與鄉射以右手異矣?聲大商聲小乏在各侯西北趨直西至乏南乃折而北不徑趨西北者</hi>
　<hi>大射禮嚴不敢由便也授獲者服不氏至乏以旌授其徒居乏報獲而身退立于西方蓋大侯服不氏親</hi>
　<hi>負其徒一人代居乏參侯豻侯則各一徒負侯居乏各不相代也司馬正反位立于司射之南與鄉射同</hi>
<pb n="19b"/>
　<hi>也</hi>
司射進與司馬正交于階前相左由堂下西階之東北<lb/>
面視上射命曰無射獲無獵獲上射揖司射退反位乃<lb/>
射上射既發挾矢而后下射射拾發以將?矢獲者坐<lb/>
而獲舉旌以?偃旌以商獲而未釋獲卒射右挾之北<lb/>
面揖揖如升射上射降三等下射少右從之中等並行<lb/>
上射于左與升射者相左交于階前相揖適次釋弓脫<lb/>
?拾襲反位三耦卒射亦如之<lb/>
<pb n="20a"/>
　<hi>卒射右挾之謂矢發盡左手執弓以右手挾弦也射者反位反于次北西面北上之位</hi>
司射去扑倚于階西適阼階下北面告于公曰三耦卒<lb/>
射反搢扑反位<lb/>
　　　右初射<lb/>
司馬正袒?遂執弓右挾之出與司射交于階前相左<lb/>
升自西階自右物之後立于物間西南面揖弓命取矢<lb/>
負侯許諾如初去侯皆執旌以負其侯而俟<lb/>
　<hi>出出于次也上文不言其適次者省文也如初去侯謂諾以?商至乏聲止也俟俟小臣取矢以旌指教</hi>
<pb n="20b"/>
　<hi>之也</hi>
司馬正降自西階北面命設楅小臣師設楅司馬正東<lb/>
面以弓為畢既設楅司馬正適次釋弓脫?拾襲反位<lb/>
　<hi>敖君善曰司馬正東面立于所設楅之西也此楅亦南面坐設之畢所以指畫處置之器以木為之其長</hi>
　<hi>三尺此以弓指畫設楅之處象畢之用故曰以弓為畢也凡以畢指教者皆立于所設器之側</hi>
小臣坐委矢于楅北括司馬師坐?之若矢不備則<lb/>
司馬正又袒執弓升命取矢如初曰取矢不索乃復求<lb/>
矢加于楅卒司馬正進坐左右撫之興反位<lb/>
<pb n="21a"/>
　<hi>郝仲輿曰?矢不備則師以告正正復命取矢備則正撫而數之鄭康成曰此坐皆北面</hi>
　　　右取矢<lb/>
司射適西階西倚扑升自西階東面請射于公公許遂<lb/>
適西階上命賓御于公諸公卿則以耦?于上<hi>句</hi>大夫<lb/>
則降即位而后?<lb/>
　<hi>此請射必升堂者將遍告賓諸公卿大夫也東面向君之位也命賓御于公以君命命也告諸公卿于堂</hi>
　<hi>上尊之也大夫則降即位而后告貶于諸公卿也凡命賓告諸公卿皆向其位</hi>
司射自西階上北面?于大夫曰請降司射先降搢扑<lb/>
<pb n="21b"/>
反位大夫從之降適次立于三耦之南西面北上司射<lb/>
東面于大夫之西北耦<hi>句</hi>大夫與大夫<hi>句</hi>命上射曰某<lb/>
御于子命下射曰子與某子射卒遂比?耦?耦立于<lb/>
大夫之南西面北上若有士與大夫為耦者則以大夫<lb/>
之耦為上命大夫之耦曰子與某子射?于大夫曰某<lb/>
御于子命?耦如命三耦之辭諸公卿皆未降<lb/>
　<hi>適次進而至于次也三耦士也而立于大夫之上者將先射也司射東面向大夫也與大夫謂與之為耦</hi>
　<hi>也卒謂比大夫之耦畢也?耦士耦也為上居?士之上告大夫言某御于子者士雖為上射其辭猶尊</hi>
<pb n="22a"/>
　<hi>大夫也皆未降者諸公卿尊事至乃降也?紫超曰大夫已降而公卿皆未降卑者先尊者後尊卑之序</hi>
　<hi>當然也</hi>
遂命三耦各與其耦拾取矢皆袒?遂執弓右挾之一<lb/>
耦出西面揖當楅北面揖及楅揖上射東面下射西面<lb/>
上射揖進坐?弓卻手自弓下取一?兼諸弣興順羽<lb/>
且左還毋周反面揖下射進坐?弓覆手自弓上取一<lb/>
?兼諸弣興順羽且左還毋周反面揖既拾取矢捆之<lb/>
兼挾?矢皆?還南面揖適楅南皆左還北面揖搢三<lb/>
<pb n="22b"/>
挾一?揖以耦左還上射于左退者與進者相左相揖<lb/>
還退釋弓矢于次?決拾襲反位<lb/>
　<hi>上射左還毋周反面揖謂左旋而西行至位及位則右還而反東面之位乃揖下射使進也下射左還毋</hi>
　<hi>周反面揖謂左旋而東行至位及位則右還而反西面之位乃揖上射使更進也所謂毋周者始而左旋</hi>
　<hi>其旋不必周而更右旋也捆齊等之也?還者上射左還下射右還皆向?而轉也以猶與也上射與下</hi>
　<hi>射將東適次二人並左還則上射轉居北下射轉居南上射于左東行北為左也</hi>
二耦拾取矢亦如之後者遂取誘射之矢兼?矢而取<lb/>
之以授有司于次中皆襲反位<lb/>
<pb n="23a"/>
　　　右再請射<lb/>
司射作射如初一耦揖升如初司馬命去侯負侯許諾<lb/>
如初司馬降釋弓反位<lb/>
　<hi>作射如初亦適次作上耦也</hi>
司射猶挾一?去扑與司馬交于階前適阼階下北面<lb/>
請釋獲于公公許反搢扑遂命釋獲者設中以弓為畢<lb/>
北面太史釋獲小臣師執中先首坐設之東面退太史<lb/>
實八算于中?委其餘于中西興拱而俟<lb/>
<pb n="23b"/>
　<hi>命釋獲者命太師也先首以首向前也</hi>
司射西面命曰中離維綱揚觸捆復公則釋獲?則不<lb/>
與惟公所中中三侯皆獲釋獲者命小史小史命獲者<lb/>
　<hi>矢著侯曰中離麗也侯舌曰維繫侯繩曰綱中而麗于維綱言其去鵠?也揚觸夫著地而揚起觸侯也</hi>
　<hi>捆叩也捆復矢叩侯而反于地也二者皆非正中且不必在鵠也凡此皆不宜釋獲而于公則釋之優君</hi>
　<hi>也不與謂不在釋獲之科也公射不拘大侯參侯豻侯中則皆釋獲亦優君也?則非其侯中之不釋獲</hi>
　<hi>矣釋獲者謂太史也小史太史之屬也太史以告小史小史以告獲者傳司射所命也</hi>
司射遂進由堂下北面視上射命曰不貫不釋上射揖<lb/>
<pb n="24a"/>
司射退反位釋獲者坐取中之八算改實八算興執而<lb/>
俟乃射若中則釋獲者每一?釋一算上射于右下射<lb/>
于左若有餘算則反委之又取中之八算改實八算于<lb/>
中興執而俟<lb/>
　<hi>此三耦正射也</hi>
三耦卒射賓降取弓矢于堂西諸公卿則適次繼三耦<lb/>
以南<lb/>
　<hi>初納射器賓弓矢在堂西諸臣弓矢在次故賓適堂西諸公卿適次各取弓矢也三耦以南謂大夫立之</hi>
<pb n="24b"/>
　<hi>北</hi>
公將射則司馬師命負侯皆執其旌以負其侯而俟司<lb/>
馬師反位?僕人掃侯道司射去扑適阼階下告射于<lb/>
公公許適西階東?于賓遂搢扑反位小射正一人取公<lb/>
之?拾于東坫上一小射正授弓拂弓皆以俟于東堂<lb/>
　<hi>命負侯君尊若始焉也司馬師反位位在西階下東面司馬正之南也?僕人秋官司?之屬掃侯道君</hi>
　<hi>將射新之也告于賓告當射也東坫堂東之坫也授弓授之大射正也拂拭之使潔也○敖君善曰既云</hi>
　<hi>小射正一人又云一小射正則小射正亦多矣周官射人下大夫二人上士四人然則諸侯之大射正上</hi>
<pb n="25a"/>
　<hi>士亦二人小射正中士亦四人歟</hi>
公將射則賓降適堂西袒?遂執弓搢三挾一?升自<lb/>
西階先待于物北北一笴東面立司馬升命去侯如初<lb/>
還右乃降釋弓反位<lb/>
　<hi>賓降郝仲輿謂即前取弓矢降再言以明待君之禮耳非取弓矢升再降也物北右物之北離一笴不敢</hi>
　<hi>與君並也東面向君也還右謂還右物也既立物間命去侯則由右物之南適其右乃降來右物北去適</hi>
　<hi>物右是還之也不還左物者時君未就物也</hi>
公就物小射正奉?拾以笥大射正執弓皆以從于物<lb/>
<pb n="25b"/>
小射正坐奠笥于物南遂拂以巾取?興贊設?朱極<lb/>
三小臣正贊袒公袒朱襦卒袒小臣正退俟于東堂小<lb/>
射正又坐取拾興贊設拾以笥退奠于坫上復位大射<lb/>
正執弓以袂順左右隈上再下一左執弣右執簫以授<lb/>
公公親揉之小臣師以巾?拂矢而授矢于公稍屬大<lb/>
射正立于公後以矢行告于公下曰留上曰揚左右曰<lb/>
方公既發大射正受弓而俟拾發以將?矢<lb/>
　<hi>朱極以朱色韋韜右手指以利弦也三謂食指將指無名指三各用一也設拾以?襦上小射正復位與</hi>
<pb n="26a"/>
　<hi>小臣正同立俟于東堂也袂衣袖也順猶循也隈弓曲處也以衣袖循弓左右兩隈而上再拭下一拭之</hi>
　<hi>示整潔也揉之調之也?拂矢以巾向已拭之恐塵及君也稍屬奉矢稍稍相繼續不?也留者矢滯而</hi>
　<hi>垂也揚者矢激而起也方向也左曰左方右曰右方也發矢畢即受弓不以武器?留于手人君之度也</hi>
　<hi>俟者將復授之也君與賓各四矢亦拾發射之禮當然也</hi>
公卒射小臣師以巾退反位大射正受弓小射正以笥<lb/>
受次拾退奠于坫上復位大射正退反司正之位小臣<lb/>
正贊襲<lb/>
　<hi>大射正受弓以授有司于東堂也</hi>
<pb n="26b"/>
公還而后賓降釋弓于堂西反位于階西東面公即席<lb/>
司正以命升賓賓升復筵而后卿大夫繼射<lb/>
　<hi>公還還阼階也階西東面賓降位也</hi>
諸公卿取弓矢于次中袒?遂執弓搢三挾一?出西<lb/>
面揖揖如三耦升射卒射降如三耦適次釋弓脫?拾<lb/>
襲反位?皆繼射釋獲皆如初<lb/>
　<hi>釋獲皆如初通君賓公卿大夫?耦而言</hi>
卒射釋獲者遂以所執餘獲適阼階下北面告于公曰<lb/>
<pb n="27a"/>
左右卒射反位坐委餘獲于中西興拱而俟<lb/>
　　　右再射釋獲<hi>?紫超曰此章??次君射之禮最為詳悉鄉射禮無所觀其奉巾</hi>
　　　<hi>奉笥贊?贊袒授弓授矢及贊襲受?拾諸儀至今猶可以想見其安舒自得從容不迫之氣</hi>
　　　<hi>象也</hi>
司馬袒執弓升命取矢如初負侯許諾以旌負侯如初<lb/>
司馬降釋弓如初小臣委矢于楅如初賓諸公卿大夫<lb/>
之矢皆異束之以茅卒正坐左右撫之進束反位賓之<lb/>
矢則以授矢人于西堂下司馬釋弓反位而后卿大夫<lb/>
<pb n="27b"/>
升就席<lb/>
　<hi>賓諸公卿大夫之矢皆異束之者小臣取矢即束之尊殊之也卒取矢畢也正司馬正也撫之撫?矢而</hi>
　<hi>數之也進束郝仲輿謂既數?矢而后進所束之矢于楅也反位反中西南東面之位賓矢授矢人于西</hi>
　<hi>堂下不委于楅也不言君矢其以授小臣于東堂可知也司馬釋弓反位即前降釋弓再言以明小臣取</hi>
　<hi>矢時卿大夫已升就席也</hi>
司射適階西釋弓去扑襲進由中東立于中南北面視<lb/>
算釋獲者東面于中西坐先數右獲二算為純一純以<lb/>
取實于左手十純則縮而委之每委異之有餘純則?<lb/>
<pb n="28a"/>
諸下一算為??則又縮諸純下興自前適左東面坐<lb/>
坐兼斂算實于左手一純以委十則異之其餘如右獲<lb/>
司射復位釋獲者遂進取賢獲執之由阼階下北面告<lb/>
于公若右勝則曰右賢于左若左勝則曰左賢于右以<lb/>
純數?若有?者亦曰?若左右鈞則左右各執一算<lb/>
以告曰左右鈞還復位坐兼斂算實八算于中委其餘<lb/>
于中西興拱而俟<lb/>
　　　右取矢視算<lb/>
<pb n="28b"/>
司射命設豐司?士奉豐由西階升北面坐設于西楹<lb/>
西降復位勝者之弟子洗觶升酌散南面坐奠于豐上<lb/>
降反位<lb/>
　<hi>命設豐亦適堂西命之也司?士司?之屬也其位與士共立于西方東面</hi>
司射袒執弓挾一?搢扑東面于三耦之西命三耦及<lb/>
?射者勝者皆袒?遂執張弓不勝者皆襲?決拾卻左<lb/>
手右加弛弓于其上遂以執弣司射先反位三耦及?射<lb/>
者皆升飲射爵于西階上小射正作升飲射爵者如作射<lb/>
<pb n="29a"/>
一耦出揖如升射及階勝者先升升堂少右不勝者進<lb/>
北面坐取豐上之觶興少退立卒觶進坐奠于豐下興<lb/>
揖不勝者先降與升飲者相左交于階前相揖適次釋<lb/>
弓襲反位僕人師繼酌射爵取觶實之反奠于豐上退<lb/>
俟于序端升飲者如初<lb/>
　<hi>小射正作升飲者司射但命其儀而不親作與鄉射異也僕人師繼酌代弟子也猶鄉射之有執爵者也</hi>
三耦卒飲若賓諸公卿大夫不勝則不降不執弓耦不<lb/>
升僕人師洗升實觶以授<hi>句</hi>賓諸公卿大夫受觶于席<lb/>
<pb n="29b"/>
以降適西階上北面立飲卒觶授執爵者反就席<lb/>
　<hi>耦不升惟謂士與大夫為耦者也洗者以承賤者之後新之也其次則不洗矣受觶以降謂降席也西階</hi>
　<hi>上臣飲罰爵之位也</hi>
若飲公則侍射者降洗角觶升酌散降拜公降一等小<lb/>
臣正辭賓升再拜稽首公答再拜賓坐祭卒爵再拜稽<lb/>
首公答再拜賓降洗象觶升酌膳以致下拜小臣正辭<lb/>
升再拜稽首公答再拜公卒觶賓進受觶降洗散觶升<lb/>
實散下拜小臣正辭升再拜稽首公答再拜賓坐不祭<lb/>
<pb n="30a"/>
卒觶降奠于篚階西東面立擯者以命升賓賓升就席<lb/>
　<hi>郝仲輿曰侍射者即賓公之耦也飲君不敢同?為媵爵之禮君飲一臣飲二賓先洗角觶酌散自飲?</hi>
　<hi>君君既飲復酌散自飲所謂夾爵也敖君善曰以致者亦奠于薦南</hi>
若諸公卿大夫之耦不勝則亦執弛弓特升飲<lb/>
　<hi>此謂士之為大夫耦者也比耦時士無與公卿為耦者故敖君善以此諸公卿為衍文然或以明士之賢</hi>
　<hi>聖者亦可與諸公卿為耦耳</hi>
?皆繼飲射爵如三耦射爵?乃徹豐與觶<lb/>
　　　右飲不勝者<lb/>
<pb n="30b"/>
司?尊侯于服不之東北兩獻酒東面南上皆加勺設<lb/>
洗于尊西北篚在南東肆實一散于篚<lb/>
　<hi>尊侯設獻尊于侯也服不官名負大侯者服不去侯居乏尊設于乏之東北也兩獻酒及洗篚即初陳設</hi>
　<hi>者前不言加勺實散故此及之然前既陳設而此再言之者蓋司?于臨獻時復審視之也</hi>
司馬正洗散遂實爵獻服不服不侯西北三步北面拜<lb/>
受爵司馬正西面拜送爵反位宰夫有司薦庶子設折<lb/>
俎<lb/>
　<hi>服不為大侯之獲者故司馬正獻之既拜送而反位以其不拜既也宰夫有司宰夫之吏也</hi>
<pb n="31a"/>
卒錯獲者適右?薦俎從之獲者左執爵右祭薦俎二<lb/>
手祭酒適左?祭如右?中亦如之卒祭左?之西北<lb/>
三步東面設薦俎立卒爵<lb/>
　<hi>此獲者即服不也有司與庶子既錯薦俎于地獲者則以爵設右?而二人復執薦俎從之而錯于地獲</hi>
　<hi>者南面坐乃左手執爵右手祭薦畢復共左手執爵祭酒以散大酒多一手注之難為節故用二手也</hi>
司馬師受虛爵洗獻?僕人與巾車獲者皆如大侯之<lb/>
禮卒司馬師受虛爵奠于篚獲者皆執其薦庶子折俎<lb/>
從之設于乏少南服不復負侯而俟<lb/>
<pb n="31b"/>
　<hi>?僕人掃侯道巾車張三侯獲者謂大侯之與服不相代而獲者及參侯豻侯之獲者各二人也不言量</hi>
　<hi>人同可知也俟俟三射也</hi>
司射適階西去扑釋弓??拾襲適洗洗觚升實之降<lb/>
獻釋獲者于其位少南薦脯醢折俎皆有祭釋獲者薦<lb/>
右東面拜受爵司射北面拜送爵釋獲者就其薦坐左<lb/>
執爵右祭脯醢興取肺坐祭遂祭酒興司射之西北面<lb/>
立卒爵不拜既爵司射受?爵奠于篚釋獲者少西辟<lb/>
薦反位司射適堂西袒?遂取弓挾一?適階西搢扑<lb/>
<pb n="32a"/>
以反位<lb/>
　　　右獻服不釋獲者<hi>?紫超曰司馬行獻服不禮司射行獻釋獲者禮使?射</hi>
　　　<hi>者皆降心息氣?之而後再射則有以得其安詳暇豫之道而不同于武夫角力之為矣聖人</hi>
　　　<hi>制禮之妙如此</hi>
司射倚扑于階西適阼階下北面請射于公如初反搢<lb/>
扑適次命三耦皆袒?遂執弓序出取矢司射先反位<lb/>
三耦拾取矢如初<lb/>
　<hi>阼階下北面請射于公正禮也如初者如第一次請射曰為改請射也序出每耦以次而出也</hi>
<pb n="32b"/>
小射正作取矢如初<lb/>
　<hi>敖君善曰此一句似衍大射之禮司射惟命拾取矢而不復作與鄉射異以前後經文徵之可見又言此</hi>
　<hi>于拾取矢之後似非其次且上無作取矢之事亦不宜言如初其為衍也明矣</hi>
三耦既拾取矢諸公卿大夫皆降如初位與耦入于次<lb/>
皆袒?遂執弓皆進當楅進坐脫矢束上射東面下射<lb/>
西面拾取矢如三耦若士與大夫為耦士東面大夫西<lb/>
面大夫進坐脫矢束退反位耦揖進坐兼取?矢興順<lb/>
羽且左還毋周反面揖大夫進坐亦兼取?矢如其耦<lb/>
<pb n="33a"/>
北面搢三挾一?揖進大夫與其耦皆適次釋弓脫?<lb/>
拾襲反位諸公卿升就席<lb/>
　<hi>後揖進之進當作退鄉射云揖退是也○郝仲輿曰公卿大夫皆降如初位謂適次北繼三耦以南之位</hi>
　<hi>也諸公卿大夫自相為耦則拾取矢如三耦若士與大夫為耦則兼取?矢不敢與大夫拾也</hi>
?射者繼拾取矢皆如三耦遂入于次釋弓矢脫?拾<lb/>
襲反位<lb/>
　<hi>?紫超曰三耦先拾取矢而後公卿大夫拾取矢公卿大夫既拾取矢而後士與大夫為耦者取矢士與</hi>
　<hi>大夫為耦者取矢而後?射者拾取矢其後先之序一如初射之時而不敢紊也</hi>
<pb n="33b"/>
　　　右三請射<lb/>
司射猶挾一?以作射如初一耦揖升如初司馬升命<lb/>
去侯負侯許諾司馬降釋弓反位司射與司馬交于階<lb/>
前倚扑于階西適阼階下北面請以樂于公公許司射<lb/>
反搢扑東面命樂正曰命用樂樂正曰諾司射遂適堂<lb/>
下北面視上射命曰不鼓不釋上射揖司射退反位樂<lb/>
正命太師曰奏貍首間若一太師不興許諾樂正反位<lb/>
奏貍首以射<lb/>
<pb n="34a"/>
　<hi>請以樂謂請用樂也命用樂言君有命用樂射也貍首樂章名</hi>
三耦卒射賓待于物如初公樂作而后就物稍屬不以<lb/>
樂志其他如初儀卒射如初<lb/>
　<hi>稍屬謂授矢于公稍屬也</hi>
賓就席諸公卿大夫?射者皆繼射釋獲如初卒射降<lb/>
反位釋獲者執餘獲進告左右卒射如初<lb/>
　<hi>降反位謂?耦繼射者降反次北之位</hi>
　　　右三射用樂<lb/>
<pb n="34b"/>
司馬升命取矢負侯許諾司馬降釋弓反位小臣委矢<lb/>
司馬師?之皆如初司射釋弓視算如初釋獲者以賢<lb/>
獲與鈞告如初復位<lb/>
　　　右取矢視算<lb/>
司射命設豐實觶如初遂命勝者執張弓不勝者執弛<lb/>
弓升飲如初卒退豐與觶如初<lb/>
　　　右飲不勝者<lb/>
司射猶袒?遂左執弓右執一?兼諸弦面鏃適次命<lb/>
<pb n="35a"/>
拾取矢如初司射反位三耦及諸公卿大夫?射者皆<lb/>
袒?遂以拾取矢如初矢不挾兼諸弦面鏃退適次皆授<lb/>
有司弓矢襲反位卿大夫升就席司射適次釋弓矢脫<lb/>
?拾去扑襲反位<lb/>
　<hi>敖君善曰升就席不言諸公者可知也諸公卿大夫皆就席則士亦當反西方之位矣</hi>
司馬正命退楅解綱小臣師退楅巾車量人解左下綱<lb/>
司馬師命獲者以旌與薦俎退司射命釋獲者退中與<lb/>
算而俟<lb/>
<pb n="35b"/>
　<hi>但解左下綱而不徹去者備君之欲復射而張之也凡所退射器皆俟亦備君之欲復射也</hi>
　　　右射事畢<lb/>
公又舉奠觶唯公所賜若賓若長以旅于西階上如初<lb/>
大夫卒受者以虛觶降奠于篚反位<lb/>
　　　右公為大夫舉旅<hi>敖君善曰此一舉觶當在未立司正之前乃降于此者以</hi>
　　　<hi>射故也</hi>
司馬正升自西階東楹之東北面告于公請徹俎公許<lb/>
遂適西階上北面告于賓賓北面取俎以出諸公卿取<lb/>
<pb n="36a"/>
俎如賓禮遂出授從者于門外大夫降復位庶子正徹<lb/>
公俎降自阼階以東<lb/>
　<hi>諸公卿取俎如賓禮謂皆親徹以出也出授從者以從者不敢入路門也大夫無俎亦降者將同賓公卿</hi>
　<hi>脫屨升也復位復門東北面位也庶子正庶子之長者也燕禮膳宰設公俎亦膳宰徹之此庶子正徹公</hi>
　<hi>俎則前之設公俎者亦庶子正可知也○李?之曰馬字疑衍</hi>
賓諸公卿皆入門東面北上<lb/>
　　　右徹俎<lb/>
司正升賓賓諸公卿大夫皆脫屨升就席公以賓及卿<lb/>
<pb n="36b"/>
大夫皆坐乃安羞庶羞大夫祭薦司正升受命皆命公<lb/>
曰?無不醉賓及諸公卿大夫皆興對曰諾敢不醉皆<lb/>
反位坐<lb/>
　　　右脫屨升坐<lb/>
主人洗酌獻士于西階上士長升拜受觶主人拜送士<lb/>
坐祭立飲不拜既爵其他不拜坐祭立飲乃薦司正與<lb/>
射人于觶南北面東上司正為上?獻士士既獻者立<lb/>
于東方西面北上乃薦士祝史小臣師亦就其位而薦<lb/>
<pb n="37a"/>
之主人就士旅食之尊而獻之旅食不拜受爵坐祭立<lb/>
飲主人執?爵奠于篚復位<lb/>
　<hi>射人即向之為司射者史小史也太史釋獲前已受獻矣</hi>
　　　右主人獻士<hi>郝仲輿曰燕禮重飲故旅大夫獻士而后射大射禮重射故射畢而</hi>
　　　<hi>后旅大夫獻士</hi>
賓降洗升媵觶于公酌散下拜公降一等小臣正辭賓<lb/>
升再拜稽首公答再拜賓坐祭卒爵再拜稽首公答再<lb/>
拜賓降洗象觚升酌膳坐奠于薦南降拜小臣正辭賓<lb/>
<pb n="37b"/>
升成拜公答拜賓反位<lb/>
　　　右賓媵爵于公<lb/>
公坐取賓所媵觚興唯公所賜受者如初受酬之禮降<lb/>
更爵洗升酌膳下再拜稽首小臣正辭升成拜公答拜<lb/>
乃就席坐行之有執爵者唯受于公者拜司正命執爵<lb/>
者爵?卒受者興以酬士<hi>句</hi>大夫卒受者以爵興西階<lb/>
上酬士士升大夫奠爵拜士答拜大夫立卒爵不拜實<lb/>
之士拜受大夫拜送士旅于西階上?士旅酌<lb/>
<pb n="38a"/>
　　　右公為士舉旅<lb/>
若命曰復射則不獻庶子<lb/>
　<hi>命君命也不獻不即獻也旅士?則主人宜獻庶子矣若君有命復射則必于是時行之故獻庶子之禮</hi>
　<hi>不即行也</hi>
司射命<hi>句</hi>射唯欲<hi>句</hi>卿大夫皆降再拜稽首公答拜<lb/>
　<hi>司射命以君命命之也射惟欲欲射者射不欲射者?此即君命也卿大夫皆降射與不射皆降拜君命</hi>
　<hi>也公不辭以賓不與也賓不與者以與君為耦射否宜由君不敢拜唯欲之命也</hi>
一發中三侯皆獲<lb/>
<pb n="38b"/>
　<hi>一發上下射各發一矢也一矢難中故雖中非其侯而亦釋獲既釋獲則有飲射爵之事可知矣</hi>
　　　右復射<lb/>
主人洗升自西階獻庶子于阼階上如獻士之禮?獻<lb/>
降洗遂獻左右正與?小臣皆于阼階上如獻庶子之<lb/>
禮<lb/>
　　　右獻庶子左右正?小臣<lb/>
無算爵士也有執膳爵者有執散爵者執膳爵者酌以<lb/>
進公公不拜受執散爵者酌以之公命所賜所賜者興<lb/>
<pb n="39a"/>
受爵降席下奠爵再拜稽首公答再拜受賜爵者以爵<lb/>
就席坐公卒爵然後飲執膳爵者受公爵酌反奠之受<lb/>
賜者興授執散爵者執散爵者乃酌行之唯受于公者<lb/>
拜卒爵者興以酬士于西階上士升大夫不拜乃飲實<lb/>
爵士不拜受爵大夫就席士旅酌亦如之公有命徹冪<lb/>
則賓及諸公卿大夫皆降西階下北面東上再拜稽首<lb/>
公命小臣正辭公答拜大夫皆避升反位士終旅于上<lb/>
如初無算樂宵則庶子執燭于阼階上司?執燭于西<lb/>
<pb n="39b"/>
階上甸人執大燭于庭閽人為燭于門外<lb/>
　　　右無算爵<lb/>
賓醉北面坐取其薦脯以降奏陔賓所執脯以賜鐘人<lb/>
于門?霤遂出卿大夫皆出公不送公入驁<lb/>
　<hi>驁驁夏樂章名鐘師所奏九夏之一也○敖君善曰賓入奏肆夏出奏陔夏避王禮也大司樂職曰賓出</hi>
　<hi>入奏肆夏燕禮不言公入此言公入者為奏驁見之也公入而奏驁夏盛射禮也出時不奏亦避王禮也</hi>
　<hi>大司樂職曰大射王出入令奏王夏</hi>
　　　右賓出公入<lb/>
<pb n="40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮經本義卷六<lb/>
</p>
<p>
</p>
  </div>
</body>
</text>
</TEI>