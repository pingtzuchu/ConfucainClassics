<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷十三</head> <lb/>
    <p>
<pb n="1a"/>
欽定四庫全書<lb/>
　禮經本義卷十三<lb/>
　　　　　　　　　　　　　無錫蔡?晉撰<lb/>
　凶禮<lb/>
　　士喪禮下<lb/>
筮宅冢人營之掘四隅外其壤掘中南其壤<lb/>
　<hi>宅墓域也冢人有司掌墓地兆域者營猶度也南其壤為?時北首故壤在足處也敖君善曰士筮宅而</hi>
　<hi>不卜避尊者之禮也</hi>
<pb n="1b"/>
既朝哭主人皆往兆南北面免絰命筮者在主人之右<lb/>
　<hi>皆往明?主人亦行也兆即所營之墓域也免絰謂除去首絰要絰以?筮對越神明不敢純用凶也</hi>
筮者東面抽上韇兼執之南面受命命曰哀子某為其<lb/>
父某甫筮宅度?幽宅兆基無有後艱<lb/>
　<hi>受命謂受命於命筮者也命曰命筮者命之也某甫死者之字也度謀也基始也後艱謂後日或有非常</hi>
　<hi>艱難之事若崩?之類也言謀此以為幽冥之宅今當為兆域之始得母其後或有艱難乎</hi>
筮人許諾不述命右還北面指中封而筮卦者在左<lb/>
　<hi>既受命而申言之曰述不述者士禮?也中封中央壤也指中封若示神以其處也</hi>
<pb n="2a"/>
卒筮執卦以示命筮者命筮者受視反之東面旅占卒<lb/>
進告于命筮者與主人占之曰從主人絰哭不踊<lb/>
　<hi>敖君善曰卦者書卦於木既卒筮而筮者乃執以示命筮者必示命筮者以其出命故也既占而先告命</hi>
　<hi>筮者乃告主人亦此意也若告時則受命示封皆於主人占之曰從所告之辭也從謂從其所筮之地也</hi>
　<hi>書曰龜從筮從絰者筮事畢也</hi>
若不從筮擇如初儀<lb/>
　<hi>筮擇更擇地而筮之也</hi>
歸殯前北面哭不踊<lb/>
<pb n="2b"/>
　<hi>殯前西階下也朝夕之哭皆於阼階下今筮宅而歸則於西階下向殯而哭者明非常也</hi>
　　　右筮宅<hi>附記二章</hi>筮宅冢人物土<hi>鄭康成曰物相也相其地之可?乃</hi>
　　　<hi>營之</hi>　祔?者不筮宅<hi>孔仲達曰前人之?已筮而吉故祔?者不必筮也</hi>
既井?主人西面拜工左還?反位哭不踊婦人哭于<lb/>
堂<lb/>
　<hi>井?謂匠人為??治其材構之於殯門外其形方如井文也拜工謝其勞也左還?謂左體向西南繞</hi>
　<hi>?而行周視其材制之美惡也反位反西面拜位也凡?及明器之成主人親看視既哭之則往施之竁</hi>
　<hi>中也</hi>
<pb n="3a"/>
獻材于殯門外西面北上綪主人?視之如哭?獻素<lb/>
獻成亦如之<lb/>
　<hi>材謂明器之材未?治先獻之驗其堪否也西面北上謂自南至北而陳之前列在西?視之亦自其所</hi>
　<hi>上者始也如哭?謂拜工左還反位哭不踊皆如上儀也形法定為素飾治畢為成</hi>
　　　右哭?哭器<hi>附記一章</hi>既殯旬而布材與明器<hi>材謂?材</hi>
　　　<hi>明器亦謂明器之材殯後十日當治?其故取?材及明器之材分布而暴乾之蓋豫備也</hi>
卜日既朝哭皆復外位卜人先奠龜于西塾上南首有<lb/>
席楚焞置于燋在龜東<lb/>
<pb n="3b"/>
　<hi>卜日卜?日也楚?木也用以然火而灼龜者故謂之楚焞燋燒木存性者用以爇火則易然也凡卜以</hi>
　<hi>明火爇燋乃炊其燋之火以然楚焞也</hi>
族長?卜及宗人吉服立于門西東面南上占者三人<lb/>
在其南北上卜人及執燋席者在塾西<lb/>
　<hi>族長族人之尊者也吉服者以對越神明故也占必三人者欲考其言之是非同異以定所從書所謂三</hi>
　<hi>人占則從二人之言也</hi>
闔東扉主婦立于其?<lb/>
　<hi>卜?大事故主婦亦躬親之</hi>
<pb n="4a"/>
席于闑西閾外宗人?事具<lb/>
　<hi>鄭康成曰席亦西面告告主人也</hi>
主人北面免絰左擁之?卜即位于門東西面<lb/>
　<hi>主人既免絰則亦西面?卜族長也更西面當代主人命卜也</hi>
卜人抱龜<hi>句</hi>燋先<hi>句</hi>奠龜西首燋在北宗人受卜人龜<lb/>
示??卜受視反之宗人還少退受命命曰哀子某來<lb/>
日卜?其父某甫考降無有近悔許諾不述命還即席<lb/>
西面坐命龜興授卜人龜負東扉<lb/>
<pb n="4b"/>
　<hi>燋先謂執燋者先於龜而行也奠龜西首象神位在西向之以奠龜也燋在龜北蓋南上也既奠燋又執</hi>
　<hi>龜以授宗人而宗人受之也示?以龜腹甲?起所當灼處示?卜也受命謂受命於?卜也命曰?卜</hi>
　<hi>者命之也來日?來之日也某者干支之名考成也降謂?而體魄下降也言卜此日成某?事得母有</hi>
　<hi>近於咎悔者乎許諾宗人許諾也命龜宗人以?卜之命告於龜也授卜人龜使之灼也負東扉俟龜之</hi>
　<hi>兆也</hi>
卜人坐作龜興宗人受龜示?卜?卜受視反之宗人<lb/>
退東面乃旅占卒不釋龜告于?卜與主人占曰某日<lb/>
從授卜人龜?于主婦主婦哭?于異爵者使人告于<lb/>
<pb n="5a"/>
??<lb/>
　<hi>作龜以火灼之而作其兆也不釋龜執之以告也?卜不哭者吉服也主人不哭者未絰也?於主婦不</hi>
　<hi>執龜者下主人也異爵者謂卿大夫之在外位者??謂士之在外位者既朝哭皆復外位使人就其位</hi>
　<hi>而告之宗人不必親告也</hi>
卜人徹龜宗人告事畢主人絰入哭如筮宅?出拜送<lb/>
　<hi>敖君善曰云徹龜則向者復奠於西塾上以待事畢也</hi>
若不從卜擇如初儀<lb/>
　　　右卜?日<lb/>
<pb n="5b"/>
既夕哭請?期告于?<lb/>
　<hi>先?二日夕哭之後各復外位有司乃請?殯之期於主人以告??使??共知其時也敖君善曰向</hi>
　<hi>者既卜日即告於異爵者及??則是?固知其?日矣而有司必請其期以告於?重慎之至也  賈</hi>
　<hi>公?曰請?期在?前二日中間容朝廟一日此諸侯下士一廟其上士二廟則光?前三日以一廟則</hi>
　<hi>一日朝二廟則二日朝故?前三日中間容二日也若大夫三廟則?前四日諸侯五廟則?前六日天</hi>
　<hi>子七廟則?前八日可知矣</hi>
　　　右請?期<lb/>
夙興設盥于祖廟門外<lb/>
<pb n="6a"/>
　<hi>敖君善曰設盥為舉鼎反設奠者也一廟而祖禰皆在焉惟云祖者是禮主於祖也  孔仲達曰祭法適</hi>
　<hi>士二廟官師一廟此經?舉一廟者下記則據二廟言之</hi>
陳鼎皆如殯東方之饌亦如之<lb/>
　<hi>此所陳鼎為朝祖奠及祖奠陳之也質明而行朝祖奠日側而行祖奠亦猶平日有朝夕之奠而特盛其</hi>
　<hi>禮也如殯如大斂既殯之奠謂陳三鼎也東方之饌亦如之謂兩瓦甒兩毼豆兩籩也</hi>
侇?饌于階間<lb/>
　<hi>侇?即小斂後承尸於堂之?也階間祖廟堂下柩至祖廟兩楹之間北首時乃用此?</hi>
　　　右陳祖奠具<hi>附記</hi>夷?輁軸饌於西階東<hi>鄭康成曰</hi>
<pb n="6b"/>
　　　<hi>夷?饌於祖廟輁軸饌於殯?其二廟者於禰亦饌輁軸焉  賈公?曰輁軸以候載柩禰亦</hi>
　　　<hi>饌輁軸者以柩先朝禰至禰廟移柩升堂明旦乃移柩於輁軸上載以朝祖廟朝祖廟時下柩</hi>
　　　<hi>訖明日用蜃車輁軸不復更用不饌之</hi>其二廟則饌於禰廟如小<lb/>
　　　斂奠乃?<hi>朝禰之奠如小斂者降於朝祖之奠也</hi>
二燭俟于殯門外<lb/>
　<hi>一燭於室中照徹奠一燭於堂照開殯肂也</hi>
大夫髽散帶垂即位如初婦人不哭主人拜?入即位<lb/>
袒<lb/>
<pb n="7a"/>
　<hi>敖君善曰髽者去冠與纚而為露紒也?髺?者必先髽此斬衰者耳其齊衰以下則皆免散帶垂解其</hi>
　<hi>三日所絞者也凡大功以上皆然髽與散帶垂未殯之服也是時棺柩復見故復此服焉但言丈夫婦人</hi>
　<hi>不與也婦人之帶所以不散垂者初已結本又質而少變故於此不與丈夫同也其不言髽者婦人不當</hi>
　<hi>髽者雖未殯亦不髽則此時可知其當髽者自小斂至此自若無所改變故不必言也</hi>
商祝免袒執功布入升自西階盡階不升堂聲三?三<lb/>
命哭<lb/>
　<hi>敖君善曰商祝公有司也為士但當弔服加麻此時有事於柩故復為之袒免鄭康成曰聲三三有聲存</hi>
　<hi>神也?三三言?告神也</hi>
<pb n="7b"/>
燭入<lb/>
　<hi>鄭康成曰照徹與?肂者</hi>
祝降與夏祝交于階下取銘置于重<lb/>
　<hi>敖君善曰祝降者周祝取銘而降也不言其升故以降見之與夏祝交事相接也惟云交者亦相右也凡</hi>
　<hi>交而非相右者絰必言相左以?之夏祝與執事者升取宿奠也祝取銘置於重為?肂遷之也取銘在</hi>
　<hi>前置於重在後乃合而言之文順耳</hi>
踊無算<lb/>
　<hi>鄭康成曰主人也</hi>
<pb n="8a"/>
商祝拂柩用功布幠用夷衾<lb/>
　<hi>拂拭去塵也夷衾即小斂後覆尸之衾至此以之覆柩蓋當隨柩入壙矣</hi>
　　　右?殯<hi>附記一章</hi>?之昕外?不哭<hi>鄭康成曰?有事為其讙囂既</hi>
　　　<hi>?命哭賈公?曰經惟言婦人不哭不云男子故記明之</hi>
遷于祖用軸<lb/>
　<hi>遷於祖朝祖廟也蓋象平生時?出必告廟而後行也軸輁軸也  賈公?曰自殯?遷移於祖廟用輁</hi>
　<hi>軸載之此士禮若大夫朝廟當用輴諸侯天子殯?朝廟皆用輴但天子畫轅為龍謂之龍輴</hi>
重先奠從燭從柩從燭從主人從<lb/>
<pb n="8b"/>
　<hi>此行之序也奠從謂朝夕奠也徹以從柩故亦謂之?奠賈公?曰柩之前後皆有燭者以柩車為隔恐</hi>
　<hi>闇故各有燭以照道若至廟燭在前者升照正柩在後者在階下照升柩也敖君善曰主人從?主人以</hi>
　<hi>下從婦人從女?從男?在後女?以上其以服之親疏為序服同乃以長幼也</hi>
升自西階奠俟于下東面北上主人從升婦人升東面<lb/>
?人東即位<lb/>
　<hi>升自西階謂柩也柩在寢則殯於西階故朝廟亦升自西階?於生時也若生前入廟則少牢饋食禮云</hi>
　<hi>主人盥升自阼階是也奠俟於廟俟正柩也婦人升謂主婦及?婦人皆升也此時男子唯主人升而婦</hi>
　<hi>人則皆升者以婦人當在堂上觀下文主婦及親者由足西面可見也?人東即位謂?主人從柩至西</hi>
<pb n="9a"/>
　<hi>階下遂向東階下即西面位也即敖君善曰婦人東面當負序以避奠者之往來東  位者乃?主人也</hi>
　<hi>?一主字此時堂下之位亦如朝夕哭不皆在東方</hi>
正柩于兩楹間用夷?<lb/>
　<hi>鄭康成曰是時柩北首敖君善曰此正柩於堂正與小斂後尸夷於堂相類故仍用其?</hi>
主人柩東西面置重如初席升設于柩西奠設如初巾<lb/>
之升降自西階主人踊無算降拜?即位踊襲主婦及<lb/>
親者由足西面<lb/>
　<hi>置重如初謂如殯?時三分庭一在南二在北而置之也席設於柩之西當西階也奠設如初謂所從?</hi>
<pb n="9b"/>
　<hi>奠設於席前亦東面如在室中時也巾之以禦風塵也主人踊無算降拜?謂即柩東之位則踊既奠乃</hi>
　<hi>降也即位亦在阼階下襲亦在序東婦人由足出於柩南也西面謂在阼階上也亦南上鄭康成曰親者</hi>
　<hi>西面堂上迫疏者可以居房中亦敖君善曰席設於柩西亦差近於柩奠設於席前  當柩少北柩北首</hi>
　<hi>西乃右也於此奠焉與奠於尸右之意同不統於柩奠宜統於席也不去席者先已用柩則不變之且尸</hi>
　<hi>柩之奠亦宜異也</hi>
薦車直東榮北輈<lb/>
　<hi>薦進也進車者象生時?行陳駕也此車非載柩之車乃?之魂車即記所謂?車道車?車也先陳?</hi>
　<hi>車次陳道車次陳?車以西為上輈轅也北輈以柩北首故也</hi>
<pb n="10a"/>
質明滅燭徹者升自阼階降自西階<lb/>
　<hi>質正也徹去朝夕宿奠?設遷祖奠也徹奠不改設於序西南以無俎而非盛饌故也</hi>
乃奠如初升降自西階主人要節而踊<lb/>
　<hi>鄭康成曰此為遷祖奠也奠升不由阼階柩北首辟其足也敖君善曰節謂徹者奠者之升降與奠者由</hi>
　<hi>重南東時也要節而踊丈夫婦人皆然</hi>
薦馬纓三就入門北面交轡圉人夾牽之御者執?立<lb/>
于馬後哭成踊右還出<lb/>
　<hi>馬駕車之馬每車二匹纓馬鞅也采色一匝為一就纓為馬設故與馬同薦之唯言入門但?霤耳不必</hi>
<pb n="10b"/>
　<hi>主中庭也圉人養馬者每馬兩轡交轡而夾牽之謂左人牽右轡右人牽左轡也主人於薦車不哭至薦</hi>
　<hi>馬乃哭成踊者以車得馬而成也主人既哭成踊馬則右還而出也  賈公?曰記云薦?車纓轡貝勒</hi>
　<hi>縣於衡此薦馬得有纓者以薦車時縣於衡至薦馬時又取而用之故兩見之也前薦車在奠上此薦馬</hi>
　<hi>在奠後者欲其既奠即出恐踐?廟中故後薦之也</hi>
?出主人送于門外<lb/>
　<hi>送於門外謂拜送於祖廟門之外也</hi>
　　　右朝祖<hi>附記三章</hi>朝於禰廟重止於門外之西東面<lb/>
　　　柩入升自西階正柩於兩楹間奠止於西階之<lb/>
<pb n="11a"/>
　　　下東面北上主人升柩東西面?主人東即位<lb/>
　　　婦人從升東面奠升設於柩西升降自西階主<lb/>
　　　人要節而踊<hi>鄭康成曰重不入者主於朝祖而行若過之也門西東面待之便也</hi>
　　　<hi>賈公?曰主人要節而踊奠升主人踊降時婦人踊也</hi>燭先入者升堂東<lb/>
　　　楹之南西面後入者西階東北面在下<hi>燭在道則一在</hi>
　　　<hi>柩前一在柩後入廟則一升堂一在堂下適祖時亦然</hi>主人降即位徹乃<lb/>
　　　奠升自西階主人踊如初<hi>降即位謂降拜?即阼階下位也則婦人</hi>
　　　<hi>亦東即阼階上位矣奠即如小斂奠者也主人踊如初亦要節而踊也不言婦人踊者省文也</hi>
<pb n="11b"/>
　　　祝及執事舉奠巾席從而降柩從序從如初適<lb/>
　　　祖<hi>鄭康成曰此謂朝禰明日舉奠適祖之序也</hi>　薦?車鹿淺幦干<lb/>
　　　笮革靾載?載皮升服纓轡貝勒縣於衡<hi>?車士所</hi>
　　　<hi>?棧車也鹿淺鹿夏毛也干盾也笮矢箙也有干無兵有箙無弓矢明不用也靾韁也?旂也</hi>
　　　<hi>勒馬頭絡銜也以貝飾之衡輈端?木以駕馬者敖君善曰經言薦馬纓三就入門北面交轡</hi>
　　　<hi>圉人夾牽之則是薦馬之時纓轡皆在馬之身矣此乃謂纓轡貝勒縣於衡其指薦馬前後之</hi>
　　　<hi>時而言歟蓋事至則加之既則?之而置於此也</hi>道車載朝服<hi>鄭康成曰道車</hi>
　　　<hi>朝夕及燕出入之車朝服日視朝之服也下賈公?曰士?棧車更無?車而上云?車  云</hi>
<pb n="12a"/>
　　　<hi>?車此云道車者雖有一車所用各異也</hi>?車載?笠<hi>鄭康成曰?猶散也散車</hi>
　　　<hi>以田以鄙之車?笠備雨服凡道車?車之纓轡亦縣之於衡也</hi>　既正柩?<lb/>
　　　出遂匠納車於階間<hi>鄭康成曰遂匠遂人匠人也遂人主引徒匠人主載</hi>
　　　<hi>柩窆職相左右也車載柩車周禮謂之蜃車雜記謂之輇敖君善曰?出而納此車於階間為</hi>
　　　<hi>主人送?而入則當載矣愚按階間堂下兩階之中間也</hi>
有司請祖期曰日側<lb/>
　<hi>祖?行而祭道神之名此於主人送?在外而請之也日側謂日過中時乃主人答辭也有司既得祖期</hi>
　<hi>不言告於?者於請啟期已見之也遊?氏師古曰祖送行之祭昔?帝之子纍祖好?  卒於道故後</hi>
<pb n="12b"/>
　<hi>人以為行神?行祭之因饗飲也</hi>
　　　右請祖期<lb/>
主人入袒乃載踊無算<lb/>
　<hi>祖為載而變也載者向柩在堂北首今卻下以足向前而載於階間柩車之中也</hi>
卒束襲降奠當前束<lb/>
　<hi>束束棺於柩車也棺在柩車前後皆有束既卒束則主人之袒者可襲矣降奠下遷祖之奠也當前束謂</hi>
　<hi>在柩車西面當其前束猶始死之奠當尸腢也</hi>
商祝飾柩一池紐前?後緇齊三采無貝<lb/>
<pb n="13a"/>
　<hi>飾柩謂加帷荒所以華道路及壙中不欲?憎惡之也池以竹為之狀如小車笭衣以青布一池懸之於</hi>
　<hi>柩車前也紐所以?帷及荒者蓋荒在上帷在旁以紐連結之前?紐二後緇組二也荒之中央形圓如</hi>
　<hi>車蓋?三尺徑二尺餘者謂之齊如人之有臍也以三采繒為之上米中白下蒼著以絮元士以上有貝</hi>
　<hi>綴之以絡於齊上</hi>
設披屬引<lb/>
　<hi>披以繒為之絡於柩車人居旁牽之以備傾虧者也屬猶著也引引柩車之索也亦屬之於車</hi>
　　　右載柩加飾<hi>附記三章</hi>?載祝及執事舉奠?西南<lb/>
　　　面東上卒束前而降奠席於柩西<hi>舉奠?西南面東上謂執</hi>
<pb n="13b"/>
　　　<hi>之以立也前於柩西謂既設席乃設奠也</hi>巾奠乃牆<hi>牆謂帷荒之屬言巾奠訖商祝</hi>
　　　<hi>乃飾柩也</hi>　池視重霤<hi>重霤屋承霤也以水為之承於霤下使水入其中而復霤</hi>
　　　<hi>於兩旁之地故名重霤?車象?室池之制則象重霤也</hi>　士布帷布荒<hi>布謂</hi>
　　　<hi>以白布為之其大夫以上加采畫焉</hi>畫翣二皆戴綏<hi>畫畫雲氣也翣形似扇以</hi>
　　　<hi>木為之在路則障車入?則障柩也皆戴綏者以五采羽作?綴翣之兩角也</hi>
陳明器于?車之西<lb/>
　<hi>鄭康成曰明器藏器也陳於?車之西則重之北也</hi>
折?覆之抗木?三縮二加抗席加茵用疏布緇翦有<lb/>
<pb n="14a"/>
幅亦縮二?三<lb/>
　<hi>折連?為之亦縮者三?者五蓋形如?而無簀既窆加之壙上以承抗席者也?謂?陳之抗禦也抗</hi>
　<hi>木所以禦土抗席所以禦塵既陳抗木於折北又加此抗席三領於抗木之上也茵所以藉棺者以大功</hi>
　<hi>粗疏之布為之翦當作淺緇淺謂染為淺緇之色有幅謂用一幅布不削去兩邊幅而縫合之以為袋其</hi>
　<hi>中則實以荼也其陳之則加於抗席之?蓋陳之次與用之次各不類也</hi>
器西南上綪<lb/>
　<hi>敖君善曰器自苞而下者也均其多寡分為數列以要方也其前列始於茵北之西以次而綪焉其後列</hi>
　<hi>不過於茵北之東可知矣器主於入壙故南上</hi>
<pb n="14b"/>
茵苞二筲三黍稷麥甕三醯醢屑?用疏布甒二醴酒<lb/>
?用功布皆木桁久之<lb/>
　<hi>茵非明器而言之者以陳器當從茵向北為次第也苞所以裹遣奠羊豕之體者以葦為之筲本竹器此</hi>
　<hi>以菅箄為之甕甒皆瓦器屑薑桂之屑也疏布大功之布功布則小功之布也皆木桁久之每器皆以木</hi>
　<hi>桁承之鄭康成所謂每器異桁也</hi>
用器弓矢耒耜兩敦兩杅槃匜匜實于槃中南流<lb/>
　<hi>用器常用之器弓矢兵器耒耜農器杅用以盛湯漿者敦杅食器槃匜盥器流匜吐水口也</hi>
無祭器有燕樂器可也<lb/>
<pb n="15a"/>
　<hi>祭器尊大夫以上始有之燕樂器謂與?客燕飲所用之樂器如琴瑟竽笙之屬可者許其得用亦非必</hi>
　<hi>於用也敖君善曰檀弓云琴瑟張而不平竽笙備而不和有鐘磬而無算?其燕樂器之謂歟</hi>
役器甲胄于笮<lb/>
　<hi>鄭康成曰此皆師役之器</hi>
燕器杖笠翣<lb/>
　<hi>燕器燕居安體之器杖者所以扶身笠蓋也所以禦署翣扇也所以納?</hi>
　　　右陳器<hi>附記二章</hi>抗木?<hi>?削之也</hi>茵著用荼實綏澤焉<lb/>
　　　<hi>鄭康成曰荼茅莠也綏?薑也澤澤蘭也皆取其香且禦濕也</hi>葦苞長三尺一<lb/>
<pb n="15b"/>
　　　編<hi>一編謂一道編之</hi>菅筲三其實皆瀹<hi>其實皆瀹謂黍稷麥皆以湯漬</hi>
　　　<hi>之而不熟不以食道所以為敬也</hi>　弓矢之新沽功<hi>新新造之也沾粗?</hi>
　　　<hi>也弓矢必新造示敬也其功之粗?以示不用也</hi>有弭飾焉亦可張也<lb/>
　　　有柲設依撻焉有韣<hi>弭弓無?者以骨角飾兩頭可張言功雖粗?亦使</hi>
　　　<hi>可張也柲弓檠也弛則以繩縛之於弓媕狺}體使直也以竹為之依撻未詳舊?依謂以韋</hi>
　　　<hi>依纆其弦也撻所以撻矢令出者生時以骨為之于弣側死者亦以韋為之韣弓衣也以緇布</hi>
　　　<hi>為之</hi>翭矢一?骨鏃短衛志矢一?軒輖中亦短<lb/>
　　　衛<hi>翭矢候物而射之矢也四矢曰?生時鏃矢金鏃死者以骨為之衛羽也短羽亦示不用</hi>
<pb n="16a"/>
　　　<hi>也志矢習射之矢書云若射之有志蓋習射者必志於貫革故其矢謂之志矢軒輖猶?下也</hi>
　　　<hi>凡鏃矢前重後輕重則輊而下輕則軒而?志矢輕重得均故?下適中也生時志矢骨鏃死</hi>
　　　<hi>者則不用也志爾雅曰金鏃翦羽謂之鏃骨鏃不翦羽謂之  弓有?者謂之弓無?者謂之</hi>
　　　<hi>弭邢昺曰翦齊也孫炎曰?謂繳束而漆之弭謂不以繳束骨飾兩頭者也</hi>
徹奠巾席俟于西方主人要節而踊<lb/>
　<hi>徹奠者徹朝祖奠以避遷柩也是奠於載時已經降設故不復改設也巾席俟於西方者以祖奠?用之</hi>
　<hi>然柩車未還故於西方俟之也要節而踊者徹者自東方由重南而西至西南折而北遂東面而徹既徹</hi>
　<hi>自西北而南遂於西南由重東南而東當東方西向丈夫踊西南北向及西北南向時婦人踊由重南東</hi>
<pb n="16b"/>
　<hi>時丈夫踊也</hi>
袒商祝御柩乃祖踊襲少南當前束<lb/>
　<hi>袒為?祖而變也御柩謂居柩車前?行詔傾虧使執披人知其節度也祖謂還柩向外而行祖祭也是</hi>
　<hi>時則主人踊既踊乃襲敖君善曰踊襲不皆於故位既則少南蓋主人柩東之位皆當前束載時前束在</hi>
　<hi>北及還柩則在南故少南以當之然則柩車雖還亦不離具所也</hi>
婦人降即位于階間<lb/>
　<hi>敖君善曰柩已還而首南向婦人乃即位於其北位亦當西上婦人不位於車西恐妨?客之行禮者也</hi>
祖還車不還器祝取銘置于茵二人還重左還<lb/>
<pb n="17a"/>
　<hi>祖有行漸魂車亦宜向外故還之明器當陳時西南上已有行意故不還銘在重以?還重故徹而置於</hi>
　<hi>茵重二人還之則舉之亦二人也左還自西北而東南也車馬西上宜右還重一而已宜左還皆由便也</hi>
布席乃奠如初主人要節而踊<lb/>
　<hi>此設祖奠也記云祝饌祖奠於主人之南當前輅北上則是布席於柩東少南東面而奠於其東也柩己</hi>
　<hi>南首故奠於此亦奠於尸東之意也向者巾席俟於西方今由重南東當前輅而布之要節而踊謂奠者</hi>
　<hi>方來及?去時皆踊也婦人亦然此奠者自東方來即於柩東奠之無至西方及由重南東之事</hi>
薦馬如初<lb/>
　<hi>賈公?曰上已薦馬今又薦者以柩車還而向南為行始宜新之故也</hi>
<pb n="17b"/>
?出主人送<lb/>
　　　右祖奠<hi>附記</hi>祖於庭　祖還車不易位<hi>敖君善曰還車</hi>
　　　<hi>謂還薦車也不易位西者亦當東榮</hi>執披者旁四人<hi>賈公?曰一旁四人兩旁</hi>
　　　<hi>則八人備傾虧也</hi>　祝饌祖奠於主人之南當前輅北<lb/>
　　　上巾之<hi>敖君善曰饌猶設也祝及執事者饌唯言祝者祝尊也於主人之南明其在柩</hi>
　　　<hi>車東也主人之位當前束故奠少南當前輅也北上謂先設豆於北也愚按當前輅者鄭康成</hi>
　　　<hi>謂輅轅縛所以屬引輅有前後賈公?謂以木縛於柩車轅上以屬引於上而挽之故名轅縛</hi>
　　　<hi>經云前輅明有後以對故知輅有前後然則奠於柩東而當前輅與主人位於柩束而當前束</hi>
<pb n="18a"/>
　　　<hi>文法同非謂當輅之前也下章?奉幣由馬西當前輅北面致命康成謂由馬西則亦當前輅</hi>
　　　<hi>之西於是北面致命得向柩與奠蓋謂馬在重南?自南而西立於柩車之西而當前輅則柩</hi>
　　　<hi>與奠皆在北之東故云得向柩與奠非謂奠在柩南而?立於奠之南也</hi>
有司請?期入復位<lb/>
　<hi>請?期亦因主人送客在外而請之也入復位謂主人入而復柩東之位也</hi>
　　　右請?期<lb/>
公賵?纁束馬兩<lb/>
　<hi>鄭康成曰公國君也賵所以助主人送?也兩馬士制也敖君善曰國君以馬幣禮於其臣者惟此耳</hi>
<pb n="18b"/>
擯者出請入告主人釋杖迎于廟門外不哭先入門右<lb/>
北面及?主人袒<lb/>
　<hi>釋杖出迎及袒皆尊君命也?主人袒仍西面</hi>
馬入設<lb/>
　<hi>鄭康成曰設於庭在重南</hi>
?奉幣由馬西當前輅北面致命主人哭拜稽顙成踊<lb/>
?奠幣于棧左服出<lb/>
　<hi>?謂使者亦士也幣?纁也由馬西者馬在重南?入門正對馬乃折而西行至柩車之西當前輅而北</hi>
<pb n="19a"/>
　<hi>面致命也主人哭拜者疑?致命時主人稍進於東方中庭而?命亦即於是而拜之也棧柩車也服車</hi>
　<hi>箱也?既致命由尸之南至東而奠於車之左服象授生人物必授其右欲其便於受也賈公?曰此車</hi>
　<hi>南向以東為左尸在車上以東為右故授左服客授尸之右也</hi>
宰由主人之北舉幣以東士受馬以出<lb/>
　<hi>是時主人蓋在東方中庭宰由其北舉幣而藏之士謂胥徒之士</hi>
主人送于外門外拜襲入復位杖<lb/>
　<hi>敖君善曰外門廟之外門也此亦為君命袒故既送死者則襲於外</hi>
　　　右公賵<lb/>
<pb n="19b"/>
?賵者?命擯者請入?出?須<lb/>
　<hi>?卿大夫士之使者也出告須者主人不迎?告以孤某須也</hi>
馬入設?奉幣擯者先入?從致命如初主人拜于位<lb/>
不踊?奠幣如初舉幣受馬如初<lb/>
　<hi>如初如公賵時也位謂柩車東之位拜於位不稽顙不踊?於公賵也</hi>
擯者出請<lb/>
　<hi>出請恐復有事也敖君善曰言出請見?已出在外也此時?客為禮或不一而足故於其出也主人未</hi>
　<hi>送而必請之與襚時異</hi>
<pb n="20a"/>
若奠入告出以?入?命如初士受羊如受馬<lb/>
　<hi>敖君善曰奠謂致可以?奠之物也此?命猶致命也主人亦拜於位如受馬如其受之以出也羊者士</hi>
　<hi>?奠之上牲故此奠者用之奠不用幣</hi>
又請若賻入?主人出門左西面?東面?命主人拜<lb/>
?坐委之宰由主人之北東面舉之反位<lb/>
　<hi>賻以貨財助主人?事也主人出者以賻施於主人也此?命謂執物以?之也坐委之明主人哀戚志</hi>
　<hi>不在受人物也反位宰之位在主人之後也</hi>
若無器則捂受之<lb/>
<pb n="20b"/>
　<hi>捂對面相逢也無器則不委於地宰與賓對面相授受也既受之宰亦反位</hi>
又請?告事畢拜送入<lb/>
　<hi>拜送亦於廟之外門外但賵及奠者主人亦出送之</hi>
贈者?命擯者出請納?如初?奠幣如初<lb/>
　<hi>贈送行者之禮也柩?行而有贈所以致慇懃也納賓如初如其入告出告須也奠幣如初亦奠於棧左</hi>
　<hi>服也</hi>
若就器則坐奠于陳<lb/>
　<hi>就成也陳所陳也凡贈無常如用已成之器為贈則坐而奠於所陳明器之處從其類也</hi>
<pb n="21a"/>
凡?禮必請而后拜送<lb/>
　<hi>?行也行禮謂賵若賻之屬雖知事畢亦必請之至?告以事畢然後主人出而拜送也  敖君善曰上</hi>
　<hi>文惟於賻之後言拜送此則明不賻若不奠者亦當如之也</hi>
兄弟賵奠可也所知則賵而不奠<lb/>
　<hi>兄弟有服之親也賵奠可也謂賵與奠可兼行之也所知謂死者及生者之知交也但賵而不奠降於兄</hi>
　<hi>弟也敖君善曰賵以幣馬尊敬之意也故親疏皆得用之奠以羊若相飲食然親親之恩也故疏者不得</hi>
　<hi>用之以自?於兄弟</hi>
知死者贈知生者賻<lb/>
<pb n="21b"/>
　<hi>贈以送行施於死者故知死者行之賻以助?施於生者故知生者行之合上文所知則賵而不奠言則</hi>
　<hi>知死者得且賵且贈知生者得且賵且賻若生死兩知則三者皆得用也又合上文兄弟賵奠可也言則</hi>
　<hi>亦可贈若賻也然此但許其禮之得為者耳初不必其備禮也蓋有其禮無其財君子不行故於兄弟言</hi>
　<hi>賵奠可也則賵與奠已有不必並用者矣</hi>
書賵于方若九若七若五書遣于?<lb/>
　<hi>書賵及遣為?讀之也?客所致有賵有賻有贈有奠?言賵者舉首而言也書賵於方則并其人名及</hi>
　<hi>物數書之其行數多不過於九少亦不下於五也遣謂苞以下主人送?之物也遣物數多而?廣於方</hi>
　<hi>故書遣於策不言行數者以其物數多當在十行以外也  賈公?曰聘禮記云百名以上書於?不及</hi>
<pb n="22a"/>
　<hi>百名書於方以?客贈物名字少故書於方遣送死者明器之等名字多故書於?  敖君善曰書賵於</hi>
　<hi>方書遣於策亦所以??外也</hi>
乃代哭如初<lb/>
　<hi>鄭康成曰初謂既小斂時</hi>
　　　右?賵奠賻贈<hi>附記一章</hi>凡贈幣無常<lb/>
宵為燎于門?之右<lb/>
　<hi>敖君善曰於門右者宜?尸柩也必?之者亦謂鬼神或者尚幽闇耳</hi>
　　　右設燎<hi>附記一章</hi>士喪有與天子同者三其終夜燎<lb/>
<pb n="22b"/>
　　　及?人?道而行<hi>終夜燎謂遷柩之後須光明?旦也?人以人引車不用</hi>
　　　<hi>馬也?道柩行於路人皆避之也</hi>
厥明陳鼎五于門外如初<lb/>
　<hi>鄭康成曰鼎五羊豕魚腊鮮獸各一鼎也士禮特牲善三鼎盛?奠加一等用少牢如初如大斂奠時敖君</hi>
　<hi>曰少牢五鼎大夫之禮士?乃用之者喪大事也而?為尤重故於此奠特許而攝用之明非常禮也</hi>
其實羊左胖髀不升腸五胃五離肺豕亦如之豚解無<lb/>
腸胃魚腊鮮獸皆如初<lb/>
　<hi>特牲少牢皆升右胖此升左胖反吉祭也髀賤故不升少牢腸三胃三今加至五為盛此奠亦以?於吉</hi>
<pb n="23a"/>
　<hi>也離肺肺之離而不?者少儀牛羊之肺離而不提心提猶?也謂離之而不?中央少許使易?以祭</hi>
　<hi>也豕亦如之如羊左胖髀不升離肺也豚解解之如解豚也無腸胃者君子不食圂腴也皆如初者如大</hi>
　<hi>斂奠之魚九腊左胖髀不升也士腊用兔鮮獸獸新殺者亦如腊此牲用少牢乃無膚而加鮮獸者以豕</hi>
　<hi>用豚解之法故亦放豚之不用膚而以鮮獸代之也</hi>
東方之饌四豆脾析蜱醢葵菹蠃醢四籩棗糗栗脯醴<lb/>
酒<lb/>
　<hi>敖君善曰東方之饌亦設棜於東堂下南順齊於坫饌於其上也醴酒亦北上而籩在醴北豆在籩北其</hi>
　<hi>豆亦南上籩亦北上而皆綪之  蜱醢人職作蠯</hi>
<pb n="23b"/>
陳器<lb/>
　<hi>賈公?曰朝祖之日已陳明器此復陳之者由朝祖至夜斂藏之至此厥明更陳之也</hi>
滅燎執燭俠路北面<lb/>
　<hi>敖君善曰燭在輅東者照徹祖奠與設遣奠在輅西者照改設祖奠也</hi>
?入者拜之<lb/>
　<hi>入則在位拜之而不出迎也</hi>
徹者入丈夫踊設于西北婦人踊徹者東鼎入<lb/>
　<hi>此?設遣奠先徹祖奠也徹者入門由東方而至前輅丈夫踊既徹則由柩北而改設於柩之西北婦人</hi>
<pb n="24a"/>
　<hi>踊徹者東亦由柩北而適東堂下之饌以待事至也鼎入謂舉入而陳於重之東北亦西面北上也</hi>
乃奠豆南上綪籩蠃醢南北上綪俎二以成南上不綪<lb/>
特鮮獸醴酒在籩西北上<lb/>
　<hi>豆南上綪謂先設脾析於西南次北蜱醢次東葵菹次南蠃醢也籩蠃醢南北上綪謂於蠃醢之南先設</hi>
　<hi>棗次南糗次東栗次北脯也成猶併也俎二以併南上不綪者謂於脯之北設羊次北豕魚設於羊東腊</hi>
　<hi>設於魚北是二俎相併皆南上而不綪也鮮獸在腊之北以無偶故云特也醴酒在籩西北上者醴在脾</hi>
　<hi>析之南次南則酒也鄭康成曰籩蠃醢南辟醴酒也敖君善曰醴酒在籩西北上醴在棗西酒在糗西也</hi>
　<hi>凡饌異位則所上相變明不相統也</hi>
<pb n="24b"/>
奠者出主人要節而踊<lb/>
　<hi>敖君善曰奠者亦從柩北而西乃出也節亦謂阼階前向西西階下向南及過重南時也</hi>
甸人抗重出自道道左倚之<lb/>
　<hi>抗舉也出自道出從門中而至道也道左道之南也鄭康成曰出從門中央不由闑東西變於琱]</hi>
薦馬馬出自道車各從其馬駕于門外西面而俟南上<lb/>
　<hi>敖君善曰西面而俟西面於門外之東方俟器出而從之也南上?行以近外者為先也</hi>
徹者入踊如初徹巾苞牲取下體不以魚腊<lb/>
　<hi>鄭康成曰苞者象既饗而歸?俎者也取下體者前脛折取臂臑後脛折取骼也不以魚腊非正牲也</hi>
<pb n="25a"/>
　<hi>賈公?曰凡遣奠天子太牢包九?諸侯亦太牢包七?大夫亦太牢包五?士少牢包三?</hi>
行器茵苞器序從車從徹者出踊如初<lb/>
　<hi>行器謂舉明器以出行也茵苞器序從如其陳之先後也車從謂車次明器而行也遣奠徹之而不改設</hi>
　<hi>者以既苞牲至壙故也</hi>
　　　右遣奠　凡糗不煎<hi>鄭康成曰以膏煎之則?非敬也賈公?曰惟?奠</hi>
　　　<hi>有糗而云凡者通記大夫以上</hi>
主人之史請讀賵執算從柩東當前束西面不命母哭<lb/>
哭者相止也唯主人主婦哭燭在右南面讀書釋算則<lb/>
<pb n="25b"/>
坐卒命哭滅燭書與算執之以逆出<lb/>
　<hi>敖君善曰賵即書於方者也賵禮?為之故主人之史讀之史北面請既而與執算者西面在主人之前</hi>
　<hi>右史右也執燭者在右南面照書便也然則執算者在史之左矣釋算則坐謂每釋算則坐既則興也必</hi>
　<hi>釋算者物有多寡宜知其數也卒讀畢也言逆出亦見執算者在史南也</hi>
公史自西方東面命毋哭主人主婦皆不哭讀遣卒命<lb/>
哭滅燭出<lb/>
　<hi>敖君善曰遣即書於策者也此主人之物故公史為讀之柩?行而讀賵與遣者若欲神一一知之然向</hi>
　<hi>者賵時雖致命於柩今亦宜與遣物皆讀之故不嫌於再告此讀遣執算執燭之位與上同惟東西左右</hi>
<pb n="26a"/>
　<hi>則異耳此二燭即向之俠路者少進而轉南面耳出亦逆出</hi>
　　　右讀賵讀遣<lb/>
商祝執功布以御柩<lb/>
　<hi>鄭康成曰居柩車之前若道有低仰傾虧則以布為抑揚左右之節使行者執披者知之</hi>
執披<lb/>
　<hi>鄭康成曰士執披一人敖君善曰此見執披之節也不言引者披後於引言執披則引可知矣</hi>
主人袒乃行踊無算<lb/>
　<hi>鄭康成曰袒為行變也乃行謂柩車行也</hi>
<pb n="26b"/>
出?踊襲<lb/>
　<hi>敖君善曰出?而踊哀親之遂離其室也行路不宜袒故於此而襲</hi>
　　　右發引<lb/>
至於邦門公使宰夫贈?纁束<lb/>
　<hi>邦門城門也宰夫天官之屬贈使宰夫重其禮也也賈公?曰按檀弓云?於北方北首三代之達禮</hi>
　<hi>則此邦門者國城北門也</hi>
主人去杖不哭由左?命?由右致命主人哭拜稽顙<lb/>
　<hi>左右柩車之左右也由之以至柩車之前?由右者以升實幣當在右取其便也?由右故主人由左不</hi>
<pb n="27a"/>
　<hi>成踊變於家也命按是時柩北首?在右致命當南面主人在左?  亦當南面而差後於??既致命</hi>
　<hi>主人即於是而拜之?既實幣降遂由柩車之右而去主人亦由柩車之左而南面拜送之既拜送乃復</hi>
　<hi>柩車後北面之位也</hi>
?升實幣于蓋降主人拜送復位杖乃行<lb/>
　<hi>?升謂進而至柩車之旁以其幣實於棺蓋之上若親授之也不奠於左服?於在廟之禮也?既升而</hi>
　<hi>復降以見事畢也乃行亦謂柩車行也</hi>
　　　右公使人贈<hi>附記一章</hi>唯君命止柩於堩其餘則否<lb/>
　　　<hi>堩道也敖君善曰言此者明餘人不當行禮於堩也</hi>
<pb n="27b"/>
至于壙陳器于道東西北上<lb/>
　<hi>敖君善曰西北上以西行北端為上亦綪之茵以上當其北如在廟中之陳然</hi>
茵先入<lb/>
　<hi>鄭康成曰當藉柩也</hi>
屬引<lb/>
　<hi>於是除飾?載更以引屬之於棺束為?窆也二賈公?曰齊人謂棺束為緘右三衽三束大夫士  衽</hi>
　<hi>二束束有前後於束末皆為緘耳</hi>
主人袒?主人西面北上婦人東面皆不哭<lb/>
<pb n="28a"/>
　<hi>賈公?曰袒為下棺變也不哭者下棺宜?也</hi>
乃窆主人哭踊無算襲贈用制幣?纁束拜稽顙踊如<lb/>
初<lb/>
　<hi>窆下棺也贈謂主人以幣贈死者於壙也凡行而不反者必有贈示不以去而恝也尸柩入壙則不復反</hi>
　<hi>矣故主人於親亦有贈禮焉牲按遣奠既遣而苞其牲曾子謂猶大饗既享卷三  之俎歸於?館也此</hi>
　<hi>既窆而贈以制幣蓋猶聘禮既舍於郊公使卿贈如覿幣也皆曾子所謂父母而?客之所以為哀者也</hi>
　<hi>朋友贈於家君贈於邦門主人贈於壙蓋交致其情而其序不可紊如此</hi>
卒袒拜?主婦亦拜?即位拾踊三襲<lb/>
<pb n="28b"/>
　<hi>卒贈卒也於此拜?特為之袒者重其禮也主婦亦拜?謂拜女?也即位者墓之位男東而女西男?</hi>
　<hi>在?主人之南女?在?婦之南也拾更也謂更為踊也襲者主人也</hi>
?出則拜送<lb/>
　<hi>敖君善曰拜送云則明?有未出者也?鄭康成曰凡弔?有五去皆拜之此舉中焉賈公  曰按雜記</hi>
　<hi>云相趨也出?而退相揖也哀次而退相問也既窆而退相見也反哭而退朋友虞祔而退是弔?有五</hi>
　<hi>也此既?而退乃相問之?舉中以見上下也</hi>
藏器于旁加見藏苞筲于旁加折郤之加抗席覆之加<lb/>
抗木實土三<lb/>
<pb n="29a"/>
　<hi>敖君善曰器用器至燕器也旁謂棺之左旁也見棺飾也加見者以見加於棺及藏器之上也以其見於</hi>
　<hi>棺器之外故名見苞筲先陳乃藏於用器以下之後者亦先陳而後用也旁謂見外??之右旁也藏苞</hi>
　<hi>筲甕甒於右亦猶奠於尸柩之右之意也折云加者謂在見與苞筲之上也賈公?曰郤之謂折陳時美</hi>
　<hi>面向上今美面向下也</hi>
主人拜鄉人即位踊襲如初<hi>主人下疑?袒字敖君善謂下云襲亦袒拜鄉人不言者文?耳</hi>
　<hi>鄉人在道助執紼在壙助下棺及實土故主人拜以謝其勤勞也云即位踊襲則拜時亦袒也如初亦拾</hi>
　<hi>踊三也者賈公?曰按雜記云鄉人五十者從反哭四十  待盈坎於時鄉人並在故主人拜謝之</hi>
<pb n="29b"/>
　　　右下壙<hi>附記一章</hi>車至道左北面立東上<hi>鄭康成曰道左墓道</hi>
　　　<hi>東也先至者在東</hi>柩至於壙斂服載之<hi>鄭康成曰柩車至壙祝?載乃</hi>
　　　<hi>斂?車道車?車之服載之不空之以歸蓋送形而往迎精而反亦禮之宜也</hi>既窆而<lb/>
　　　歸不驅<lb/>
乃反哭入升自西階東面?主人堂下東面北上<lb/>
　<hi>敖君善曰反哭者於祖廟以柩從此而出也升自西階未變其向者升堂之路也升堂而不見故但止於</hi>
　<hi>西階之上焉此亦變於尸柩在堂之位也?主人在西階下東面北上統於主人也</hi>
婦人入丈夫踊升自阼階主婦入于室踊出即位及丈<lb/>
<pb n="30a"/>
夫拾踊三<lb/>
　<hi>反哭之禮丈夫先入婦人後入故婦人入丈夫在位者皆踊婦人不升西階者以主人升自西階而避之</hi>
　<hi>也主人在西階上於親所行禮之處哭也主婦入於室於親所饋食之處哭也惟主婦入於室則?婦人</hi>
　<hi>先即位於阼矣出即位出而即阼階上西面之位也入室又不見故出而與主人更為踊也</hi>
?弔者升自西階曰如之何主人拜稽顙?降出主人<lb/>
送于門外拜稽顙<lb/>
　<hi>鄭康成曰?弔者??之長也反而亡焉失之矣於是為甚故弔之弔者北面主人拜於位敖君善曰弔</hi>
　<hi>而拜稽顙者以此弔異於常也送?而稽顙者以其送?且從反哭尤為勤勞故重謝之也</hi>
<pb n="30b"/>
遂適殯?皆如?位拾踊三<lb/>
　<hi>敖君善曰如?位婦人即位於阼階上西面南上丈夫即位於堂下直東序西面也</hi>
兄弟出主人拜送<lb/>
　<hi>敖君善曰?出自廟兄弟出殯?親?之殺也</hi>
?主人出門哭止闔門主人揖?主人乃就次<lb/>
　　　右反哭<hi>附記一章</hi>無柩者不帷<hi>鄭康成曰棺柩已去鬼神在室堂無事焉</hi>
　　　<hi>故不帷</hi>
猶朝夕哭不奠<lb/>
<pb n="31a"/>
　<hi>猶朝夕哭謂既?之後猶於殯?朝夕哭也不奠謂?之日即以虞祭易奠也</hi>
三虞<lb/>
　<hi>鄭康成曰虞喪祭名虞安也骨肉歸於土精氣無所不之孝子為其徬徨三祭以安之</hi>
卒哭<lb/>
　<hi>卒哭三虞後祭名是祭之後乃卒殯?朝夕哭但於喪次朝一哭夕一哭而已</hi>
明日以其班祔<lb/>
　<hi>明日卒哭祭之明日也班昭穆之次也祔亦祭名祔謂祔於祖廟孫與祖昭穆同祔必以其昭穆故曰以</hi>
　<hi>其班祔既?則祔之者尸柩已去神宜在廟也</hi>
<pb n="31b"/>
　　　右虞卒哭祔<hi>詳見士虞禮附記三章</hi>重既虞而埋之　立<lb/>
　　　喪主於虞吉主於練　桑主不文吉主皆刻而<lb/>
　　　諡之<hi>桑主以桑木為主即喪主也吉主以栗木為主即練所立之主也諡之謂大夫以上</hi>
　　　<hi>士則字之而已無汪苕文曰大夫士之廟祀也鄭?許慎以為  主徐邈清河王懌以為有主</hi>
　　　<hi>或問宜何從予告之曰廟所以棲主也大夫三廟士一廟使其無主則祭於寢足矣廟何為者</hi>
　　　<hi>祔之言附也以之升附也士虞禮以其班附喪服小記祔必以昭穆使其無主又何所憑以班</hi>
　　　<hi>昭穆乎許氏知其?之不可通也曲為之解曰大夫束帛依神士結茅為菆此不根之詞以臆</hi>
　　　<hi>創之者也或問禮經無有主之文奈何予又曰經不明言有主亦不言無主也檀弓重主道也</hi>
<pb n="32a"/>
　　　<hi>商主綴重焉周主重徹焉並非指天子諸侯為?也則大夫士宜有主者一孔子云祭祀之有</hi>
　　　<hi>尸也宗廟之有主也示民有事也亦非?指天子諸侯也則大夫士宜有主者二徐邈所引左</hi>
　　　<hi>氏春秋其義甚長而許氏顧駁孔悝反祏之舉以為出於時君所賜吾不知其何據也陳祥道</hi>
　　　<hi>云重主道大夫士有重尸神象大夫士有尸孔悝大夫也去國載祏孰謂大夫士無主乎斯可</hi>
　　　<hi>以闢鄭許之妄矣然則廟主之制宜何如按重鑿木為形如孔士三尺卿大夫五尺諸侯七尺</hi>
　　　<hi>謂未?未有主故以重當之是則主制雖無考其修短宜與重彷彿可知也又有謂天子主長</hi>
　　　<hi>尺二寸諸侯一尺大夫士而下當以次殺云萬充宗曰喪禮不言作主而虞禮及特牲少牢二</hi>
　　　<hi>禮皆有尸無主先儒因謂主惟天子諸侯有之大夫士不得有主按檀弓云重主道也周主重</hi>
<pb n="32b"/>
　　　<hi>徹焉夫主所以依神重有主道者以始死未作主而依神於重有主之道也重既天子諸侯大</hi>
　　　<hi>夫士皆有之則主亦天子諸侯大夫士皆有之矣蓋人始死有尸既殯有柩而死者游魂為變</hi>
　　　<hi>不可使之無歸故復?木以依神就尸柩有重見之義故名之曰重既?則尸柩不見重之為</hi>
　　　<hi>重於義無歸故既虞則埋重作主所以名為主者以死者之神主於此生者奉以烝嘗亦主於</hi>
　　　<hi>此也左傳云祔而作主公羊云虞主用桑蓋作主本為祔廟而其作則在虞時故二傳異文而</hi>
　　　<hi>同實在二傳雖指君禮言然大夫士之作主亦即此可見然則特牲少牢何以不言主主在即</hi>
　　　<hi>祖考之神在祭時則立尸象以行獻酬而無事於主故文不之及乃謂大夫士無主豈知禮義</hi>
　　　<hi>者哉徐原一曰主以依神廟以藏主有廟則有主豈有大夫士許其立廟而不許其立主者乎</hi>
<pb n="33a"/>
　　　<hi>若因儀禮大夫士之祭言尸不言主遂謂不得立主則儀禮初未嘗有王侯之祭禮也何從見</hi>
　　　<hi>其言主而斷大夫士之無主乎至束帛依神結茅為菆之?實誕不經乃因許鄭之言自晉以</hi>
　　　<hi>後士大夫多不立主或為祠版或為神帛曰吾不敢僭上也致使廟中無主而鬼神無所憑依</hi>
　　　<hi>則皆許鄭二子之過也</hi>
　<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮經本義卷十三<lb/>
</p>
<p>
</p>
  </div>
</body>
</text>
</TEI>