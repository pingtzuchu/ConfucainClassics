<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷七</head> <lb/>
    <p>
<pb n="1a"/>
欽定四庫全書<lb/>
　禮經本義卷七<lb/>
　　　　　　　　　　　　　無錫蔡?晉撰<lb/>
　嘉禮<lb/>
　　公食大夫禮<lb/>
　　　<hi>此諸侯食小聘大夫之禮食禮有八天子食諸侯來朝者一也食聘問卿大夫二也食?臣三</hi>
　　　<hi>也食耆老孤子四也諸侯食同列相朝者五也鄰國卿大夫來朝聘問者六也食其?臣及其</hi>
　　　<hi>耆老孤子七與八也今所存特諸侯食小聘大夫之禮其餘皆不可考矣</hi>
<pb n="1b"/>
使大夫戒各以其爵上介出請入告三辭賓出拜辱大<lb/>
夫不答拜將命賓再拜稽首<lb/>
　<hi>戒至賓館而告之也各以其爵必使班位相敵者往則賓主易親也上介賓之副使也出請請戒者以所</hi>
　<hi>事也入告告于賓也三辭辭其食禮不敢當也拜辱拜戒者來辱也大夫即戒者不答拜奉君命至不敢</hi>
　<hi>承其禮也將命致君食賓之命也賓再拜稽首受命也</hi>
大夫還賓不拜送遂從之<lb/>
　<hi>?紫超曰賓遂從者盡聞命急趨同于君召無諾之義</hi>
賓朝服即位于大門外如聘即位<lb/>
<pb n="2a"/>
　<hi>朝服皮弁服也大門外賓之次所在也如聘即位郝仲輿謂如聘時廟門外接西塾立是也</hi>
　　　右戒賓賓從　不宿戒戒不速<hi>郝仲輿曰不宿戒當日戒也戒</hi>
　　　<hi>不速賓聞戒即至不再召也</hi>　賓之?車在大門外西方北<lb/>
　　　面立<hi>鄭康成曰賓車不入門廣敬也</hi>
具<hi>句</hi>?定<hi>句</hi>甸人陳鼎七當門南面西上設?鼏鼏若<lb/>
束若編<lb/>
　<hi>具謂宰夫具官饌也甸人掌以薪蒸役?外饔者陳鼎七用一太牢也蓋牛一羊一豕一魚一腊一腸胃</hi>
　<hi>一膚一凡七鼎也當門當大門中也南面君禮也西上自西陳而東明為賓也?鼎扛所以舉鼎者也鼏</hi>
<pb n="2b"/>
　<hi>鼎蓋也鄭康成謂鼏以茅為之長則束本短則編其中央郝仲輿則云以茅為鼏無據蓋謂以繩束鼏編</hi>
　<hi>?于鼎鼎在外防閑欲固也未詳孰是</hi>
設洗如饗小臣具槃匜在東堂下<lb/>
　<hi>如饗者饗禮今亡而燕禮設洗于阼階東南饗亦當然也匜盛盥水槃盛盥棄水此供君盥故小臣具之</hi>
　<hi>在東堂下與洗近也○敖君善曰凡行禮其可以槃匜盥而不就洗者尊者一人而已有敵者則否不言</hi>
　<hi>簟巾文略耳祭禮有槃匜必有簟巾</hi>
宰夫設筵加席几無尊飲酒漿飲俟于東房凡宰夫之<lb/>
具饌于東房<lb/>
<pb n="3a"/>
　<hi>設筵設于室?牖間南面也無尊不設酒尊禮主食也酒先言飲漿後言飲皆以明酒漿為飲賓之物也</hi>
　<hi>凡宰夫之具統指食品而言</hi>
　　　右陳器饌　不授几無阼席烹于門外東方<hi>郝仲</hi>
　　　<hi>輿曰不授几公不親授也無阼席不設主席也烹于門外饔爨在廟門外也東方貴乎陽也</hi>
　　　　司?具几與蒲筵<hi>句</hi>常<hi>句/</hi>緇布純加萑席<hi>句</hi>
　　　尋<hi>句</hi>?帛純皆卷自未<hi>鄭康成曰丈六尺曰常半常曰尋純?也</hi>宰<lb/>
　　　夫筵出自東房<hi>筵謂布之也司?具筵于東房宰夫布之故自東房出</hi>
公如賓服迎賓于大門?大夫納賓賓入門左公再拜<lb/>
<pb n="3b"/>
賓避再拜稽首<lb/>
　<hi>迎賓不出大門降于國君也大夫上擯也納賓以公命納之也入門左謂西方賓位也賓避逡巡不敢當</hi>
　<hi>君拜也</hi>
公揖入賓從及廟門公揖入賓入三揖至于階三讓公<lb/>
升二等賓升<lb/>
　<hi>入廟門禮行于廟也公升二等而賓乃升讓于君也</hi>
大夫立于東夾南西面北上士立于門東北面西上小<lb/>
臣東堂下南面西上宰東夾北西面南上?官之士在<lb/>
<pb n="4a"/>
宰東北西面南上介門西北面西上<lb/>
　<hi>東夾東堂也士與小臣南北相對皆西上者以君之入在東也宰太宰東夾北東夾室也?官之士夫人</hi>
　<hi>之官?小臣之屬也在宰東北少退于宰也皆南上者以君在南也介門西者三介先賓入及賓升堂仍</hi>
　<hi>立門西西上統于賓也○敖君善曰?臣至是方即位于廟則向者公亦不在廟明矣此其異于臣禮歟</hi>
　<hi>士冠士昏禮主人皆先待于廟乃出迎賓介位序于?官之後見其不從賓而入變于聘時也上擯則隨</hi>
　<hi>公而入立于階下承擯紹擯亦隨入立于士東少進負東塾北面東上</hi>
公當楣北向至再拜賓降也公再拜賓西階東北面答<lb/>
拜擯者辭<hi>句</hi>拜也公降一等辭曰寡君從子雖將拜興<lb/>
<pb n="4b"/>
也賓栗階升不拜命之成拜<hi>句</hi>階上北面再拜稽首<lb/>
　<hi>至再拜言其拜至之數也蓋公方一拜賓即降避而公又一拜也西階東西階下之東也擯者辭辭其拜</hi>
　<hi>于下也拜也賓不從其辭而終拜于下也公降一等辭又親辭之也擯者致公之意曰寡君從子而降雖</hi>
　<hi>將拜亦為君起然是時賓已再拜畢矣栗階郝仲輿謂猶?階一足一級升急?命也賓升不拜已拜于</hi>
　<hi>下也君不敢受其拜下之禮故復命之成拜于上北面再拜稽首從君命也○賈洺州曰主君雖辭賓猶</hi>
　<hi>終拜于下盡臣之禮為成拜而主君之意猶以為不成故命之升成拜</hi>
　　　右迎賓賓入　卿擯由下<hi>句</hi>上贊<hi>句</hi>下大夫也<lb/>
　　　<hi>郝仲輿曰擯贊禮者凡賓主升降行禮擯贊之食卿則擯立堂下有事由下升其立堂上贊禮</hi>
<pb n="5a"/>
　　　<hi>者食下大夫之擯也?紫超曰卿位尊故擯禮由下大夫位卑故?禮由上</hi>
士舉鼎去鼏于外<hi>句</hi>次入陳鼎于碑南南面西上右人<lb/>
抽?坐奠于鼎西<hi>句</hi>南順<hi>句</hi>出自鼎西左人待載<lb/>
　<hi>郝仲輿曰舉鼏謂扛鼎入去鼏去鼎蓋外大門外次入依門外之次在西者先入也碑在堂下庭中七鼎</hi>
　<hi>陳于碑南皆南向如門外之次西上上賓也首牛次羊豕魚等?陳而東右人左人謂二人共舉鼎前者</hi>
　<hi>在西為右後者在東為左鼎既陳右一人自西抽?委于鼎西向南遂西出左一人立鼎東待升肉薦俎</hi>
　<hi>也</hi>
饔人以俎入陳于鼎南旅人南面加匕于鼎退<lb/>
<pb n="5b"/>
　<hi>饔人掌割烹之事者旅人士旅食者也匕削木為匙以取肉于鼎也敖君善曰饔人西面于鼎南陳俎俎</hi>
　<hi>南順旅人南面于鼎北加匕匕北柄退蓋兼執匕俎者而言</hi>
大夫長盥洗東南西面北上序進盥退者與進者交于<lb/>
前卒盥序進南面匕載者西面<lb/>
　<hi>大夫操匕載肉者言長非一人也將匕盥手立于庭中洗之東南向西盥手在北立者先盥盥卒仍退立</hi>
　<hi>以序進盥退者與進者交于所立位之前皆盥畢序進碑南鼎北南向操匕舉肉而左人待載者立鼎東</hi>
　<hi>西面執俎以載也</hi>
魚腊?載體進腠魚七縮俎寢右腸胃七同俎倫膚七<lb/>
<pb n="6a"/>
腸胃膚皆?諸俎垂之<lb/>
　<hi>魚乾魚腊乾禽?熟也魚腊與三牲皆熟于鼎食禮無腥鼎也載載俎之法也體牲與腊之體也進腠註</hi>
　<hi>見鄉飲酒記縮俎順俎直設也寢右魚?俎上首向右也牛羊各有腸胃腸胃各七四七二十八也倫膚</hi>
　<hi>饔人所倫之膚倫擇也少牢禮云饔人倫膚九垂之見其長也少牢禮云腸三胃三垂及俎拒○賈洺州</hi>
　<hi>曰饗禮有腥鼎國語云王享用體薦體薦則腥矣樂記云大享俎腥魚是也</hi>
大夫既匕匕奠于鼎逆退復位<lb/>
　<hi>匕奠于鼎謂加匕于鼎上也位東夾南之位</hi>
　　　右鼎入載俎<lb/>
<pb n="6b"/>
公降盥賓降公辭卒盥公一揖一讓公升賓升宰夫自<lb/>
東房授醯醬公設之賓辭北面坐遷而東遷所公立于<lb/>
序?西向賓立于階西疑立<lb/>
　<hi>公降盥將設醯醬降東階下盥手也公辭辭賓之從已也于是賓亦對而反位于階西小臣乃各執槃匜</hi>
　<hi>簟巾以就公盥宰夫由東房出以醯醬授公于?牖間公南面設于賓席蓋饌以醯醬為主故公親設之</hi>
　<hi>賓辭辭公親也公立設賓跪遷之東遷所者醯醬宜居東公之始設當席中故賓為東遷于其所不敢煩</hi>
　<hi>公也公既設醯醬退立東序?西面賓立西階上少西亦序?東向疑立不敢正對君也○?紫超曰公</hi>
　<hi>親設醯醬敬賓之至也賓不敢當故坐遷之遷所謂以賓所遷之所為所主人不更移設也</hi>
<pb n="7a"/>
宰夫自東房薦豆六設于醬東西上韭菹以東醓醢昌<lb/>
本昌本南麋臡以西菁菹鹿臡<lb/>
　<hi>宰夫所薦豆凡六以西為上韭菹醓醢昌本三物為一行列于北鹿臡菁菹麋臡為一行列于南醓肉汁</hi>
　<hi>也昌本菖蒲根也醢有骨謂之臡菁蔓菁也</hi>
士設俎于豆南西上牛羊豕魚在牛南腊腸胃亞之膚<lb/>
以為特旅人取匕甸人舉鼎順出奠于其所<lb/>
　<hi>士所設俎凡七亦以西為上牛羊豕三物為一行列于北魚腊腸胃為一行列于南而膚則特設之直豕</hi>
　<hi>與腸胃之東也順出猶序出也鼎實已載于俎故以之出而奠于故所陳之處也</hi>
<pb n="7b"/>
宰夫設黍稷六簋于俎西二以並東北上黍當牛俎其<lb/>
西稷錯以終南陳<lb/>
　<hi>二以並謂一黍一稷兩行而並列之也東北上黍謂北一行之東以黍為上也錯以終謂稷西亦黍是黍</hi>
　<hi>與稷相間故言錯而北一行已畢故言終也南陳者謂兩行並列自北而南黍之南則稷稷之南則黍也</hi>
太?湇不和實于鐙宰右執鐙左執蓋由門入升自阼<lb/>
階盡階不升堂授公以蓋降出入反位公設之于醬西<lb/>
賓辭坐遷之<lb/>
　<hi>太?湇煮肉汁也不和不致五味也鐙瓦豆蓋鐙蓋由門入以湇在爨爨在廟門外也以蓋降出者饌自</hi>
<pb n="8a"/>
　<hi>外入為風塵故有蓋今鐙已設其蓋不用故宰以蓋降而出也反位反東夾北西面之位公親設太羹重</hi>
　<hi>其質也賓辭辭公親設也坐遷之亦東遷于其所也</hi>
宰夫設鉶四于豆西東上牛以西羊羊南豕豕以東牛<lb/>
　<hi>鉶小鼎以盛?之和者所謂陪鼎膷臐膮是也凡四牛二羊豕各一設當六豆西六簋北也○賈洺州曰</hi>
　<hi>?在鉶言之謂之鉶?據器言之謂之鉶鼎正鼎之後設之謂之陪鼎入庶羞言之謂之羞鼎其實一也</hi>
飲酒實于觶加于豐宰夫右執觶左執豐進設于豆東<lb/>
　<hi>鄭康成曰食有酒者優賓也設于豆東不舉也</hi>
宰夫東面坐?簋?各郤于其西<lb/>
<pb n="8b"/>
　<hi>?簋蓋也下而仰曰卻云各者六簋六蓋也</hi>
　　　右設正饌<hi>?紫超曰設食之禮公先設醬次宰夫設豆次士設俎次宰夫設黍稷次</hi>
　　　<hi>公設太?次宰夫設鉶次設酒凡七者備而古人飲食之道盡之矣</hi>　?者盥從<lb/>
　　　俎升<hi>?者?賓祭者俎升則從升</hi>　鉶芼牛藿羊苦豕薇皆<lb/>
　　　有滑<hi>芼菜也所以和?者藿苦薇皆菜名</hi>
?者負東房南面告具于公公再拜揖食賓降拜公辭<lb/>
賓升再拜稽首<lb/>
　<hi>負東房背房?立也告具告正饌備也公立東序?正當房?東南?者南面告具于公揖食揖賓進食</hi>
<pb n="9a"/>
　<hi>也</hi>
賓升席坐取韭菹以?擩于醢<hi>句</hi>上豆之間祭<lb/>
　<hi>擩染也韭菹醓醢居上列為上豆言韭菹等其豆凡六皆?取其物以擩于醢而祭之上豆之間也○敖</hi>
　<hi>君善曰此所擩者醓醢而下五豆惟云醢者省文耳少牢禮尸取韭菹擩于三豆是其徵也</hi>
?者東面坐取黍實于左手?又取稷?反于右手興<lb/>
以授賓賓祭之<lb/>
　<hi>??取于三簋也先黍後稷不欲雜也每取黍稷皆以右手而實于左手既則反于右手以授賓也○郝</hi>
　<hi>仲輿曰賓自取菹醢近也?者取黍稷授?也</hi>
<pb n="9b"/>
三牲之肺不離<hi>句</hi>?者?取之一以授賓賓興受坐祭<lb/>
　<hi>郝仲輿曰周人祭肺用所勝也凡祭祀之肺切而不斷曰離食肺<graphic n="KR1951" url="https://raw.githubusercontent.com/kanripo/KR-Gaiji/master/images/KR1951.png" mimeType="image/png"/>斷不離食便也三肺?取合併一授</hi>
　<hi>不再授也黍稷言祭肺言興受坐祭互見也</hi>
挩手扱上鉶以柶?擩之上鉶之間祭<lb/>
　<hi>郝仲輿曰?手既祭以巾拭手扱插同柶匙也鉶??有柶賓以柶初插牛鉶遂?插三鉶合其味以祭</hi>
　<hi>于牛羊二鉶之北也</hi>
祭飲酒于上豆之間魚腊醬湇不祭<lb/>
　<hi>祭飲酒于上豆之間酒在豆東也魚腊醬湇不祭非食物之盛者</hi>
<pb n="10a"/>
　　　右賓祭正饌<lb/>
宰夫授公飯粱公設之于湇西賓北面辭坐遷之公與<lb/>
賓皆復初位宰夫膳稻于粱西<lb/>
　<hi>穀以粱為貴故公親設之坐遷即湇西少遷也公與賓皆復位公序?賓階西也膳進也或云當作設</hi>
士羞庶羞皆有大<hi>句</hi>蓋執豆如宰先者反之由門入升<lb/>
自西階先者一人升設于稻南簋西<hi>句</hi>間容人旁四列<lb/>
西北上<lb/>
　<hi>羞進也品多曰庶肴美曰羞即下文膷臐等十六品也每品以一大臠加豆上待祭曰大亦謂之膴言執</hi>
<pb n="10b"/>
　<hi>于蓋豆之間見其兩執也如宰如其進太?湇右執豆左執蓋也庶羞十六豆執不必多人先者進授又</hi>
　<hi>反取之由門入爨在廟門外也最先一人升堂陳設又一人往來取豆授共二人也簋西黍稷西也加豆</hi>
　<hi>?設于稻南簋西不與正饌接也正饌東庶羞西其間容人賓于此出入也正饌堂中庶羞偏西故曰旁</hi>
　<hi>十六豆為四列每列各四西北為上自西北屈折而東南也</hi>
膷以東臐膮牛炙<lb/>
　<hi>膷牛臛臐羊臛膮豕臛有菜曰?無菜曰臛牛炙炙牛肉也○此北之第一行也</hi>
炙南醢以西牛胾醢牛鮨<lb/>
　<hi>胾切肉鮨膾也牛胾西醢醢西牛鮨○此自北之第二行也</hi>
<pb n="11a"/>
鮨南羊炙以東羊胾醢豕炙<lb/>
　<hi>羊胾東醢醢東豕炙○此近南之第三行也</hi>
炙南醢以西豕胾芥醬魚膾<lb/>
　<hi>豕胾西芥醬又西魚膾○此在南之末一行也以上四節十六豆所謂旁四列也終魚膾始膷所謂西北</hi>
　<hi>上也</hi>
?人騰羞者盡階不升堂授<hi>句</hi>以蓋降出<lb/>
　<hi>?人謂士執羞者自下升上曰騰授授先者一人也以蓋降出謂既授豆?豆蓋執以下階出廟門也</hi>
　　　右設加饌　簠有蓋冪凡炙無醬<hi>炙無醬已有鹽者也</hi>
<pb n="11b"/>
?者負東房告備于公<lb/>
　<hi>告備告庶羞具備也</hi>
?升賓賓坐席末取粱即稻祭于醬湇間<lb/>
　<hi>升賓以公命命賓升席也坐席末者就加饌也先取粱就取稻祭于醬湇間不于豆間者?于正饌也</hi>
?者北面坐?取庶羞之大興一以授賓賓受兼一祭<lb/>
之<lb/>
　<hi>?者兼取一授賓賓兼一祭皆變于正饌禮殺也一祭不言其所亦醬湇間可知</hi>
　　　右賓祭加饌<lb/>
<pb n="12a"/>
賓降拜公辭賓升再拜稽首公答再拜賓北面自間坐<lb/>
左擁簋粱右執湇以降公辭賓西面坐奠于階西東面<lb/>
對西面坐取之栗階升北面反奠于其所降辭公公許<lb/>
賓升公揖退于箱擯者退負東塾而立<lb/>
　<hi>賓降拜將食拜饌也自間坐跪于東西兩饌之間也擁抱也簋粱粱在簋也取粱湇二者公所親設也以</hi>
　<hi>降者為公立于堂不敢坐食于席而欲食于西階下也公辭辭降也奠粱湇于西階下示欲于此食也對</hi>
　<hi>者明所以降之意且從命也既對君跪取粱湇升奠于原所從君命也復降辭公不敢勞公臨視也公許</hi>
　<hi>暫退東廂俟賓食也箱東夾之前也擯退負東塾退立廟門外也</hi>
<pb n="12b"/>
賓坐遂卷加席公不辭賓三飯以湇醬<lb/>
　<hi>卷去重席不敢居隆禮也公不辭以其降等也是時公在序外賓食在?西蓋?者以告公而公聽之也</hi>
　<hi>三飯以手三舉飯食也每飯必歠湇以肴染醬三飯而止禮成于三也</hi>
宰夫執觶漿飲與其豐以進賓挩手興受宰夫設其豐<lb/>
于稻西庭實設賓坐祭遂飲奠于豐上<lb/>
　<hi>觶即前所實酒觶漿飲即前俟于東房之漿飲觶以盛酒漿而豐以盛觶也賓興受受觶也庭實四馬皮</hi>
　<hi>也設之于庭故名庭實所以侑賓食者遂飲飲酒漿也</hi>
　　　右賓食<lb/>
<pb n="13a"/>
公受宰夫束帛以侑西向立賓降筵北面擯者進相幣<lb/>
賓降辭幣升聽命降拜公辭賓升再拜稽首受幣當東<lb/>
楹北面退西楹西東面立公一拜賓降也公再拜<lb/>
　<hi>侑勸也主君猶以食賓慇勤之意未至復發幣以勸之也西向立序?位也其受束帛于序端賓降筵以</hi>
　<hi>君將有命也北面于西階上進相幣為君釋幣辭于賓也降辭幣謂既受賜食不宜又辱賜幣也公于是</hi>
　<hi>降一等止其降且不許其辭賓即栗階升?命也降拜將受幣拜也受當東楹就君也北面臣禮也退西</hi>
　<hi>楹西東面立以公拜送也公拜賓先降不敢俟成拜也</hi>
介逆出賓北面揖執庭實以出公降立上介受賓幣從<lb/>
<pb n="13b"/>
者訝受皮<lb/>
　<hi>郝仲輿曰介逆出先賓出也賓在堂三介在門西北面近門者先出曰逆賓北面揖揖執庭實者示親受</hi>
　<hi>也公降立俟賓反也上介受賓幣受于門外也從者訝受皮謂君有司執皮送于門外賓從者迎受之也</hi>
　　　右侑幣<lb/>
賓入門左沒霤北面再拜稽首公辭揖讓如初升賓再<lb/>
拜稽首公答再拜賓降辭公<hi>句</hi>如初賓升公揖退于箱<lb/>
　<hi>郝仲輿曰賓入門復入也三飯可退矣公以幣侑待于庭中故賓復入?霤入門?檐外?盡也北面再</hi>
　<hi>拜稽首謝公幣將告退也拜于門?公在庭也公辭止其拜留之也揖讓如初升賓升則介亦復入門西</hi>
<pb n="14a"/>
　<hi>賓再拜將更食也賓降辭公辭其臨視如初禮也</hi>
賓卒食?飯三飲不以醬湇<lb/>
　<hi>?飯謂黍稷黍稷亦簋皆有?稻粱無?故初三飯即食稻粱此食黍稷也向者三飯乃飲此三飲蓋九</hi>
　<hi>飯也九飯大夫禮也不以醬湇不復用正饌也初時食加饌用正饌此食正飯用庶羞互相成也</hi>
挩手興北面坐取粱與醬以降西面坐奠于階西東面<lb/>
再拜稽首公降再拜<lb/>
　<hi>?紫超曰粱醬公所親設故賓親徹之奠于西階下即向者賓欲降食之處再拜稽首卒食而拜也東面</hi>
　<hi>者以公在東宜向之也公降再拜降阼階西面答也</hi>
<pb n="14b"/>
　　　右卒食<lb/>
介逆出賓出公送于大門?再拜賓不顧<lb/>
　<hi>鄭康成曰初來揖讓而退不顧退禮略也示難進易退之義</hi>
有司卷三牲之俎歸于賓館魚腊不與<lb/>
　<hi>卷收也三牲之俎為正饌盡以歸賓尊之至也魚腊禮輕故不與則腸胃膚不與可知○鄭康成曰歸俎</hi>
　<hi>者實于篚</hi>
　　　右賓出歸俎<lb/>
明日賓朝服拜賜于朝拜食與侑幣皆再拜稽首訝?<lb/>
<pb n="15a"/>
之<lb/>
　<hi>賜即食與幣也拜于朝謂拜于大門外皆再拜稽首四拜四稽首也訝迎賓將命者聘禮記云卿大夫訝</hi>
　<hi>大夫士訝此大夫則士訝也?謂入?出報也凡拜賜不相見○?紫超曰既拜食又拜幣以主意稠?</hi>
　<hi>故賓亦兩拜之欲其稱也</hi>
　　　右賓拜賜<lb/>
上大夫八豆八簋六鉶九俎魚腊皆二俎魚腸胃倫膚<lb/>
若九若十有一下大夫若七若九<lb/>
　<hi>八豆加茆菁麋臡八簋加黍稷各一六鉶加羊豕九俎加鮮魚鮮獸也皆二俎謂乾者一鮮者一也魚與</hi>
<pb n="15b"/>
　<hi>牛羊腸胃倫膚三者各俎所載又以命數為差九謂再命者也十一謂三命者也七謂一命者也九或上</hi>
　<hi>或下者謂小國之卿大國次國之大夫皆再命者也卿則曰上大夫則曰下</hi>
庶羞西東毋過四列上大夫庶羞二十加于下大夫以<lb/>
雉兔鶉鴽<lb/>
　<hi>西東西列東列也先言西者西為上也下大夫庶羞十六西東四列上大夫加雉兔鶉鴽四豆為二十然</hi>
　<hi>陳設之法東西皆不過四列四豆加南為一列南北五東西仍四也鴽鶉屬田鼠所化</hi>
　　　右食上大夫禮<hi>此言公食上大夫異于下大夫之數也</hi>　上大夫<lb/>
　　　蒲筵加萑席其純皆如下大夫純　上大夫庶<lb/>
<pb n="16a"/>
　　　羞酒飲漿飲庶羞可也<hi>?紫超曰上大夫庶羞多言于酒飲漿飲之時</hi>
　　　<hi>雖食庶羞亦可</hi>
若不親食使大夫各以其爵朝服以侑幣致之豆實實<lb/>
于罋陳于楹外二以並北陳簋實實于篚陳于楹?兩<lb/>
楹間二以並南陳庶羞陳于碑?庭實陳于碑外牛羊<lb/>
豕陳于門?西方東上賓朝服以受如受饔禮無儐明<lb/>
日賓朝服以拜賜于朝訝聽命<lb/>
　<hi>致食使大夫上下各以賓爵如初戒分敵則易親也菹醢不用豆寔于甕黍稷不用簋寔于篚牛羊豕鼎</hi>
<pb n="16b"/>
　<hi>俎之寔不殺故生致之如受饔禮如聘禮受饔餼之禮也儐謂賓以皮帛儐禮使者也受饔有儐而此無</hi>
　<hi>儐故特明之</hi>
　　　右致食<lb/>
大夫相食親戒速迎賓于門外拜至皆如饗拜降盥受<lb/>
醬湇侑幣束錦也皆自阼階降堂受授者升一等賓止<lb/>
也賓執粱與湇之西序端主人辭賓反之卷加席主人<lb/>
辭賓反之辭幣降一等主人從受侑幣再拜稽<hi>當作頓字之誤也賈洺州曰左傳哀十七年孟武伯曰非天子寡君無所稽首若然臣于君乃稽首平敵相拜當頓首</hi>首<lb/>
<pb n="17a"/>
主人送幣亦然辭于主人降一等主人從卒食徹于西<lb/>
序端東面再拜降出其他皆如公食大夫之禮<lb/>
　<hi>親戒又親速敬賓之至也如饗拜如大夫相享之拜蓋古本有公享大夫禮而附大夫相享于其中今其</hi>
　<hi>禮亡不可考矣受醬湇蓋家臣奉之出大夫親設之必降盥而受者敬之至也侑用束錦?于君也皆自</hi>
　<hi>阼階降堂受言皆者謂受醬受湇受幣也降堂止于階上而授者升一等中等相授也大夫士之階皆三</hi>
　<hi>等不受于堂避君也中等相授異于士也賓止不從降也主人三降而賓不從者以主人降堂不至地也</hi>
　<hi>○?紫超曰此大夫相食異于公禮者九親戒速一也迎賓門外二也降堂受醬湇幣三也賓執粱湇之</hi>
　<hi>西序四也辭卷加席五也受侑幣主人送幣皆頓首六也賓辭幣辭主人臨食皆止降一等七也卒食徹</hi>
<pb n="17b"/>
　<hi>于西序端八也卒食再拜不稽首九也舉此九者而公與大夫尊卑之?較然矣</hi>
若不親食則公作大夫朝服以侑幣致之賓受于堂無<lb/>
儐<lb/>
　<hi>主人有他故不親食公必使其同爵者為之致禮蓋列國賓來國之公事君臣一也受于堂無儐與受君</hi>
　<hi>禮固也</hi>
　　　右大夫相食<lb/>
　　饗禮<hi>闕</hi>
　禮經本義卷七<lb/>
</p>
<p>
</p>
  </div>
</body>
</text>
</TEI>