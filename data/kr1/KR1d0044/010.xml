<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮經本義卷十</head> <lb/>
    <p>
<pb n="1a"/>
欽定四庫全書<lb/>
　禮經本義卷十<lb/>
　　　　　　　　　　　　　無錫蔡?晉撰<lb/>
　賓禮<lb/>
　　覲禮<lb/>
　　　<hi>鄭康成曰覲見也諸侯秋見天子之禮春見曰朝受摯于朝受享于廟生氣文也秋見曰覲一</hi>
　　　<hi>受之于廟殺氣質也朝者位于?朝而序進覲者位于廟門外而序入王南面立于宁扆而受</hi>
　　　<hi>焉夏見曰宗其禮依春冬見曰遇其禮依秋朝宗禮備覲遇禮省覲禮今存朝宗遇禮今亡</hi>
<pb n="1b"/>
至于郊王使人皮弁用璧勞<lb/>
　<hi>郊王畿?之郊也勞而用璧以為信天子于諸侯之禮也○鄭康成曰小行人職凡諸侯入王則逆勞于</hi>
　<hi>畿則郊勞者大行人也賈洺州曰按大行人上公三勞侯伯再勞子男一勞蓋五等同有畿勞而以多少</hi>
　<hi>為差</hi>
侯氏亦皮弁迎于帷門之外再拜使者不答拜<lb/>
　<hi>諸侯所次為帷?略如?室儀故曰帷門也侯氏拜天子之命故使者不答拜也</hi>
遂執玉三揖至于階使者不讓先升侯氏升聽命降再<lb/>
拜稽首遂升受玉使者左還而立侯氏還璧使者受侯<lb/>
<pb n="2a"/>
氏降再拜稽首使者乃出<lb/>
　<hi>執玉執璧也不讓先升奉王命尊也帷?無堂可升此所升者壇也升聽命使者東面致命侯氏東階上</hi>
　<hi>西面聽之也左還而立既東面授玉乃左旋南面示將去少立以俟還璧也還璧不敢當天子之重禮也</hi>
　<hi>前降拜受玉也後降拜送玉也</hi>
侯氏乃止使者使者乃入侯氏與之讓升侯氏先升授<lb/>
几侯氏拜送几使者設几答拜<lb/>
　<hi>止止其去將儐之也侯氏先升?賓也儐而用几尊王使也設几必先布席當止使者時則已布席也</hi>
侯氏用束帛乘馬儐使者使者再拜受侯氏再拜送幣<lb/>
<pb n="2b"/>
使者降以左驂出侯氏送于門外再拜<lb/>
　<hi>聘禮儐使者止用束帛乘皮今用乘馬者亦尊王使也使者受儐不稽首同為王臣故不因其受幣之禮</hi>
　<hi>也左驂庭實四馬最西一馬也馬首北以西為左一車四馬左右兩驂西為左驂也使者由西階降親牽</hi>
　<hi>左驂出餘三馬侯氏士牽送使者從者門外受之也</hi>
侯氏遂從之<lb/>
　<hi>?紫超曰遂從之者以天子勞使既至故不敢即安而急?王所也</hi>
　　　右郊勞<lb/>
天子賜舍曰伯父女順命于王所賜伯父舍侯氏再拜<lb/>
<pb n="3a"/>
稽首<lb/>
　<hi>賜舍猶致館也鄭康成謂以其新至道路勞苦未受其禮且使即安也曰以下使者致館之辭伯父天子</hi>
　<hi>稱同姓大國之辭順命順天子之命于王所來朝天子之所也</hi>
儐之束帛乘馬<lb/>
　<hi>儐之侯氏儐禮王使也王賜舍無幣尊者之禮也猶儐之者尊王使也</hi>
　　　右賜舍　同姓大國則曰伯父其異姓則曰伯<lb/>
　　　舅同姓小邦則曰叔父其異姓小邦則曰叔舅<lb/>
　　　<hi>郝仲輿曰此記天子稱諸侯之辭伯叔父舅尊敬親愛之稱</hi>
<pb n="3b"/>
天子使大夫戒曰某日伯父帥乃初事侯氏再拜稽首<lb/>
　<hi>某日?以覲日也帥乃初事帥循故事也○賈洺州曰初事者以其四時朝覲自是循常故事也?紫超</hi>
　<hi>曰凡人行禮每厭常而喜新又或侯氏新即位不諳故典故戒之以帥乃初事</hi>
　　　右戒覲日<hi>?紫超曰覲王之日惟天子命蓋其不敢自專如此</hi>
諸侯前朝皆受舍于朝同姓西面北上異姓東面北上<lb/>
　<hi>言諸侯者明來覲者?也朝即覲也前朝謂先覲日也舍次舍朝外朝受舍于朝門外謂覲時待事之處</hi>
　<hi>也同姓西面從主人之位異姓東面從賓位也</hi>
　　　右受舍于朝<lb/>
<pb n="4a"/>
侯氏裨冕釋幣于禰<lb/>
　<hi>裨猶副也天子?冕為正諸侯以下冕服為副禰謂行主古者大事出奉遷廟主以行遷主矣而云禰親</hi>
　<hi>之也釋幣者告以將入覲也○敖君善曰釋幣于禰之禮筵几于其館堂?牖之間南面祝升自西階君</hi>
　<hi>升自阼階祝奠于几下君北向祝在左君及祝再拜興祝曰孝嗣侯某將覲天子敢用嘉幣告于皇考某</hi>
　<hi>侯又再拜君就東箱祝就西箱有間君反位祝乃取幣藏之君反于阼乃降而遂出歸則埋幣于禰廟西</hi>
　<hi>階之東</hi>
　　　右釋幣于禰<lb/>
乘墨車載龍旂弧韣乃朝以瑞玉有繅<lb/>
<pb n="4b"/>
　<hi>墨車大夫制也?之者入天子之國不敢以車服自侈也交龍為旂諸侯所建弧弓也韣弓衣也瑞玉公</hi>
　<hi>桓圭侯信圭伯躬圭子穀璧男蒲璧天子分封頒以為瑞諸侯來朝執以為信也○敖君善曰?墨車屈</hi>
　<hi>也載龍旂不沒其實也?紫超曰弧韣弓韣也必載之者蓋若負弩矢以先驅之意</hi>
天子設斧依于?牖之間左右几<lb/>
　<hi>斧依狀如屏風繡為斧形設于座後天子所依也?牖之間南面之位也左右皆几優至尊也○郝仲輿</hi>
　<hi>曰斧作黼考工記白與黑為黼色西北金水嚴凝象乾之斷也神几尚右人几尚左左右兼設以安至尊</hi>
　<hi>為神人共主也</hi>
天子?冕負斧依嗇夫承命告于天子天子曰非他伯<lb/>
<pb n="5a"/>
父實來予一人嘉之伯父其入予一人將受之<lb/>
　<hi>?冕衣?而冠冕也負斧依背斧依而立也嗇夫官名司空之屬也承命承諸侯入見之命非他親之之</hi>
　<hi>辭詩云豈伊異人兄弟匪他伯父實來言其專為覲天子而來也伯父其入命之使入不出迎也</hi>
侯氏入門右坐奠圭再拜稽首擯者謁<hi>句</hi>侯氏遂取圭<lb/>
升致命王受之玉侯氏降<hi>句</hi>階東北面再拜稽首擯者<lb/>
延之曰升升成拜乃出<hi>?紫超曰王受之玉玉上疑有撫字</hi>
　<hi>入門右不敢趨賓位也坐奠圭跪而奠所執命圭于地不敢親授也謁猶告也上擯告以天子辭其奠圭</hi>
　<hi>欲親受之如賓客也其辭蓋云伯父其升子一人將受之侯氏降降西階也自西階之東北面再拜稽首</hi>
<pb n="5b"/>
　<hi>擯者延之升乃升成拜所以覲也乃出覲事畢也○?紫超曰諸侯之大夫與君行禮其臣稽首再拜君</hi>
　<hi>無不答拜者蓋君臣而若有賓主之禮焉今侯氏覲王凡再拜稽首天子皆不答拜則天子亦綦尊而侯</hi>
　<hi>禮亦綦肅矣厥後乃不免下堂而見夫豈始法之不臧也哉</hi>
　　　右覲　偏駕不入王門<hi>鄭康成曰同姓金輅異姓象輅四衛革輅蕃國</hi>
　　　<hi>木輅駕之與王同謂之偏偏駕不入王門故乘墨車以朝也</hi>　几俟于東箱<lb/>
　　　<hi>待王將席乃設之于?牖間也</hi>　奠圭于繅上<hi>奠圭釋于地時當以繅藉承藉</hi>
　　　<hi>之</hi>
三享皆束帛加璧庭實唯國所有<lb/>
<pb n="6a"/>
　<hi>三鄭本作四注云四讀作三古書三四皆積畫相似而誤○大行人職廟中將幣三享其禮差又無取于</hi>
　<hi>四也今從之享獻也隨國所有之物分為三享皆束帛加璧以致之鄭康成謂初享或用馬或用虎豹之</hi>
　<hi>皮其次享龜也金也丹漆絲纊竹箭也其餘無常貨然亦不可拘也</hi>
奉束帛匹馬卓上九馬隨之中庭西上奠幣再拜稽首<lb/>
擯者曰予一人將受之侯氏升致命王撫玉侯氏降自<lb/>
西階東面授宰幣西階前再拜稽首以馬出授人九馬<lb/>
隨之<lb/>
　<hi>奉侯氏親奉也匹馬卓上敖君善謂以一馬卓然居前而先行不與九馬相屬也馬必十匹者用成數敬</hi>
<pb n="6b"/>
　<hi>也設于中庭西上先進者居西以次並列而東也予一人將受傳王命將親受也撫以手撫摩之也玉即</hi>
　<hi>束帛所加之璧也王撫玉者致其?愛親密之意愛其人而及其物也侯氏自奉其玉帛降西階下授太</hi>
　<hi>宰不敢授之堂上也于西階前拜送幣以欲執馬由便也馬左馬也侯氏親牽左馬以出授王人敬之至</hi>
　<hi>也○此初享用馬之儀也其次二享庭實唯國所有故不復見也郝仲輿曰王撫其玉不親受尊受卑者</hi>
　<hi>之禮與昏禮舅氏撫婦之摯同</hi>
事畢<lb/>
　<hi>三享禮畢也</hi>
　　　右享<lb/>
<pb n="7a"/>
乃右肉袒于廟門之東乃入門右北面立告聽事<lb/>
　<hi>郝仲輿曰此諸侯述職待罪也覲享既畢黜陟未分懼王或譴乃右肉袒請事凡禮事袒左刑人袒右肉</hi>
　<hi>袒袒衣見肉門東趨右也凡刑事尚右聽事猶言待罪告告擯者也</hi>
擯者謁諸天子天子辭于侯氏曰伯父無事歸寧乃邦<lb/>
侯氏再拜稽首<lb/>
　<hi>謁猶請也無事者辭其?也歸寧乃邦安之之辭實未使之歸也</hi>
出<hi>句</hi>自屏南適門西<lb/>
　<hi>屏南外屏之南侯氏既得天子命遂出廟門自屏南以適門西而襲也袒于東襲于西禮相變也</hi>
<pb n="7b"/>
　　　右聽事<lb/>
遂入門左北面立王勞之再拜稽首擯者延之曰升升<lb/>
成拜<lb/>
　<hi>勞之以其道路勤苦而慰勞之也</hi>
降出<lb/>
　　　右王勞<lb/>
天子賜侯氏以車服迎于外門外再拜<lb/>
　<hi>鄭康成曰賜車者同姓以金路異姓以象路服則?也鷩也毳也書曰車服以庸詩云君子來朝何錫予</hi>
<pb n="8a"/>
　<hi>之雖無予之路車?馬又何予之??及黼?紫超曰諸侯以時入覲天子是能恪遵侯度者故特賜車</hi>
　<hi>服以榮之不即賜于入覲之時而特遣使賜于侯氏之館重其禮而不敢?也</hi>
路先設西上路下四亞之重賜無數在車南<lb/>
　<hi>路即車也設路亦于西方中庭路一而已乃云西上者以其與馬同設也路下四謂駕車之四馬也亞之</hi>
　<hi>次車而東也重賜加賜也如金帛器用牲畜之類</hi>
諸公奉篋服加命書于其上升自西階東面太史是右<lb/>
侯氏升西面立太史述命侯氏降兩階之間北面再拜<lb/>
稽首升成拜太史加書于服上侯氏受<lb/>
<pb n="8b"/>
　<hi>諸公天子三公師保傅言諸者其人不定唯所使也篋以盛服命書天子所錫命侯氏之策書也上篋上</hi>
　<hi>太史掌策命者右居諸公之右述命宣讀命辭也兩階之間東西兩階中也加書服上宣讀已畢乃加之</hi>
　<hi>于篋?服上也</hi>
使者出侯氏送再拜儐使者諸公賜服者束帛四馬儐<lb/>
太史亦如之<lb/>
　<hi>鄭康成曰既云拜送乃言儐使者以勞有成禮略而遂言也</hi>
　　　右賜車服<lb/>
饗禮乃歸<lb/>
<pb n="9a"/>
　<hi>天子于諸侯有饗有食有燕而饗為大此言饗以該食燕也掌客職上公三享三食三燕侯伯再饗再食</hi>
　<hi>再燕子男一饗一食一燕歸反國也</hi>
　　　右饗<lb/>
諸侯覲于天子為?方三百?四門壇十有二尋深四<lb/>
尺加方明于其上<lb/>
　<hi>諸侯覲于天子謂大朝覲也王十二?若不巡狩則四方諸侯皆來朝于是為壇壝?于國門外之南方</hi>
　<hi>而受之司儀職將合諸侯則令為壇三成官旁一門掌舍職為壇壝?設棘門正謂此也八尺曰尋壇四</hi>
　<hi>方十有二尋每方九丈六尺也深猶長也?也壇從上至地其深四尺方明者上下四方神明之象猶宗</hi>
<pb n="9b"/>
　<hi>廟之有主也○?紫超曰天子以諸侯來覲特設方明之主以象上下四方神明之象而祀焉蓋協和萬</hi>
　<hi>邦而?柔百神之意與舜之類上帝禋六宗望山川??神略同</hi>
方明者木也方四尺設六色東方青南方赤西方白北<lb/>
方?上?下?設六玉上圭<hi>當作璧</hi>下璧<hi>當作琮</hi>南方璋西<lb/>
方琥北方璜東方圭<lb/>
　<hi>?紫超曰大宗伯職蒼璧禮天?琮禮地青圭禮東方赤璋禮南方白琥禮西方?璜禮北方此與其製</hi>
　<hi>合六色以象天地四方之色也六玉以禮天地四方之神也○此詳方明之制下言天地日月四瀆山川</hi>
　<hi>丘陵則上下四方之神悉該之矣</hi>
<pb n="10a"/>
上介皆奉其君之旂置于?尚左公侯伯子男皆就其<lb/>
旂而立四傳擯<lb/>
　<hi>置于?者建旂于?之四旁豫為其君見王之位也尚左諸侯北面者皆以東為上也明堂位諸公中階</hi>
　<hi>之前諸子門東諸男門西皆北面東上是也其東面西面者則以北為上不言者王立于北則上北可知</hi>
　<hi>也明堂位諸侯東階之東西面北上諸伯西階之西東面北上是也四傳擯者?紫超謂其?四門四方</hi>
　<hi>諸侯各自其門而入故須四面傳擯也</hi>
天子乘龍載大?象日月升龍降龍出拜日于東門之<lb/>
外反祀方明<lb/>
<pb n="10b"/>
　<hi>馬八尺以上為龍象者繪日月升降龍之象于?也東門即此壇之東門也日者?陽之宗天神之首故</hi>
　<hi>天子之出必先拜之而後反祀方明乃以?同之禮見諸侯也</hi>
禮日于南門外禮月與四瀆于北門外禮山川丘陵于<lb/>
西門外祭天燔柴祭山丘陵升祭川沈祭地瘞<lb/>
　<hi>既總祀?神于壇而于天地日月山川岳瀆神之尊者又分禮之于南西北門之外日為陽精故于南門</hi>
　<hi>月與四瀆?精故于北門山川丘陵主成物故于西門皆于門外者望其神致禮也祭即禮也祭天亦于</hi>
　<hi>南門外祭地亦于北門外祭天神日月燔柴升禋以通之祭山丘陵升?以加之祭川沈物以委之祭地</hi>
　<hi>瘞物以實之皆所謂禮而行之于各門之外者也○敖君善曰天子巡狩有?柔百神望秩山川之祀此</hi>
<pb n="11a"/>
　<hi>諸侯以天子不巡狩之故而來朝覲致天子于此亦略修祀事以倣巡狩之禮云</hi>
　　　右大朝覲之禮<lb/>
　　軍禮<hi>闕</hi>
　<lb/>
　<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮經本義卷十<lb/>
</p>
<p>
</p>
  </div>
</body>
</text>
</TEI>