<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩經世本古義卷三</head> <lb/>
    <p>
<pb n="1a"/>
欽定四庫全書<lb/>
　詩經世本古義卷三<lb/>
　　　　　　　　　　　　　明　何楷　撰<lb/>
　　殷高宗之世詩三篇<lb/>
　那祀成湯也<hi>出序子貢傳申培?朱傳俱同有序云微子至于戴公其間禮樂廢?  正考</hi>
　<hi>甫者得商頌十二篇?周太師以那為首魯語閔馬父亦云昔正考父較商名頌十二篇?周太師以那</hi>
　<hi>為首按正考父孔子之先也世本云宋湣公生弗甫何弗甫何生宋父宋父生正考甫正考甫生孔父嘉</hi>
　<hi>為宋司馬華督殺之而?其世其子木金父降為士木金父生祁父祁父生防叔為華氏所偪奔魯為防</hi>
<pb n="1b"/>
　<hi>大夫故曰防叔防叔生伯夏伯夏生叔梁紇叔梁紇生仲尼則正考甫是孔子七世祖也自微子至戴公</hi>
　<hi>據宋世家凡十君七世周宣王以戴公十八年崩幽王?戴公二十九年為犬戎所殺則戴公及正考甫</hi>
　<hi>皆當宣幽時也名頌韋昭以為頌之美者也序謂得之?周太師而魯語但謂較之?周太師者孔?達</hi>
　<hi>謂宋之禮樂雖則亡散猶有此詩之本考甫恐其舛謬故就太師較之然則較之而得其初本故亦謂之</hi>
　<hi>得也及孔子錄詩之時又已亡其七篇惟存五篇而已其以那為首者從太師之初本商自成湯始有天</hi>
　<hi>下以那為祀成湯之詩故也愚所以定此詩作于高宗武丁之世者遍攷經傳惟高宗武丁祭成湯見于</hi>
　<hi>尚書序及史記即謂祀乃常事不能?書然觀高宗免喪弗言作書誥?臣自謂恭?思道夢帝賚予良</hi>
　<hi>弼此詩及烈祖二篇皆祀成湯之詩而一則曰綏我思成一則曰賚我思成頗與思道賚予之言相合?</hi>
<pb n="2a"/>
　<hi>高宗深于思者也禮記亦云武丁者殷之賢王當此之時殷衰而復興禮廢而復起故高而宗之謂之高</hi>
　<hi>宗武丁勤于祭祀固亦起廢中之一事又按高宗祭成湯于肜日有雊雉之異書序及史記皆言飛雉升</hi>
　<hi>鼎耳而雊先儒謂雉乃野鳥不應入室故為妖異然鮮有能測其事應者孔安國以雉鳴在鼎耳為耳不</hi>
　<hi>聰之異劉歆以為鼎三足三公象也而以耳行野鳥居鼎耳是小人?居公位敗宗廟之祀也今觀高宗</hi>
　<hi>恐?弗類恭?思道固非耳不聰者且其先後輔之者甘盤傅?皆賢臣也則又烏有小人居公位之事</hi>
　<hi>而至于?敗宗廟之祀乎展轉推尋始悟災異之所自來政就此詩可見禮郊特牲篇云饗禘有樂而食</hi>
　<hi>嘗無樂?陽之義也凡飲養陽氣也凡食養?氣也故春禘而秋嘗春饗孤子秋食耆老其義一也而食</hi>
　<hi>嘗無樂飲養陽氣也故有樂食養?氣也故無聲凡祭陽也祭義篇云君子合諸天道春禘秋嘗霜露既</hi>
<pb n="2b"/>
　<hi>降君子履之必有悽愴之心非其寒之謂也春雨露既濡君子履之必有怵惕之心如?見之樂以迎來</hi>
　<hi>哀以送往故禘有樂而嘗無樂此詩明言顧予烝嘗矣而樂音甚備此則高宗失禮之大者也言雉雊所</hi>
　<hi>以?于雉鳴也月令季冬雉雊?文解雊謂雄雌鳴也雷始動雉鳴而雊其頸羅願謂雊鵒以足相勾雉</hi>
　<hi>以頸相勾故雊鵒?句雉雊亦?句非特鳴而已然易通卦驗又云雉雊雞乳在立春節立春者或在冬</hi>
　<hi>或在春總之為春之首故夏小正紀雉震呴在正月也呴雊同字戴?解雉震呴云震也者鳴也呴也者</hi>
　<hi>鼓其翼也正月必雷雷不必聞惟雉為必聞之何以謂之雷則雉震呴相識以雷今高宗于秋烝冬嘗之</hi>
　<hi>時而奏大樂此時雉未應雊雉聞樂聲而以為雷鳴故雊也樂之為雷者何也易曰雷出地奮豫先王以</hi>
　<hi>作樂崇?殷薦之上帝以配祖考是樂本象雷又雉聞聲似雷者亦從而應齊景公作為路?之臺族鑄</hi>
<pb n="3a"/>
　<hi>大鐘撞之庭下郊雉皆呴許氏曰大鐘聲似雷震雉應而呴鳴也天水冀南山有石鼓長丈三尺廣厚?</hi>
　<hi>等漢成帝時有聲如雷聞二百四十里野雞皆鳴?以為雷也然則此詩政當與書高宗肜日篇合看以</hi>
　<hi>樂不當作而作故雉不當雊而雊耳升于鼎耳則高宗行禮之處?直指其事以變異告也先儒不達此</hi>
　<hi>義而欲和合詩與禮記之?則但曰禮謂食嘗無樂者恐殷禮不如是而已亦鹵莽甚矣金?作諸史會</hi>
　<hi>編繫那及烈祖二詩于武丁之四祀愚以為可信</hi>
猗與<hi>音余下同</hi>那與置我?<hi>豐氏本作/?後同</hi>鼓<hi>麌韻</hi>奏鼓簡簡衎我<lb/>
烈祖<hi>麌韻?賦也猗之為咦與之為歟那之為儺皆音近也  文云南陽謂太呼曰咦歟安气也儺行有節也按安氣者即助語之謂行有節則贊美廟中執事之人也置通作植鄭?云置讀曰植按植本?植之名<pb n="3b"/>故以為樹立之義??曰植者以皆植木楹于其中故謂之植也?解見有瞽篇鼓楹?也禮明堂位篇云夏后氏足鼓殷楹?周縣鼓足鼓者加四足楹?者貫之以柱縣?則縣而擊之也?八音中惟舉??者以楹鼓為殷之新制而?乃兆奏鼓者故首舉之以該其餘也奏者動作之義謂動作以出其聲也簡通作柬?文云分?之也荀卿謂鼓其樂之君耶學記謂?無當于五聲五聲弗得不和??于宮商角徵羽之五聲雖無所屬然五聲必得之而後和以此見奏?之人為最重故必先分?其能者而後使之奏也衎?文云行喜?爾雅毛傳皆以為樂也烈祖孔云正謂成湯是殷家有功烈之祖也具樂器選樂工?以樂我有功烈之祖此皆未作樂以前事至下章乃言作樂</hi>　湯孫奏假<hi>爾雅作嘏鄭?本作格</hi>綏我思成<lb/>
<hi>庚韻</hi>?<hi>?文/作?</hi>鼓淵淵<hi>先韻?文豐/本俱作鼘鼘</hi>嘒嘒管聲<hi>庚韻</hi>既和且平<lb/>
<pb n="4a"/>
<hi>庚韻亦?先韻毗連翻</hi>依我磬聲<hi>見/上</hi>於<hi>音/烏</hi>赫湯孫<hi>?先韻荀?翻</hi>穆穆厥<lb/>
聲<hi>見上劉公瑾云連?三聲字見商人之質也愚按三聲雖連用而本句上各用先韻一句間之亦似後人所謂轆轤體</hi>庸<hi>豐本/作鏞</hi>鼓有斁<hi>陌/韻</hi>萬舞有奕<hi>陌/韻</hi>我有嘉客<hi>陌韻</hi>亦<lb/>
不夷<hi>爾雅注作怡</hi>懌<hi>陌韻陸?明本作繹爾賦也湯孫歐陽修云斥主祀之時王  自太甲以下皆可稱湯孫愚按此指高宗也奏即奏鼓之奏然此則兼諸樂器而言下文?鼓管磬之屬是也假通作徦?文云至也謂奏樂以通之于烈祖也禮郊特牲篇云殷人尚聲臭味未成滌蕩其聲樂三闋然後出迎牲聲音之號所以詔告于天地之間陳?云凡聲陽也商人之祭先求諸陽而巳日三成朏月三成時?三成閏然則樂不三闋何以成樂哉今夫禮減而退以進為文樂盈而反以退為文滌蕩其聲則盈矣必繼以三闋者以反為<pb n="4b"/>文也樂三闋則減矣然後出迎牲者以進為文也然明則有禮樂幽則有鬼神鬼者歸也歸之以從地神者申也申之以從天詔告鬼神于天地之間捨聲音之號何以哉凡樂皆文之以五聲播之以八音禽獸知聲而不知音??知音而不知樂通聲音之號而知樂者其惟鬼神之靈乎如之何不詔告以此陳澔云鬼神在天地間與?陽合散同一理而聲音之感無間顯幽故殷人之祭必先作樂三終然後出而迎牲于廟門之外欲以此樂之聲音號呼而詔告于兩間??其聞之而來格來享也?佐云商人未祭之先而作樂如周人取蕭祭脂亦?未祭之先以此求神?陽也綏鄭云安也安我心所思而成之謂神明來格也禮記云齊之日思其居處思其笑語思其志意思其所樂思其所嗜齊三日乃見其所為齊者祭之日入室僾然必有見乎其位周旋出?肅然必有聞乎其容聲出?而聽愾然必有聞乎其歎息之聲此之謂思成蘇轍云凡此皆非有也而生<pb n="5a"/>?其思故謂之思成朱子云?齊而思之祭而如有見聞則成此人矣周昌年云我所思者成而心安是以思成而綏我也徐光啟云古人之祭非是具文直是祖孫一氣如?見之陳際泰云商人尊鬼而尚聲聲召風風召氣氣召神然神懼其?而集焉則有湯孫之思矣思者氣之精者也鬼神非其類也不至心有精氣而借聲以召之神無不格格者又烈祖已焉綏我思成信哉其綏也與?佐云觀思成之?可以見祭祀之理?鼓以下七句皆言湯孫當日所奏者陳?云鼓所以作樂者也?所以兆奏?者也言奏?則?從之矣書曰下管?鼓合止柷敔記曰賜諸侯樂以柷?之賜子男以??之?柷以合樂?則兆鼓而已故其賜所以不同也孔?達云柷所以節一曲之始其事?故以?諸侯之命?所以節一唱之終其事狹故以?伯子男之命?佐云樂記曰聖人作為?鼓椌楬壎篪此六者?音之音也然後鐘磬竽瑟以和之干戚旄狄以舞之此所以<pb n="5b"/>祭于先王之廟也據此可證此詩首言??之意而?與鼓為二物也淵通作鼘?文云鼓聲也嘒?文云小聲也管竹音也爾雅謂大管名簥其中名篞小者名篎郭璞謂管長尺圍寸并漆之有底鄭司農謂管如箎六孔其大中小之制無傳鄭康成謂如笛而小併兩而吹之乃漢大予樂所用廣雅則云管象簫長尺圍寸八孔無底?亦後世之制未必與古制合不足信也歐陽修云書曰下管???自虞夏以來舊物常用者陳?云郊特牲曰歌者在上匏竹在下貴人聲也仲尼燕居曰升歌清廟示?也下而管象示事也?成而上歌以詠之于堂上事成而下管以吹之于堂下豈非以無所因者為上有所待者為下耶又云言??繼之以淵淵言管聲先之以嘒嘒何也???必待奏之然後聞其聲管聲與??合奏聞其嘒嘒之聲知為管聲而已此細大不踰無相奪倫之意也疏義云?為?音之主管則樂之小者舉此二者則餘樂在其中矣既和且平兼堂<pb n="6a"/>上堂下八音諸器言周語單穆公云聲應相保曰和細大不踰曰平依?文云倚也猶言相附也磬鄭云玉磬也朱子云堂上升歌之樂非石磬也孔云知是玉磬者以鐘?磬管同為樂器磬非樂之主而云和平來依磬聲明此異于常磬非石磬也陳?云春秋之時齊侯以玉磬賂晉師止兵臧文仲以玉磬如齊告糴郊特牲言諸侯宮架而擊玉磬明堂位言四代樂器而拊摶玉磬玉之?石類也玉磬則出乎其類矣書言天球在東序詩言受小球大球?物之美者莫如玉而球又玉之美出于自然者也先王因天球以為磬以其為堂上首樂之器其聲清徹有隆而無殺?聲所求而依之者也商頌曰依我磬聲本諸此歟又云商樂以磬為主故言依我磬聲舜樂以簫為主故言簫韶九成張子厚云玉磬聲之最和平者可以養心其聲一定始終如一鄒忠?云磬聲非如諸聲可以人力高下故依之則為和平又韓詩外傳云居處齊則色姝食飲齊則氣珍言語齊則<pb n="6b"/>信聽思齊則成志齊則盈五者齊斯神居之詩曰既和且平依我磬聲按此傳雖?詩義無?然寓意閎眇矣於歎美辭赫熾盛之意歌者?湯孫所奏穆穆之聲非?湯孫也赫義本火赤?五事言屬火聲音之盛亦如火性之上騰然故以赫象之歐陽云於赫者盛美之辭也不應自稱盛美之孫以誇其先祖?震云樂以?神故曰於赫湯孫穆穆厥聲以侈言其樂之美如飲食云苾苾芬芬以侈言其飲食之美凡以?神非自誇也穆通作??文云細文也聲何得以細文稱樂記曰聲成文謂之音通志載湯命伊尹作樂曰大濩修九韶六律聞宮聲使人?良而?大聞商聲使人方廉而好義聞角聲使人惻?而仁愛聞徵聲使人樂養而好施聞羽聲使人恭謹而好禮此非穆穆而何庸通作鏞陳晹云大鐘謂之鏞以能考大功也解見靈臺篇前言鼓至此始言鏞則鏞之奏似在?之後然既言鏞即繼之以鼓則鼓之奏又在鏞之後一篇之樂以?始終倘亦所謂<pb n="7a"/>?為樂之君而五聲不得之則不和者歟陳晹云那祀成湯之樂堂上言依我磬聲則戛擊鳴球搏拊琴瑟之類舉矣堂下言??管鏞則柷敔笙簫之類舉矣詳于樂而?于禮者以其祖有功而樂象功故也斁?文云解也鐘鼓有斁謂樂闋時也萬舞名三代之舞皆名萬夏小正曰丁亥萬用入學商頌曰萬舞有斁逸周書曰萬獻明明三終孔謂禹以萬人以上治水湯以萬人得天下何休亦謂武王以萬人服天下故其樂舞皆稱萬也按書傳及春秋傳疏皆言湯因大旱禱于桑林之社而雨遂作桑林之樂名曰大濩左襄十年宋公享晉侯于楚丘請以桑林舞師題以旌夏而?子亦言合于桑林之舞或即此萬舞也奕?文云大也陳暘云美其綴兆之?大也在商為大濩在周為大武周官皆以大司樂掌之其為?大可知愚按此時樂已闋而?迎牲矣故舞者皆立其行列以待行禮而舞也嘉?文云美也鄭云嘉客謂二王後及諸侯來助祭者蔡汝楠云於虞<pb n="7b"/>曰虞?在位?商曰我有嘉客?周曰我客戾止聖人御世皆考?國之化夷?文云平也懌?文云?也亦不夷懌者言不敢視祭祀為平常之事徒取?耳?目以為娛樂而忘敬謹之意也下章言?恭有恪正與此互相發又按易有匪夷所思之文疑此不夷與彼匪夷相類謂嘉客聞樂而?其?至甚非比平常之?也人?如此神?可知?然含有先祖是聽之意此烈祖之所以來徦而能綏我思成也是義亦通學者詳之</hi>
自古在昔<hi>陌韻亦?藥韻息約翻</hi>先民有作<hi>藥/韻</hi>溫恭朝<hi>豐本/作?</hi>夕<hi>陌韻亦?藥韻祥龠翻</hi>執事有恪<hi>藥/韻</hi>顧予烝嘗<hi>陽/韻</hi>湯孫之?<hi>?陽韻資良翻昔賦也自從也對今皆謂古在?文存也進古言昔則  又在古之前禮運篇孔子言後聖有作然後陳其犧牲備其鼎俎列其琴瑟管磬鐘鼓修其祝嘏以降上神與其先祖然在在昔之時已是中古之世未為上古而<pb n="8a"/>自古之古則不過下古而已先民先?之人謂聖人也有作陸化熙云作為祭禮也是述作之作?恭者??其恭?安行而有常非勉?也朝夕自朝至夕也執事執廟中之事也恪本作??文云敬也恭敬之至如見大?故字于心上施客也言尊祖敬宗萬世通誼從我以前之古人存留往昔先聖人所?造祭祀之禮其于?祭之前期慮事必豫具物必備自朝至夕常存其恭但見其??然和柔及祭而行禮則一人各執一事致其恪慎不敢懈怠忽?凡以禮當如是今日湯孫之祭亦猶行古之道耳?佐云商人尚聲牲猶未入樂三闋然後備禮物?時制也故此詩以樂舞悉數?前而?恭有恪之言始見焉?亦因其所尚而然耳是豈後于禮哉魯語云齊閭丘來盟子服景伯戒宰人曰陷而入于恭閔馬父笑景伯問之對曰笑吾子之太滿也昔正考甫較商之名頌十二篇?周大師以那為首其輯之亂曰自古在昔先民有作?恭朝夕執事有恪先聖王<pb n="8b"/>之傳恭猶不敢?稱曰自古古曰在昔昔曰先民今吾子之戒吏人曰陷而入于恭其滿之甚也陷而後恭道?何為按馬父之意謂以恭立教者猶?令其學古先民之恭而為之今乃以恭為陷于非道然則?以何者為得道乎顧?文云還視也季本云嘗秋祭烝冬祭祭以秋冬為備故言祭者必舉烝嘗以見其餘焉愚按曰烝嘗者謂烝繼嘗而舉知此乃冬祭也既言予又變稱湯孫者意重在一孫字見一氣流通不為非類之祀也?朱子云奉也蘇云言湯其尚顧予烝嘗哉此湯孫之所奉者??其顧之也錢天錫云音樂雖盛傳恭雖?先祖雖格而孝子之心猶若有不敢必者至以祖孫一體望之商人之綏我思成即此可想見</hi>
　　那三章一章四句一章十二句一章六句<hi>舊作一章二十</hi>
　　<hi>二句今按閔馬父引自古四句為輯之亂則非止作一章明矣故正之韋昭云輯成也凡作篇章義</hi>
<pb n="9a"/>
　　<hi>既成撮其大要以為亂辭詩者歌也所以節舞者也曲終乃更變章亂節故謂之亂也  鄭箋以湯</hi>
　　<hi>孫為太甲孔云殷本紀湯生太丁太丁生太甲太甲成湯適長孫也孫之為言雖可以?之後世以</hi>
　　<hi>其追?成湯當在初崩之後太甲是殷之賢主湯之親孫故知為指太甲也那祀成湯經稱湯孫則</hi>
　　<hi>那之作當太甲時也按此義亦通並存之又韓詩序以此詩為美宋?公也其?與史記宋世家謂</hi>
　　<hi>宋大夫正考甫作商頌以美宋襄公者合即云宋得用天子禮樂以祀成湯然我有嘉客果宋所宜</hi>
　　<hi>有乎</hi>
　烈祖肜祭成湯也書高宗肜日篇之所為作<hi>朱傳以為亦祀</hi>
　<hi>成湯之樂與子貢傳申培?俱同愚所以定為肜祭者以那巳為祀成湯之詩一祭固不容有二詩耳肜</hi>
<pb n="9b"/>
　<hi>者祭明日又祭之名爾雅云周曰繹商曰肜夏曰復胙孫炎謂繹者祭之明日尋繹復祭也肜者相尋不</hi>
　<hi>?之意邢昺謂復胙者胙是祭日以祭之旦日復陳其祭肉以賓尸也按?文肜字?舟其義則舟行也</hi>
　<hi>與祭事無?古讀肜有融音故或通作融左傳其樂也融融其樂也洩洩而張衡思?賦則曰展洩洩以</hi>
　<hi>肜肜是也又馬融廣成頌云豐肜對蔚肜亦通作融?文訓融云炊氣上出也炊氣上出縷縷不?之義</hi>
　<hi>也但肜本音琛韻書收入侵韻不知何因改讀曰融殊不可曉知此詩為高宗詩者以那詩例之其稱烈</hi>
　<hi>祖同其末章言顧予烝嘗湯孫之?同則其為一時之作明矣又知為肜祭事者以申錫無疆一語知之</hi>
　<hi>篇中娓娓但以降福為言則高宗勤祀之本意殆可想見當其亮?三年之後雖既免喪而猶恐?不類</hi>
　<hi>不敢發言誠未知致治之方?安所出因而致孝于鬼神以祈福耳此亦商人尚鬼之習則然故于肜祭</hi>
<pb n="10a"/>
　<hi>之日而有雉雊之異其臣祖己曰惟先格王正厥事乃訓于王曰惟天監下民典厥義降年有永有不永</hi>
　<hi>非天夭民民中?命民有不若?不聽罪天既孚命正厥?乃曰其如台嗚呼王司敬民?非天?典祀</hi>
　<hi>無豐于昵大意謂民受生于天乃天之?嗣王之所司者在于敬民而己所謂敬民者惟在務民之義而</hi>
　<hi>已此享年有永之道母徒豐于祭祀而欲邀福于昵近之祖宗為也他日傅?之進王也亦曰黷于祭祀</hi>
　<hi>時謂弗欽禮煩則亂事神則難合此二書及那烈祖二詩以觀則高宗早年之失端有在矣竹書載武丁</hi>
　<hi>二十九年肜祭太廟有雉來皇王大紀載高宗祭于成湯有飛雉之異王使以雉為扇曰以彰吾過而通</hi>
　<hi>志稱祖已訓王後武丁又責躬思道三年編?重譯來朝者六國孔子曰吾?高宗肜日見修?而報之</hi>
　<hi>疾也苟繇其道致其仁則?方歸?焉史記亦載武丁修政行?天下咸驩殷道復興帝武丁崩子帝祖</hi>
<pb n="10b"/>
　<hi>庚立祖已嘉武丁之以祥雉為?立其廟為高宗</hi>
嗟嗟烈祖<hi>麌韻</hi>有秩斯祜<hi>麌/韻</hi>申錫無疆及爾斯所<hi>?麌韻讀如數爽主翻烈賦也嗟歎聲鄭?云重言嗟嗟美歎之深補傳云言  祖而云嗟嗟以簡朴故也若周頌則言於穆於皇乃近于文矣烈祖湯也義見那篇秩積祜福也俱見?文有積斯福即下文言申錫無疆是也惟有無疆之申錫則福斯積矣冀望之辭也申者申束之意故毛傳以為重也錫通作賜?文云予也無疆鄭云無竟界之期也爾指烈祖也?悌生云爾汝其辭如事生覿省相語此質實之至也斯之為此所之為處皆音近也斯所謂烈祖神之所在當指祊而言?文謂門?祭先祖所以彷徨是也?正祭事畢則神可以歸矣孝孫孝子猶未忍其遽歸也故?明日又設祭然不知神之所在?彼乎?此乎則?門?以求之亦意神之尚依依?<pb n="11a"/>門?而未遽去也孔子謂周禮繹祭于祊祊在廟門之西其商肜所在雖無明文但以?文字義求之則門?之祭自古同之也申錫二句是倒文法曰?其及爾神之尚在此處而重賜我湯孫以無界限之福乎向日正祭固已受釐矣今日又祭則神又當重降之福是所謂申錫也此章?初求神于祊之辭也</hi>　既載<lb/>
清酤賚我思成<hi>庚韻亦?陽韻辰羊翻</hi>亦有和<hi>?文通/釋作盉</hi>?<hi>庚韻亦?陽韻盧當翻?文豐氏本俱作鬻</hi>既戒既<hi>申鑒/作且</hi>平<hi>庚韻亦?陽/韻皮陽翻</hi>鬷<hi>中庸申鑒豐本俱作奏</hi>假<hi>左傳/作嘏</hi>無言時靡有爭<hi>庚韻亦?陽韻諸良翻</hi>綏我眉??<lb/>
?無疆<hi>陽韻載賦也此章言肜祭行禮之事既者已事之辭  謂載之于尊清者清潔之義酟?文云一宿酒也徐錉云謂造之一夜而熟若今雞鳴酒也愚按酒只用一宿而成者亦見商人尚質處儀禮有司徹<pb n="11b"/>篇是周大夫又祭之禮首言司?攝酒注謂攝酒者撓益整頓之與此首言載清酟同也賚?文云賜也思成義與那篇同祭義云祭之明日明發不寐饗而致之又從而思之是也賚我思成者王肅云先祖賜我思之所欲成也孔?達云神靈來至我孝子所思得成也蔡汝楠云賚我思成所謂有其誠則有其神謝顯道云祖考之精神只聚?己之精神朱善云酒之清者方載而在樽則未獻之時也而烈祖之神已與我以所思而成之人言應之疾也和?者鄭云五味調腥熟得節食之于人性安和荀?云酸鹹甘苦不同嘉味以濟謂之和?曹氏云鉶?也按鉶?肉味之有菜和者以其盛之鉶器謂之鉶?有司徹篇所云羊鉶豕鉶即所以盛羊豕肉之?者也朱子云儀禮?祭祀燕享之始每言?定?以?熟為節然後行禮輔廣云先酒而後?亦其序也既戒既平者嚴粲云其事既戒謹而不苟其味既和平而適宜[唆-口+鬲]?文云釜屬假通作徦?文云至也愚按<pb n="12a"/>此即雍人陳鼎之事也中庸誤引作奏與湯孫奏假同文朱子遂謂古聲奏族相近族聲轉平而為鬷此恐不然二詩皆同時作也彼言奏假此言鬷假明是異字何得混鬷為奏乎凡祭則雍人必先陳鼎所以為烹牲體之用也今自鼎初至之時而即皆能秉其肅敬靡有諠譁又各執其事不相奪倫?無彼此交侵職位以有紛爭者此非主祭者之精?于假廟何能使助祭者人人顧化若此故中庸引此詩而申之曰君子不賞而民勸不怒而民威于鈇鉞也又左昭二十年齊侯至自田晏子侍于遄臺子猶馳而造焉公曰惟據與我和夫晏子對曰據亦同也焉得為和公曰和與同異乎對曰異和如?焉水火醯醢鹽梅以烹魚肉燀之以薪宰夫和之齊之以味濟其不及以洩其過君子食之以平其心君臣亦然君所謂可而有否焉臣獻其否以成其可君所謂否而有可焉臣獻其可以去其否是以政平而不干民無爭心此借辭立義全非詩?而鄭箋泥此亦以和<pb n="12b"/>?為喻助祭諸侯有和順之?誤矣眉?以眉言?以髮言?以面言是三者皆?徵也解俱見南山有臺篇言廟中之人既皆能致其誠敬舉動得禮如此庶乎烈祖綏我湯孫以眉???之福至于無有疆竟也</hi>
約軧錯衡<hi>?陽韻?郎翻</hi>八鸞鶬鶬<hi>陽韻陸?/明本作鏘</hi>以假以享<hi>?陽韻?良翻</hi>我受命溥?<hi>?陽韻/資良翻</hi>自天降康<hi>陽/韻</hi>豐年穰穰<hi>陽韻</hi>來假<lb/>
來饗<hi>?陽韻?良翻</hi>降福無疆<hi>陽韻然賦也此章言今者之祭非偶  也實繇得人得天故使湯孫得盡其孝耳約軧二句解見采芑篇但鶬鶬彼作瑲瑲當從之軧衡以諸侯所乘之車言八鸞以諸侯所駕之馬言假通作徦至也享獻也歐陽修云以假以享者諸侯既至而助享也我指湯孫也劉公瑾云歌工導達主祭者之意自先祖之身而指主祭者則曰湯孫自主祭者之身而言則曰我曰予立言雖殊所指之人則<pb n="13a"/>一漙?文云大也?奉也繇我湯孫受天春命故溥天下之諸侯皆乘其車馬以來奉祭事也鄭云祭祀溥助我言得萬國之歡心也自從降下康安也?大熟而五?多有曰豐年穰穰?茂盛之貌解見執競篇孔云從天下平安之福故獲得豐年穰穰呂祖謙云言時和?豐祭禮得成所謂可以備物者也曹氏云得萬國之歡心以事其先王所謂得人也降康豐年所謂得天也來假來饗指烈祖言饗之為言嚮也歐陽修云上言以享者謂諸侯來助祭致享于神也下云來饗者謂神來至而歆饗也承上言湯孫之得人得天如此?乎烈祖之來至其坐來享其祭而下之以無界限之福也鄒忠?云那以管聲磬聲厥聲相?烈祖以申錫無疆??無疆降福無疆為節何商文之簡質乃爾</hi>　顧予烝嘗<hi>陽/韻</hi>湯孫之將<hi>?陽韻資良翻無賦也?佐云上既曰賚我思成矣曰綏我眉???  疆矣曰降福無疆矣此又曰顧我烝嘗何也?祖考<pb n="13b"/>雖享而孝孫之心未敢必其享也故又致其丁寧之意如此蘇轍云言其尚顧予烝嘗哉此湯孫之所奉也愚按此二語雖與那篇結語相同而意微有?彼重在孫之一字謂以一氣感通也此重在烝嘗二字謂我?烝嘗之禮相繼舉行其時時勤于祭祀如此當為烈祖之所鑒念也</hi>
　　烈祖四章一章四句二章章八句一章二句<hi>舊作一章</hi>
　　<hi>二十二句今按朱子分為四節?語意血?甚明故即依之以定章數  輔廣云那與烈祖皆祀成</hi>
　　<hi>湯之樂然那詩則?言樂聲至烈祖則及夫酒饌焉商人尚聲豈始作樂之時則歌那既祭而後歌</hi>
　　<hi>烈祖歟季本以為此必祭成湯而受釐降福之詩按此二?亦皆可通然果祭日所歌似不應有申</hi>
　　<hi>錫之語序則云祀中宗也朱子謂此詩未見其為祀中宗序但不欲連篇重出又以中宗商之賢君</hi>
<pb n="14a"/>
　　<hi>不欲遺之耳鄒亦云那烈祖兩篇結語皆曰湯孫之?其均為祀成湯明甚商家賢聖代作不止中</hi>
　　<hi>宗安知不皆有頌但正考父所得僅僅十二篇?至孔子?詩日乎</hi>
　?鳥高宗報上甲微也<hi>孔叢子論書篇云書曰維高宗報上甲微定公問曰此何</hi>
　<hi>謂也孔子對曰此謂親盡廟?有功而不及祖有?而不及宗故于每?之大嘗而報祭焉所以昭其功</hi>
　<hi>?也公曰先君僖公功?前行可以與于報乎孔子曰丘聞昔虞夏商周以帝王行此禮者則有矣自此</hi>
　<hi>以下未之知也魯語展禽云有虞氏禘?帝而祖顓頊郊堯而宗舜夏后氏禘?帝而祖顓頊郊鯀而宗</hi>
　<hi>禹商人禘舜而祖契郊?而宗湯周人禘嚳而郊稷祖文王而宗武王幕能帥顓頊者也有虞氏報焉杼</hi>
　<hi>能帥禹者也夏后氏報焉上甲微乃帥契者也商人報焉高圉大王能帥稷者也周人報焉几郊禘宗祖</hi>
<pb n="14b"/>
　<hi>報此五者國之典祀也按竹書夏帝茫三十三年商侯遷于殷帝泄十二年殷侯子亥賓于有易有易殺</hi>
　<hi>而放之十六年殷侯微以河伯之師伐有易殺其君綿臣至殷武丁十二年報祀上甲?沈約注云殷侯</hi>
　<hi>子亥賓于有易而淫焉有易之君綿臣殺而放之故殷上甲微假師于河伯以伐有易滅之遂殺其君綿</hi>
　<hi>臣中葉衰而上甲微復興故殷人報焉所以知此詩為報上甲微之樂歌者以宅殷土芒芒殷受命咸宜</hi>
　<hi>二語知之自契初封商魯連子云在大華之陽皇甫謐云今上雒商是也即今?西西安府之商州以地</hi>
　<hi>有商山故得商名契生昭明遷砥石事見世本其地不知所在昭明生相土遷商丘竹書載夏帝相十五</hi>
　<hi>年商侯相土作乘馬遂遷?商丘左傳所云陶唐氏之火正閼伯居商丘相土因之是也唐為宋州宋為</hi>
　<hi>睢陽郡在今為河南歸?府商丘縣季本云地稱商丘者其亦因契本封而以名丘歟相土生昌若昌若</hi>
<pb n="15a"/>
　<hi>生曹圉曹圉生?竹書載夏少康十一年使商侯冥治河至帝杼十三年商侯?死于河中間計三十四</hi>
　<hi>年魯語及祭法所謂?勤其官而水死者?生振竹書以為殷侯子亥?振名而子亥其字也實始遷殷</hi>
　<hi>計三十七年而為有易之君綿臣所殺國統??振生微字上甲乃殺綿臣而以殷興仍居殷地是則殷</hi>
　<hi>之遷雖在子亥而昌殷緒以基王業者乃在上甲故殷人報之也皇甫謐謂微字上甲其母以甲日生故</hi>
　<hi>也商家生子以日為名?自微始白虎通亦云殷道尚質故直以生日名子而譙周則謂死稱廟主曰甲</hi>
　<hi>?謂生稱其名死則以其生之名為廟主也于理或然微生報丁報丁生報乙報乙生報丙報丙生主壬</hi>
　<hi>主壬生主癸主癸生天乙是為成湯竹書載帝孔甲九年殷侯復歸于商丘上距微殺綿臣之?凡一百</hi>
　<hi>單三年不知所謂殷侯者何名也自歸商丘之後又二十五年則為桀在位之十五年實成湯為商侯之</hi>
<pb n="15b"/>
　<hi>元年?是復自商丘遷于亳書序謂自契至于成湯八遷湯始居亳從先王居作帝告釐沃今按所謂八</hi>
　<hi>遷者契始居商一也昭明居砥石二也相土居商丘三也?離商丘?河治水四也子亥遷殷五也孔甲</hi>
　<hi>之時復歸商丘六也及湯自商丘遷亳不過七遷耳然古今相傳皆謂偃師穀熟皆湯所都而景亳則湯</hi>
　<hi>會諸侯之處是謂三亳皇甫謐云蒙北亳也穀熟南亳也偃師西亳也蒙即景亳與穀熟相近果湯曾都</hi>
　<hi>二亳則信有八遷矣然二亳遷居之先後則經傳無文嚴粲謂湯自南亳遷西亳似為可信?三亳中南</hi>
　<hi>亳北亳相去甚近北亳在今商丘北五十里地有景山故謂之景亳南亳在今商丘東南四十五里竹書</hi>
　<hi>載湯于桀十五年遷亳又書二十八年昆吾氏伐商商會諸侯于景亳則知景亳實在商封?不然國既</hi>
　<hi>被伐何得越境以會諸侯乎水經注云闞駰曰湯都偃師皇甫謐以為考之事實學者失之如孟子之言</hi>
<pb n="16a"/>
　<hi>湯居亳與葛為鄰是即亳與葛比也湯地七十里葛又伯耳封域有限而寧陵去偃師八百里不得童子</hi>
　<hi>饋餉而為之耕今梁國自有二亳南亳在穀熟北亳在蒙非偃師也愚謂?陵與商丘接?皇甫解湯居</hi>
　<hi>亳之義是矣若謂湯未嘗都偃師則又不然以書序從先王居之文觀之先王孔安國以為指帝嚳也今</hi>
　<hi>按其書篇名曰帝告釐沃告當是通作嚳釐之言來?謂從帝嚳而來居于沃土云耳孔?非謬而水經</hi>
　<hi>注言帝嚳之墟在禹貢豫州河雒之間今河南偃師城西二十里尸鄉亭是也使湯不都偃師何得云從</hi>
　<hi>先王居又孔?達引中候格予命云天乙在亳東觀在雒鄭?亦云今河南偃師縣有湯亭地理志又謂</hi>
　<hi>尸鄉殷湯所都然則湯之居偃師明矣偃師乃周名以周武王克商偃息師徒于此其初名為西亳當是</hi>
　<hi>成湯命之湯之創業實始于亳故曰朕哉自亳後雖遷居嚳墟而不忘其所自始故亦呼之為亳耳三亳</hi>
<pb n="16b"/>
　<hi>惟亳為本名地在商丘故湯有天下尚仍商舊號若景亳則本名殷地在北蒙特以其近亳故曰景亳又</hi>
　<hi>曰北亳當上甲父子之世所謂遷于殷者即景亳也以竹書證之自成湯居亳之後?外丙仲壬太甲沃</hi>
　<hi>丁小庚小甲雍己大戊八君皆仍居亳至仲丁始遷于囂?外壬而河亶甲自囂遷于相繼之祖乙元年</hi>
　<hi>自相遷于耿二年圮于耿自耿遷于庇?祖辛開甲祖丁皆居庇及南庚二年遷于奄?陽甲而盤庚至</hi>
　<hi>十四年自奄遷于北蒙曰殷書盤庚篇所謂先王恪謹天命不常厥邑于今五邦者合囂相耿庇奄而言</hi>
　<hi>也自相以下疑皆在河北至盤庚始遷河南書所謂惟?河以民遷者史記惟言仲丁遷隞河亶甲居相</hi>
　<hi>祖乙遷邢與竹書小異然要之竹書為覈矣竹書稱北蒙曰殷于此始知殷之所在殷又名北亳故書序</hi>
　<hi>言盤庚五遷?治亳殷孔安國謂殷者亳之?名是也而後人皆言盤庚所遷在河南偃師誤矣湯在殷</hi>
<pb n="17a"/>
　<hi>以會諸侯而不都殷故不更國號盤庚遷都殷實上甲微舊蹟因而更號曰殷其後?小辛小乙以及武</hi>
　<hi>丁又傳四世至庚丁皆居殷及庚丁之子武乙始去殷遷河北也武丁修政行?天下咸驩殷道復興故</hi>
　<hi>于斯時追上甲?而復續之功而行報祭之禮斯則?鳥之詩之所為作故晰乎商殷變更之故則經傳</hi>
　<hi>史書若合符節古人重稽古之力矢豈誣乎又補傳謂殷之得名以?水按?文無?字乃濦水耳濦水</hi>
　<hi>今在河南開封府郾城縣與殷無?此不可信</hi>
天命?鳥降而生商<hi>陽韻</hi>宅殷土芒芒<hi>陽韻三代世表作殷社芒芒</hi>古<lb/>
帝命武湯<hi>陽韻</hi>正域彼四方<hi>陽/韻</hi>方命厥后<hi>有/韻</hi>奄有九有<hi>韻文選注作域氏賦也?鳥毛傳云鳦也春分?鳥降湯之先祖有娀  女簡狄配高辛氏帝帝率與之祈于郊禖<pb n="17b"/>而生契故本其為天所命以?鳥至而生焉孔?達云毛氏不信?緯以天無命鳥生人之理而月令仲春云是月也?鳥至之日以太牢祀于高禖天子親往則是以?鳥至日祈而得之也?鳥以春分而至氣候之常非天命之使生契但天之生契?令王有天下故本其欲為天所命以?鳥至而生焉記其祈福之時美其得天之命故?鳥之來非從天至而謂之降者重之若自天來然月令季春戴勝降于桑注謂言降者若始自天來重之故稱降也按?鳥生商其語近?而事甚無怪毛孔之?正矣乃詩緯含神霧則云契母有娀浴于?丘之水睇?鳥銜卵過而墜之契母得而吞之遂生契中候契握則云?鳥翔水遺卵流娀簡吞之生契封禮緯則云契姓子氏以其母吞鳦子而生紛紛語怪?相祖述總不外吞卵一?而甚且以契為無父娀非嚳妃如劉向列女傳曰契母簡狄者有娀氏之長女也當堯之時與其妹姊浴于?丘之水有?鳥銜卵過而墜之<pb n="18a"/>五色甚好簡狄與其妹姊競往取之簡狄得而含之誤而吞之遂生契焉王嘉拾遺記曰商之始也有神女簡狄遊于桑野見?鳥遺卵于地有五色文作八百字簡狄拾之貯以玉筐覆以朱紱夜夢神母謂之曰爾?此卵即生聖子以繼金?狄乃?卵一年而有娠經十四月而生契祚以八百?卵之文也雖遭旱厄後嗣興焉譙周則謂契生堯代舜始舉之必非嚳子以其父微故不著名羅泌闢之云世本大戴之書言昔帝嚳卜四妃之子皆有天下而稷之後為周周人既上推后稷為嚳子矣何所疑耶昔有娀氏有二女長曰柬逖次曰建庇柬逖為嚳次妃是為簡翟故屈原云簡翟在臺嚳何宜乙鳥致貽女何喜又云高辛之靈盛兮遭乙鳥而致貽夫古書之存者其言簡翟未嘗不及?嚳也若司馬遷王逸亦既以簡翟為嚳妃矣而一則曰三人行浴因吞墜卵一則曰侍帝嚳臺上嘉墜卵而吞之總無以異于?緯之?乃呂氏春秋更有異焉謂有娀氏有二佚女<pb n="18b"/>為之九成之臺飲食必以鼓帝令燕往視之鳴若謚隘二女愛而爭持之覆以玉筐少選發而視之燕遺二卵北飛遂不反善乎蘇洵之言曰史載簡狄吞卵生契為商始祖神?妖濫不亦甚乎使聖人而有異???也天地必?儲?陽之和積元氣之英以生又安用此微禽之卵哉燕墜卵于前取而吞之簡狄其喪心乎歐陽修亦云秦漢之間學者喜為異?謂高辛氏之妃陳鋒氏女感赤龍精而生堯簡狄吞鳦卵而生契姜嫄履大人?而生后稷高辛四妃其三皆以神異而生子?堯有盛?稷契後世皆王天下數百年學者喜為之稱述欲神其事故務為??也至帝摰無所稱故獨無?又蔡邕月令章句曰?鳥感陽而至其來主為孚乳蕃滋故重其至日因以用事契母簡狄?以?鳥至日有事高禖而生契焉故詩曰天命?鳥降而生商其?獨與毛傳合當漢之世而有能持正論如兩人者正不多得若?先生謂詩言契生于卵后稷人?者欲見其有天<pb n="19a"/>命精誠之意耳鬼神不能自成?人而生奈何無父而生乎?雖疑無父之?之非而未免惑于神怪感通之事未足稱達識也雖然以朱子之素持正論而猶以吞卵為可信?其他哉契為商開基之祖故謂生契為生商宅爾雅云居也商殷解俱見本篇小引下宅殷指上甲微也自微時已改稱殷侯其後世反于商丘乃復稱商侯耳土土地也芒通作荒爾雅云奄也毛以芒芒為大貌孔云左傳稱芒芒禹?畫為九州是芒芒為大貌也微既滅有易至帝不?三十五年復滅皮氏事見竹書則殷土地之大可知古朱子云猶昔也程子云天以形體言帝以主宰言武湯朱子云以其有武?號之也曹氏云書曰惟我商王布昭聖武長發曰武王載?有?秉鉞故此稱為武湯也正猶定也域?文云邦也陸燧云正域言四方之封域自我正之使人不得割據而紛擾也?光昇云維時夏桀昏虐諸侯不服相為侵亂湯始正之此商之王業所繇始也方即東西南北之四<pb n="19b"/>方厥后謂其方之諸侯也與書舜典篇班瑞于?后大禹謨篇禹乃會?后武成篇王若曰?后義同嚴粲云湯承帝之命乃隨其方以施命令于諸侯朱子云四方諸侯無不受命也愚按此以景亳之命言景亳即殷地自上甲微居殷而國始大其後湯復即其地以命諸侯而王業肇基?此故詩人詳述之非徒闡揚祖功亦以?美今日都殷之得地耳竹書載桀二十八年商會諸侯于景亳遂征韋取韋征顧取顧左昭四年楚子合諸侯于申椒舉言?楚子曰臣聞諸侯無歸禮以為歸今君始得諸侯其慎禮矣霸之濟否在此會也夏啟有釣臺之享商湯有景亳之命謂此命也奄?文云覆也大有餘也九有毛云九州也鄭云覆有九州為之主也孔云九有是同有天下之辭言分天下以為九分皆為己有也又楊慎云春秋命??人皇氏依山川土地之勢度為九州謂之九囿囿古文省作有易氏云殷人九州之制不見于經傳是以後世莫詳焉爾雅曰兩河間曰<pb n="20a"/>冀州河南曰豫州河西曰雝州漢南曰?州江南曰揚州濟河間曰?州濟東曰徐州燕曰幽州齊曰營州其九州之名與夫疆域所至與舜典異又與禹貢異後世皆莫得其?先儒以為殷制其?誠然繇今考之有舜之幽營徐而無舜之青梁并是青入于徐梁入于雍并入于冀也既分禹貢冀州之境而復舜之幽州又併青于徐而復舜之營州殷之九州燦然可考而其山川道里亦以類舉至周人則又分冀為并而併營于幽復禹之青州而省徐以入于青王制注云殷湯更制中國方三千里之界分為九州而建千七百七十三國</hi>
商之先后受命不殆<hi>?紙韻養里翻</hi>在武丁孫子<hi>紙韻</hi>武丁孫子<lb/>
武王靡不勝<hi>?蒸韻書蒸翻</hi>龍旂十乘<hi>蒸/韻</hi>大?是承<hi>蒸韻之賦也商  先后指上甲微也微為諸侯故但稱先后不稱先王以方命厥后例之可見殆?文云危也微父振為有易氏所<pb n="20b"/>殺國已危矣微能受天眷命以復舊物不至危殆故使湯得有所承藉以成一統之業至于今傳在武丁方且延及子後之孫孫後之子世數莫可限量皆先后微所貽也使爾時中?而不復續即湯且無繇以興而又何餘庥及于後人之有武丁名昭武丁其字也歌工于祖考之前直呼其字?古人之尚質如此武王謂湯也史記云湯曰吾甚武號曰武王勝?文云任也此又歸美于成湯之辭也凡?厚者流光?薄者流卑故曰君子之澤五世而斬夫澤斬而子孫不蒙其庥者則其精神力量至此而盡也商家之命延至武丁孫子未有窮期雖曰先后之垂裕亦繇成湯之豐功厚?足以堪之故曰武王靡不勝云靡不者對孫子而言龍旂二句指諸侯來助祭也周覲禮侯載龍旂交龍為旂一升一降升象其升朝?象其下復乃建之車上者今按此詩則商禮亦不異耳十乘者鄭云二王後八州之大國嚴云舉諸侯之尊者言之顧大韶云若作?諸侯解則不應止<pb n="21a"/>十乘也?本作饎?文云酒食也大?韓詩云大祭也承?文云奉也夫商祚尚且延及于武丁之孫子則當武丁之時諸侯誰敢不服從所以當時有建龍?者十乘來助殷祭以為諸侯之領袖?祭之時皆有事廟中以奉進其酒食焉假使王靈衰替安能得此故孟子曰自湯至于武丁賢聖之君六七作民之歸殷?矣?則難變也武丁朝諸侯有天下猶運之掌也</hi>　邦畿千里<hi>紙/韻</hi>維<hi>大學/作惟</hi>民所止<hi>紙韻</hi>
肇域彼四海<hi>?紙韻虎洧翻</hi>四海來假<hi>豐氏本作/遐後同</hi>來假祈祈<hi>支韻</hi>
景員<hi>古文作云</hi>維河<hi>歌韻陸?明/云或作何</hi>殷受命咸宜<hi>支韻</hi>百?是何<lb/>
<hi>歌韻左傳豐本俱作荷畿賦也此章言都殷之得地所以益追思上甲之功也  毛云疆也虞夏稱服殷周稱畿王氏云畿言其有界?服言其服王事邦畿天子之都也王制注云天子所居州界之名殷曰畿漢志殷周<pb n="21b"/>因井田而制軍賦地方一里為井井十為通通十為成成方十里成十為終終十為同同方百里同十為封封十為畿畿方千里封乃諸侯之大者天子所居則謂之畿所謂邦畿千里也必以千里為畿者見居重馭輕宅中圖大之意此指殷都而言止鄭云猶居也大學引此而先之曰君子無所不用其極即殷武篇所謂四方之極也肇通作??文云始開也爾雅以為始也四海海?之地也嚴云邦畿之?地方千里維是民之所安止也言民志定也京都諸夏之根本王畿之?人心安定則四海之大皆在統理之?湯本以四方為域今言始以四海為域者殷道中微侯國有畔者故疆土非先王之舊至高宗中興始復之也王肅云殷道衰四夷來侵至高宗然後以四海為境域也陳際泰云商世以兵起武湯之後而有武丁光復舊物祀夏配天中興之運若自彼手創之矣雖然武丁所以能此者先據山河之險沃野千里握勢重以臨諸侯故中興之業爛焉豈苟而<pb n="22a"/>已哉假通作徦?文云至也四海來假謂諸侯也即上章龍旂十乘大饎是承者是也祈通作跂方言云登也重言之者見下國非一也蘇轍云夫天子所居畿?千里自足以疆域四方四方諸侯?之以安故其至者祈祈其多也景山名即今殷所都也以殷武篇陟彼景山證之可見括地志云宋州比五十里大蒙城為景亳湯所盟地因景山而名寰宇記云景山在應天府楚丘縣北三十八里玉海云高四文今屬拱州按宋之應天府即今歸?府也府城東南有亳城即景亳也拱州今為睢州員朱子云與幅隕義同?言周也言景山四周皆大河也補傳云殷都帶河盤庚所謂惟?河以民遷是也輔廣云四周皆大河其形勢之盛而居之安如此愚?嘗綜商殷先後遷都之故而觀之先是仲康時遭后羿之亂命世子相出居商丘依邳侯及相即帝位元年居商而其時為商侯者相土也國既為帝所居則不能有其國而相土又有作乘馬之功故帝以前所居之商<pb n="22b"/>丘與之再傳而使?治河?于其職不能復居商丘竟以勤事死故又復遷殷此皆奉帝命而遷者也觀其前稱商侯後稱殷侯?帝憫?以死勤事故錄其後人而續封焉殷地負山帶河足以有為遷殷之後即能滅有易滅皮氏商業自是復興故展禽謂上甲微能帥契言其能率循契之功是也然則微之子孫即宜長守此地可矣而何為乎復遷嗟嗟殷于此時固有不得不遷者也其時帝孔甲即位廢豕韋遷劉累為諸侯者必皆蹙蹙不安而殷負方張之勢當尤為帝所忌故不得已而復歸于商丘亦姑以避禍耳至湯而勢又浸盛矣然僅能遷于亳未敢問及故封及夏臺既釋之後諸侯皆賓克有雒滅?勢日以大因是會諸侯于舊國而此時桀亦無如之何也然湯終不復遷者以載亳而興方規進取故不急急于遷都及王業已成則又從先王居而于偃師定鼎焉數傳而仲丁遷囂豈無故而去祖都哉當雍已之時商道衰微諸侯不至大戊在位七十五年殷<pb n="23a"/>復興諸侯歸之仲丁大戊子也意必大戊為之經?以囂當四方道里之中朝覲會同最為便利又滎陽在成?巖險之地依山避水故于此圖遷焉誠?計也然無如河決為患何自是而相而耿而庇而奄總受河之虐于是盤庚復遷殷其事載尚書中甚具遷殷之後武丁祖甲復興七傳至武乙徙河北為雷震死自是之後又復居殷迄紂亡乃在朝歌季本謂意必為離宮于此而居之?亂世之君所為耳殷受命咸宜統前後而?之也咸皆也宜所安也俱見?文自上甲微以殷興而能安受不殆之命成湯雖不都殷而曾會諸侯于此用能安受正域之命今盤庚遷殷傳至武丁復能安受四海來假之命故曰咸宜也百?汎言福之多也何?文云儋也徐鉉云即負何也殷土之?受命其相宜如此繼此以?百?是何端有可為武丁必者?祝願之辭也然實自上甲開其先如之何不報或問武丁都殷繇盤庚之遷而無祀盤庚樂歌何也盤庚世數未盡尚列祀<pb n="23b"/>于太廟自與上甲之?報祭者不同然商頌所傳僅五篇耳亦烏知非本有詩而後乃散軼乎</hi>
　　?鳥三章二章章七句一章八句<hi>舊皆作一章二十二句  序以</hi>
　　<hi>為祀高宗也然殷武之詩序亦曰祀高宗疑不應有兩詩故鄭?謂祀當為祫祫合也高宗崩始合</hi>
　　<hi>祭于契之廟歌是詩焉古者君喪三年既畢禘?其廟而後祫祭于太祖明年春禘??廟自此之</hi>
　　<hi>後五年而再殷祭一禘一祫春秋謂之大事按鄭據春秋之禮以解殷禮己不足信?其所援引者</hi>
　　<hi>率多附會不經楊氏已闢其有四妄矣朱子謂詩有武丁孫子之句故序得以為据雖未必然然必</hi>
　　<hi>是高宗以後之詩至其集傳但云此亦祭祀宗廟之樂而追?商人之所繇生以及其有天下之初</hi>
　　<hi>?不能知此詩所用之地也亦汎斯甚矣申培?則云此亦禘祀之詩其意?如春秋所云吉禘者</hi>
<pb n="24a"/>
　　<hi>此即喪畢之祭與鄭?言祫意同但其名異耳殷禮已亡孔子尚苦無徵誰能以意定之愚特因詩</hi>
　　<hi>中言商又言殷頗測其微指所在初疑為高宗祀盤庚而?諸書無所據不敢自信既而思高宗曾</hi>
　　<hi>報上甲微復參攷竹書則知興殷者實上甲與周家之公劉太王同功而此詩為報祭而作其立言</hi>
　　<hi>之意渙然可尋無復疑義因遂筆之又按上甲為湯之祖大禘追其祖之所自出則此詩及長發篇</hi>
　　<hi>次皆當居商頌之先而正考父較商頌于周大師乃以那為首何也湯為商室開基之祖四時有祭</hi>
　　<hi>上甲報于每?之大嘗及大禘之禮終王而一舉皆以義起者耳烏得先</hi>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩經世本古義卷三<lb/>
</p>
<p>
</p>
  </div>
</body>
</text>
</TEI>