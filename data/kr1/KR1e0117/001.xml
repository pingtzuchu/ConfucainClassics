<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋左傳小疏</head> <lb/>
    <p>
<pb n="1a"/>
欽定四庫全書<lb/>
　春秋左傳小疏<lb/>
　　　　　　　　　　　　　　?江沈彤撰<lb/>
?公元年經春王正月　書王正月乃列國史官記事<lb/>
之常法否則嫌於不?正朔矣周時月並改而此不去<lb/>
王春者春天時不可繫於王也然王在春下正上則時<lb/>
月亦兼統之古書法有如此者<lb/>
鄭伯克段於鄢　段固?大雋傑而以出奔共未見獲<lb/>
<pb n="1b"/>
故傳以如二君解之杜謂即得雋例誤<lb/>
傳不如早為之所　為之所謂居以可制之邑<lb/>
無使滋蔓　滋蔓喻居京<lb/>
如二君故曰克　非得雋而曰克故傳?解之趙子常<lb/>
以此為春秋特筆是也<lb/>
謂之鄭志　鄭伯志於克不志於殺若請制而即使居<lb/>
之則志於殺矣解據穀梁傳誤<lb/>
弔生不及哀　自始死及殯自啟及反哭皆主人所至<lb/>
<pb n="2a"/>
哀故哭踊無算否亦代哭不?聲此句主弔?言則所<lb/>
謂哀者指自啟至反哭時也弔?之禮凡有五節一啟<lb/>
殯而弔既夕云請啟期告於賓正義云使知而來赴弔<lb/>
下經遂云主人拜賓檀弓亦云君於大夫將?弔於?<lb/>
是也一祖而弔既夕云有司請祖期注云當以告賓下<lb/>
經遂云賓出主人送檀弓亦云君於大夫將?弔於朝<lb/>
是也<hi>檀弓所云弔於朝亦行於祖後</hi>一柩車將行而弔既夕云賓入者<lb/>
拜之正義云弔?之賓下經遂云乃行是也一哀次而<lb/>
<pb n="2b"/>
弔檀弓云君於大夫將?弔於哀次是也一反哭而弔<lb/>
既夕云乃反哭賓弔者升自西階曰如之何檀弓亦云<lb/>
周反哭而弔是也所以有此五節者或恩義有厚薄道<lb/>
路有?近事勢有順逆故早晚正變不必齊同然其在<lb/>
?時則一也今宰咺之來弔踰?期以月數矣故曰不<lb/>
及哀　顧氏杜解補正云不及哀謂不當既封反哭之<lb/>
時彤按檀弓疏論君於大夫將?弔於?朝哀次之義<lb/>
云君弔正禮當於殯?或於朝祖廟無門外君弔之禮<lb/>
<pb n="3a"/>
君來弔或晚有邂逅於哀次弔焉此明弔之正必於門<lb/>
?也又雜記云相趨也出?而退相揖也哀次而退相<lb/>
問也既封而退相見也反哭而退朋友虞祔而退夫弔<lb/>
賓於哀次已有隨分而退者是哀次之弔已緩況既封<lb/>
與反哭耶又既封反哭之弔當即相見朋友之未退者<lb/>
為之非必至是方來之賓也顧說未盡<lb/>
三年經春王二月　按考古圖載晉姜鼎銘曰維王九<lb/>
月博古圖載周仲偁父鼎銘曰維王五月敔敦銘曰維<lb/>
<pb n="3b"/>
王十月是每月皆書王也此惟春三月書王餘月可以<lb/>
例推必兼書王二月王三月者明商正改為二月夏正<lb/>
改為三月也此春秋文外之意?周公舊典則然<lb/>
傳王曰無之　無之約無怨與貳<lb/>
命以義夫　謂宣公立穆公之命出於義也正義誤<lb/>
商頌曰殷受命咸宜百?是荷其是之謂乎　引商頌<lb/>
美宣公與穆公也不及殤公且殤公亦非所謂百?是<lb/>
荷者解非<lb/>
<pb n="4a"/>
十一年傳而?能禋祀許乎　言子孫不能禋祀許所<lb/>
以決許公之將復奉社稷也<lb/>
不惟許國之為亦聊以固吾圉也　許國之為結吾子<lb/>
奉許叔聊以固吾圉結無滋他族偪處<lb/>
莊二十二年傳遇觀之否　此與哀九年趙鞅卜救鄭<lb/>
遇水適火一例之亦適也洪氏容齋三筆訓為變按繫<lb/>
詞云唯變所適是變而後有所之也之字自包訓變義<lb/>
而以變為之字正訓則非<lb/>
<pb n="4b"/>
二十八年傳臧孫辰告糴於齊禮也　按周禮大司徒<lb/>
職大荒大札則令邦國移民通財小行人職若國凶荒<lb/>
則令賙委之不聞有告糴之禮也外傳稱為古制其始<lb/>
於西周之衰乎<hi>逸周書糴匡篇云大荒卿參告糴?亦記哀周之制</hi>
閔元年傳天子曰兆民諸侯曰萬民　天子曰兆民若<lb/>
尚書?刑所稱兆民賴之是也諸侯曰萬民若魯頌閟<lb/>
?之美僖公曰萬民是若是也但盤庚云汝萬民乃不<lb/>
生生則天子亦有稱萬民者周禮疏云兆民據天下而<lb/>
<pb n="5a"/>
言萬民據畿?而言也<lb/>
二年傳尨涼　?定宁云說文引作牻?云牻白黑雜<lb/>
毛牛?牻牛也古文省少或借涼為?彤按廣韻云?<lb/>
牻牛駁色?說文脫二字牻?謂牻服色駁也否則冬<lb/>
與金玦皆有義而牻獨無乎上文偏衣即牻服?分織<lb/>
牻牛白黑毛為之下所謂奇無常也<lb/>
僖二年傳冀之既病則亦惟君故　?稱虞之能報?<lb/>
雪恥以引起己之請罪於虢使假道之言易入解云稱<lb/>
<pb n="5b"/>
其?誤<lb/>
十一年傳賜晉侯命受玉惰　命謂策命周禮?史職<lb/>
凡命諸侯及孤卿大夫則策命之典命云侯伯七命玉<lb/>
謂命圭古禮諸侯薨還圭<hi>見白虎通崩薨篇</hi>策命新君仍賜之<lb/>
十二年傳有天子之二守國?在　王制曰次國三卿<lb/>
二卿命於天子一卿命於其君正義云次國侯伯也齊<lb/>
侯爵故二卿命於天子命於天子者皆謂上卿命於其<lb/>
君者謂之下卿<lb/>
<pb n="6a"/>
十五年傳涉河侯車敗　此五字正卜人之言乃明所<lb/>
以吉之義也當從杜解顧說非<lb/>
三敗及韓　正義謂晉之車乘三度與秦戰而敗壞是<lb/>
也顧依劉光伯說非<lb/>
姪其從姑解離為震妹於火為姑　火當作兌<lb/>
二十三年傳而享其生?　楚語觀射父云能知四時<lb/>
之生韋昭云生嘉穀韭卵之屬漢書郊祀志云神降之<lb/>
嘉生應劭云嘉穀也此生字當亦謂穀不如正義所云<lb/>
<pb n="6b"/>
也尚書克綏先生之?永底烝民之生亦以生與?對<lb/>
言<lb/>
二十四年傳故糾合宗族於成周而作詩曰　作下當<lb/>
有樂字其字<lb/>
三十一年傳禮不卜常祀　謂常祀必以時祀不更卜<lb/>
祀之吉凶經下疏以為不卜日誤<lb/>
三十二年傳勤而無所必有悖心　無所無以自處謂<lb/>
徙勞無功悖背上命謂舍鄭他圖定宇云襲鄭不能而<lb/>
<pb n="7a"/>
生滅滑之心是也<lb/>
文元年先王之正時也履端於始舉正於中歸餘於終<lb/>
　周書周月篇云敬授人時巡狩祭享猶自夏焉夫閏<lb/>
以正時時以作事則此所謂時乃夏時也始中終即每<lb/>
時而言履端於始謂測算斗建以紀啟閉在四孟月也<lb/>
淮南天文訓稱斗杓正月建寅月從左行十二辰以?<lb/>
家實測追溯之周與漢固同建也舉正於中謂?象日<lb/>
景中星以紀分至在四仲月也按隋?志堯時冬至日<lb/>
<pb n="7b"/>
躔危唐?志云躔?宋天文志西周以前冬至日躔女<lb/>
元?志謂堯時冬至日在女?之交皆在正北之位冬<lb/>
至在正北則夏至在正南春秋分在正東正西可知故<lb/>
指其所在之位而稱為正也杜解舉中氣以正月則以<lb/>
正為月以中為氣文義不可通矣歸餘於終謂積氣朔<lb/>
餘日以置閏在四季月也周禮太史職閏月詔王居門<lb/>
終月疏云明堂路寢及宗廟皆有五室十二堂四門十<lb/>
二月聽朔於十二堂閏月各於時之門是周本於四季<lb/>
<pb n="8a"/>
月置閏也經傳所書閏月皆不得其月惟昭二十年閏<lb/>
八月於夏時適為閏六月此偶合耳<lb/>
歸餘於終事則不悖　凡作事必順時序閏每時季月<lb/>
則畢所未及作者不至過時故曰不悖若閏在?末則<lb/>
過時而悖者有矣<lb/>
十六年傳使帥甸攻而殺之解帥甸郊甸之帥　郊當<lb/>
作邦周禮天官三曰邦甸之賦本亦誤邦為郊正義謂<lb/>
杜舉類言之乃為之辭也<lb/>
<pb n="8b"/>
宣六年傳使疾其民以盈其貫　疾害也若酒誥厥心<lb/>
疾很之疾疾其民謂重民賦役也貫劉光伯謂如物在<lb/>
繩索之貫也<hi>定宇云韓非子亦有滿貫之云劉說是</hi>?上數戰則賦役必<lb/>
重而害民之惡遂如物之滿於繩索矣杜云為民所疾<lb/>
又云貫猶習也恐於文意隔閡<lb/>
十二年傳其君之戎分為二廣廣有一卒卒偏之兩<hi>闕</hi>
<pb n="9a"/>
</p>
<p>
<pb n="10a"/>
</p>
<p>
<pb n="11a"/>
</p>
<p>
<pb n="12a"/>
</p>
<p>
<pb n="13a"/>
　<lb/>
　<lb/>
　<lb/>
　<lb/>
　<lb/>
　　　　　　　　　　　　　　　　　<hi>以上原闕四葉八行</hi>
髮而後結為紒其他則亦如幓頭之制耳屈布為崇巾<lb/>
著於顙上此制直始於漢古者有冠無巾<hi>本後漢輿服志</hi>寧有<lb/>
<pb n="13b"/>
婦人之顙而獨著巾者然則三說之得失皆可知矣婦<lb/>
人弔服詳見檀弓記注<lb/>
九年傳使伯氏司里　解司里里宰正義云此言司城<lb/>
?之民若今城?之坊里也里必有長不知其官之名<lb/>
周禮有里宰故以宰言之非是郊外二十五家之長按<lb/>
宋當以百?為里里長當名里尹雜記里尹主之註云<lb/>
里尹閭胥里宰之屬王度記曰百?為里里一尹其?<lb/>
如庶人在官者正義云按周禮六鄉之?二十五家為<lb/>
<pb n="14a"/>
閭閭置一胥中士也六遂之?二十五家為里里置一<lb/>
宰下士也?錄云王度記似齊宣王時淳于?等所說<lb/>
也又按撰考云古者七十二家為里洛誥傳云古者八<lb/>
家為鄰三鄰為朋三朋為里鄭云?虞夏時制也其百<lb/>
?為里未知何代或云殷制彤謂百?為里如周侯國<lb/>
之遂之?里尹如?長?長為下士<hi>詳余周官?田考</hi>里尹之<lb/>
?如庶人在官者即孟子王制所謂下士與庶人在官<lb/>
者同?也孟子王制多周所沿夏商之制則殷制之云<lb/>
<pb n="14b"/>
當然故知宋以百?為里而里長名里尹也但城?郊<lb/>
外之同異則無從考耳<lb/>
十三年傳小人農力以事其上　陳少章云宋本農作<lb/>
展當從之<hi>唐石經初刻作展後改農</hi>
先王卜征五年　此?楚先王之故事因楚子伐鄭不<lb/>
利在不能修?故援此立說卜征謂卜伐國尊楚故以<lb/>
上伐下之名歸之註云巡狩似與本事無干<hi>廷芳按以十八年楚康王告子庚語參之則小疏良是</hi>
<pb n="15a"/>
十四年傳若困民之主匱神乏祀　主當作生乏當作<lb/>
之<lb/>
十八年傳天道多在西北　解云?在豕韋疏云豕韋<lb/>
一名娵訾按說文韋相背也?舛口聲獸皮之韋可以<lb/>
束枉戾相韋背故借以為皮韋彤謂室壁二宿合為娵<lb/>
訾當屬豕之亥次而其形兩兩相背故亦名豕韋也<lb/>
十七年傳唯卿為大夫　王制曰諸侯之上大夫卿故<lb/>
晏子言唯卿乃得稱大夫而行大夫之禮耳王肅云謂<lb/>
<pb n="15b"/>
諸侯之卿當天子之大夫<hi>見雜記疏</hi>周無是制也<lb/>
二十一年傳軌度其信可明?也　謂上所行之軌?<lb/>
自度有實可明驗諸人而無不慊也<lb/>
夏書曰念?在?釋?在?名言?在?允出?在?<lb/>
惟帝念功將謂由己壹也信由己壹而後功可念也<lb/>
八?字?注下功字釋則不念允出則未及名言皆預<lb/>
形帝念意功謂治人之功由己壹謂帝所以如是念之<lb/>
者由其人之能誠壹也末句?歎以結之所以勸季孫<lb/>
<pb n="16a"/>
之有功<lb/>
二十四年傳樂?君子註云言君子樂美其道　?詩<lb/>
作只箋云只之言是也字與訓俱當從彼<lb/>
二十二年傳令倍其賦　按周禮大司徒子男之地王<lb/>
食者四之一康成注小司徒謂畿?采地其稅皆入四<lb/>
之一於王從子男例推也然則侯國采地之入稅當亦<lb/>
如之倍其賦者入其賦之半也疏謂當以三分之二入<lb/>
公誤以司?之賞地為采地矣<lb/>
<pb n="16b"/>
二十四年經秋七月甲子朔日有食之既八月癸巳朔<lb/>
日有食之　孔氏正義據劉歆三統?以為前月日食<lb/>
既而後月又食於推步之術必無是理?古書磨滅致<lb/>
有錯誤其說當矣而二事孰誤則未之決案極西湯若<lb/>
望古今交食考云魯春秋用周正七月乃夏正建寅之<lb/>
五月也今以法考之是月甲子日未正二刻定朔申初<lb/>
初刻十八分食甚實交周午?星三度二十二分二十<lb/>
秒實距度一十七分三十二秒因在?道北減氣差一<lb/>
<pb n="17a"/>
十六分一十二秒得視距一分二十秒應見全食且本<lb/>
月徑大於日徑掩太陽邊周有奇經稱食既正與法密<lb/>
合由是觀之其誤在八月朔之食也<lb/>
二十五年傳賦車兵徒兵　杜云車兵甲士徒兵步卒<lb/>
孔云知非兵器者上云數甲兵下云甲楯之數故知此<lb/>
兵謂人也?以謂兵器則嫌於上下重?矣按發首言<lb/>
使庀賦數甲兵則子木使蒍掩之事自書土田至甲揗<lb/>
之數則蒍掩受命庀賦數甲兵之事固相須成文也至<lb/>
<pb n="17b"/>
兵與甲楯明屬異器又何嫌重?乎劉炫云兵者戰器<lb/>
車上甲士與步卒所執兵各異也司兵掌五兵鄭?云<lb/>
五兵戈殳?酋矛夷矛又曰軍事建車之五兵鄭?云<lb/>
車之五兵鄭司農所云者是也步卒之五兵無夷矛而<lb/>
有弓矢孔附載其說當定從之<lb/>
或据顧氏日知錄謂執兵者之稱兵自秦漢始三代以<lb/>
上無之凡杜之以士卒解兵者皆非也此又不然?五<lb/>
年諸侯之師敗鄭徒兵襄元年敗其徒兵於洧上本文<lb/>
<pb n="18a"/>
明以敗為言將亦謂之非士卒耶此等宜各據文意為<lb/>
斷<lb/>
二十六年傳享子展賜之先路三命之服先八邑賜子<lb/>
?次路再命之服先六邑　按王制次國三卿二卿命<lb/>
於天子此享時賜三命之服?先得請於王而以享命<lb/>
之也又周禮大宗伯再命受服三命受位此三命賜服<lb/>
者兼之也<hi>詳通典職官之秩品篇</hi>又按典命伯之卿三命大夫再<lb/>
命子?已立為卿而再命者?其位在四踰數非法鄭<lb/>
<pb n="18b"/>
伯不敢聞於王而仍以大夫之爵請也註疏皆未及八<lb/>
邑六邑其數少乃司?所云賞地非采邑之加田疏亦<lb/>
誤<lb/>
二十七年傳食言者不病　不病言豈不病也莫之與<lb/>
故病<lb/>
又不及是　言亦不必計及於是是謂致死倍楚正義<lb/>
非<lb/>
吾庸多矣　庸止訓用與成十八年吾庸多矣同言楚<lb/>
<pb n="19a"/>
不信而吾信吾用此多於楚矣杜解庸為功何功之有<lb/>
二十九年傳季武子取卞傳公冶問璽書追而與之<lb/>
璽說文作璽云王者印也所以主土?土爾聲又曰籀<lb/>
文作璽彤謂??土以其主土璽從玉以其刻於玉各<lb/>
有取義然在古則皆尊卑共之故大夫而亦有璽也說<lb/>
文但云王者印只據秦漢言耳又大夫食邑者亦主土<lb/>
則大夫之璽亦可作璽<lb/>
三十年傳與之田使為君復陶以為絳縣師　按周禮<lb/>
<pb n="19b"/>
官?自食邑者外無大小皆收公田之穀分給之故廩<lb/>
人掌九穀之數以待國之匪頒賙賜稍食匪頒中?居<lb/>
大半焉<hi>詳余周官?田考</hi>春秋時若管子大匡篇桓公賦?以<lb/>
粟昭元年秦楚二公子同食百人之餼皆仍給以穀也<lb/>
此趙孟之於絳縣老人雖使為小官而亦與之田矣晉<lb/>
語所謂士食田?兼此二法戰國時之?或一官而半<lb/>
田半穀商子境?篇云爵五大夫有賜邑三百家賜稅<lb/>
三百家言田稅言穀也皆不盡如周官本制<lb/>
<pb n="20a"/>
昭元年傳以什共車必克困諸阨又克　共如字讀謂<lb/>
彼以什徒共當一車必克困此車於阨又必克皆承上<lb/>
而言以明欲去車為卒之故解誤<lb/>
兩於前伍於後?為右角參為左角偏為前拒　正義<lb/>
曰服?引司馬法云五十乘為兩百二十乘為伍八十<lb/>
一乘為專二十九乘為參二十五乘為偏其名與人數<lb/>
不可得知按服說有脫誤百二十下當有五字八十一<lb/>
當為百字二十九當為七十五?二十五乘為偏二其<lb/>
<pb n="20b"/>
偏為兩然則三其偏為參五其偏為伍而四其偏為專<lb/>
矣三其偏故七十五也四其偏故百也五其偏故百二<lb/>
十五也百乘名專者廣韻云專單也一言曰百兩言曰<lb/>
一百是百雖成數亦單數也故百乘為專也其人數則<lb/>
一乘百人總三百七十五乘適三萬七千五百人是三<lb/>
軍之數也以每五乘三百七十五人為三伍計之甲士<lb/>
當二百二十五伍卒當五千四百伍凡去二萬八千一<lb/>
百二十五人餘九千三百七十五人則將重車也<lb/>
<pb n="21a"/>
二年傳觀書於太史氏見易象與魯春秋曰周禮盡在<lb/>
魯矣　易謂周易穆子之生也莊叔以周易筮之<hi>見昭五年</hi>
明魯有周易也象謂六官所布於邦國者若治象教象<lb/>
之類?布治布教則必并其象而布之桓僖廟災命藏<lb/>
象曰舊章不可忘<hi>見哀三年</hi>明魯有所布之象也魯春秋謂<lb/>
據舊典禮經所記之史五十凡謂之禮經?易者占人<lb/>
簭人所以辨吉凶象者六官所縣於象魏此皆周之禮<lb/>
也魯春秋遵五十凡為之亦周禮所在故曰周禮盡在<lb/>
<pb n="21b"/>
魯也此周禮非書名<lb/>
吾乃今知周公之?與周之所以王也　易爻辭多周<lb/>
公作<hi>詳見余易爻辭辨</hi>六官之象魯春秋所據之禮經皆周公<lb/>
所定<hi>五十凡雖不皆周公之舊然變易者少</hi>故曰周公之?以三者頒諸<lb/>
邦國使玩辭占卦以趨吉避凶修治教等法以治其國<lb/>
守五十凡以記事昭勸戒是周公之所以臨天下者也<lb/>
畏大國也猶有所易是以亂作　猶有所易先明齊意<lb/>
非正言改易禮制作如周禮司士作六軍之士之作使<lb/>
<pb n="22a"/>
也亂作謂送女不使公族大夫而使上大夫失送從逆<lb/>
班之制也明齊已踰禮晉不當嫌無宇非卿解以為執<lb/>
辱無宇則少姜敢指斥晉侯乎且亦非所以為之請矣<lb/>
廷芳按少姜四語辨而婉信為有辭<lb/>
三年傳足以昭禮命事謀闕而已　禮必有事事恐有<lb/>
闕命事謂告所有事也謀闕謂計慮使無闕也三者皆<lb/>
總上朝聘?盟弔?言解非<lb/>
其相胡公　胡公為周公始封陳之祖則相乃祖字之<lb/>
<pb n="22b"/>
誤正義末云今定本相作祖是也其說與服說並誤箕<lb/>
伯與胡公六人傳只平數之<lb/>
則使宅人反之　此下當脫鄰人辭室一句下文違卜<lb/>
不詳等語乃喻使勿辭也晏子語亦有脫文或且字為<lb/>
曰字之誤<lb/>
為其復取之之故　傳者即宣子為伯石請州預釋七<lb/>
年復州取州之故非宣子懸度也為當如字讀解與音<lb/>
並誤<lb/>
<pb n="23a"/>
四年傳鄭子?作丘賦　服?以為一丘之田出一馬<lb/>
三牛復古法彤謂既云作則非復古況又國人謗其為<lb/>
蠆尾渾罕譏其作法於貪乎但杜解如魯之田賦則病<lb/>
民已甚子?安得自謂為善而引禮義不愆之詩?其<lb/>
賦視古法稍加以濟國用若魯丘甲之類耳<lb/>
七年傳盜所?器　當作?所盜器觀杜解可見<lb/>
曰我先君共王　曰發語辭<lb/>
七年傳日月之?是謂辰　不曰日月所?而曰日月<lb/>
<pb n="23b"/>
之?者曰所主次言曰之主?言也主?言故謂之辰<lb/>
正義曰辰時也言日月聚?有時也廷芳按堯典?象<lb/>
日月星辰洪範四曰星辰大宗伯以實柴祀日月星辰<lb/>
馮相氏掌十有二辰之位其所謂辰者皆十二次也故<lb/>
孔鄭以日月所?訓之若?征辰弗集於房房即次也<lb/>
而辰又主次為訓則文字重?矣此斷宜易以文伯本<lb/>
語也僖五年龍尾伏辰杜解亦用文伯本語但其所以<lb/>
用之者有異耳<lb/>
<pb n="24a"/>
十三年傳無為為善矣　無為無助也言無人助我為<lb/>
善矣正義非<lb/>
二十五年傳此之謂不能庸先君之廟　先君謂襄公<lb/>
不能庸禮指萬者二八言?典祀之豐於昵舊矣萬者<lb/>
止二八而其?萬於季氏則尤一時非常之失禮也故<lb/>
臧孫譏切之<lb/>
二十六年傳苑子之御曰視下顧　視下句?顧者記<lb/>
御者言時既視苑子又視林雍之足也<lb/>
<pb n="24b"/>
定十五年經九月丁巳?我君定公雨不克?戊午日<lb/>
下昃乃克?辛巳?定姒　李文貞云春秋閏月紀事<lb/>
有矣不書?上月也失禮則書不告月及?齊景公是<lb/>
也?景公何以為失禮喪以年斷者不以閏數諸侯五<lb/>
月而?齊侯卒以九月?以閏月是數閏也故以失禮<lb/>
書?定姒閏九月也而不書則妾母之喪得以閏數矣<lb/>
<hi>見春秋隨筆</hi>彤按儀禮喪服云庶子為父後者為其母緦傳<lb/>
曰與尊者為一體不敢服其私親也註云君卒庶子為<lb/>
<pb n="25a"/>
母大功疏云今庶子承重故緦是嗣君及公子於妾母<lb/>
之喪皆不以年斷故得數閏月也但以定姒為妾乃從<lb/>
公羊傳若據左氏則實是夫人為哀公嫡母喪不得數<lb/>
閏經宜書閏月而辛巳上有脫文矣<lb/>
哀三年傳命藏象魏　此象魏當作魏象謂魏之象也<lb/>
因上象魏而誤倒耳象可藏魏豈可藏乎下文舊章正<lb/>
專指象而言<lb/>
十四年傳叔孫氏之車子鉏商獲麟解車子微者鉏商<lb/>
<pb n="25b"/>
名　按孔子家語辨物篇叔孫氏之車士曰子鉏商采<lb/>
薪於大野獲麟焉王肅注車士將車者<hi>將近刻作持誤</hi>子姓鉏<lb/>
商名是傳於車下脫士字也周制將重車者二十五人<lb/>
二十四人為卒一人則士故謂之車士猶將兵車者七<lb/>
十五人七十二人為卒三人為軍士也<lb/>
　<lb/>
　<lb/>
　春秋左傳小疏<lb/>
</p>
<p>
</p>
  </div>
</body>
</text>
</TEI>