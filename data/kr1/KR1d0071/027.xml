<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十七</head> <lb/>
    <p>
<pb n="1a"/>
欽定四庫全書<lb/>
　禮記述註卷二十七<lb/>
　　　　　　　　　　　安溪　李光坡　撰<lb/>
　　大學第四十二<lb/>
　　　坡謂此記註疏不言作者姓名朱子以為出於<lb/>
　　　?氏之門?以記中引語而稱曾子乃弟子之<lb/>
　　　尊師然也然古作者多自稱著如公羊傳每自<lb/>
　　　稱子公羊子曰司馬史記每自稱太史公曰則<lb/>
<pb n="1b"/>
　　　此記或?子自筆未可知也又記詳?藏身之<lb/>
　　　恕絜矩之道必本於忠信以得與曾子一貫忠<lb/>
　　　恕之?語合若符則其為曾氏之宗傳無惑焉<lb/>
　　　朱子章句<lb/>
　　冠義第四十三<lb/>
　　　疏曰冠禮起早晚書傳無正文世本云?帝造<lb/>
　　　旃冕是冕起於?帝也?帝以前以羽皮為冠<lb/>
　　　以後乃用布帛其冠之年天子諸侯皆十二大<lb/>
<pb n="2a"/>
　　　夫無文案?服大夫為昆弟之長殤大夫?為<lb/>
　　　昆長殤則不二十始冠也其士則二十而冠也<lb/>
　　　天子之子亦早冠祭法云王下祭殤五若不早<lb/>
　　　冠何因有五等之殤諸侯之子皆二十冠檀弓<lb/>
　　　云君之適長殤及大夫之適長殤是也　呂氏<lb/>
　　　曰冠昏射鄉燕聘天下之?禮也儀禮所載謂<lb/>
　　　之禮者禮之經也禮記所載謂之義者皆舉其<lb/>
　　　經之節文以述其制作之義也<lb/>
<pb n="2b"/>
凡人之所以為人者禮義也禮義之始在於正容體齊<lb/>
?色順辭令容體正顏色齊辭令順而後禮義備以正<lb/>
君臣親父子和長幼君臣正父子親長幼和而後禮義<lb/>
立故冠而后服備服備而后容體正顏色齊辭令順故<lb/>
曰冠者禮之始也是故古者聖王重冠<lb/>
　註曰言服未備者未可求以三始也童子之服采衣<lb/>
　紒　方氏曰容體欲其可度故曰正顏色欲其可觀<lb/>
　故曰齊辭令欲其可從故曰順<lb/>
<pb n="3a"/>
古者冠禮筮日筮賓所以敬冠事敬冠事所以重禮重<lb/>
禮所以為國本也<lb/>
　註曰國以禮為本　呂氏曰禮重則人道立此國之<lb/>
　所以為國也故曰為國本<lb/>
故冠於阼以著代也醮於客位三加彌尊加有成也已<lb/>
冠而字之成人之道也<lb/>
　呂氏曰主人升立於序端西面贊者筵於東序少北<lb/>
　西面將冠者即筵而冠是位與主人同在阼也父老<lb/>
<pb n="3b"/>
　則傳之子所以著其傳付之意也酌而無酬酢曰醮<lb/>
　醮於?西南面賓位也以禮賓之禮禮其子所以為<lb/>
　成人敬也始加緇布冠再加皮弁次加爵弁三加而<lb/>
　服彌尊亦所以為成人敬也冠於阼醮於客位者適<lb/>
　子也若?子則冠於房外南面遂醮焉所以異者不<lb/>
　著代也古者童子雖貴名之而已冠而後賓字之以<lb/>
　成人之道故敬其名也<lb/>
見於母母拜之見於兄弟兄弟拜之成人而與為禮也<lb/>
<pb n="4a"/>
?冠?端奠摯於君遂以摯見於鄉大夫鄉先生以成<lb/>
人見也<lb/>
　疏曰案儀禮廟中冠子以酒脯奠廟訖子持所奠酒<lb/>
　脯以見於母母拜其酒脯重從奠者處來故拜之非<lb/>
　拜子也今唐禮母見子但起立不拜　坡謂疏?善<lb/>
　矣亦似未盡?詳儀禮母拜受三字?拜者為受脯<lb/>
　拜非拜子也亦非重從廟來如下篇舅受婦笲棗栗<lb/>
　答拜亦是拜婦乎凡婦人俠拜如?見婦母亦婦母<lb/>
<pb n="4b"/>
　先一拜亦是拜?乎記者讀滑不詳拜受二字不訖<lb/>
　俠拜之節?錯經意而?者愈失之註疏不可容易<lb/>
　讀豈不信乎<lb/>
成人之者將責成人禮焉也責成人禮焉者將責為人<lb/>
子為人弟為人臣為人少者之禮行焉將責四者之行<lb/>
於人其禮可不重與故孝弟忠順之行立而后可以為<lb/>
人可以為人而后可以治人也故聖王重禮故曰冠者<lb/>
禮之始也嘉事之重者也是故古者重冠重冠故行之<lb/>
<pb n="5a"/>
於廟行之於廟者所以尊重事尊重事而不敢擅重事<lb/>
所以自卑而尊先祖也<lb/>
　呂氏曰所謂成人者非謂四體膚革異於童稚也必<lb/>
　知人倫之備焉親親貴貴長長不失其序之謂備此<lb/>
　所以為人子為人弟為人臣為人少者之禮行孝弟<lb/>
　忠順之行立也有諸己然後可以責諸人故成人然<lb/>
　後可以治人也古者重事必行之廟中昏禮納采至<lb/>
　親迎皆主人筵几於廟聘禮君親拜迎於大門之外<lb/>
<pb n="5b"/>
　而廟受爵有德?有功君親策命於廟?禮??則<lb/>
　朝廟皆所以示有所尊而不敢專也<lb/>
　　?義第四十四<lb/>
　　　疏曰謂之?者娶妻之禮以?為期因名焉必<lb/>
　　　以昏者取陽??來之義<lb/>
?禮者將合二姓之好上以事宗廟而下以繼後世也<lb/>
故君子重之是以?禮納采問名納吉納徵請期皆主<lb/>
人筵几於廟而拜迎於門外入揖讓而升聽命於廟所<lb/>
<pb n="6a"/>
以敬慎重正?禮也<lb/>
　疏曰主人謂女父母設筵几於禰廟　方氏曰納采<lb/>
　者納鴈以為采擇之禮也問名者問女生之母名氏<lb/>
　也納吉者得吉卜而納之也納徵者納幣以為昏姻<lb/>
　之證也請期者請昏姻之期日也納采問名此二禮<lb/>
　一使而兼行之納徵無鴈以有幣其餘皆用鴈<lb/>
父親醮子而命之迎男先於女也子承命以迎主人筵<lb/>
几於廟而拜迎於門外?執鴈入揖讓升堂再拜奠鴈<lb/>
<pb n="6b"/>
?親受之於父母也降出御婦車而婿授綏御輪三周<lb/>
先俟於門外婦至?揖婦以入共牢而食合?而酳所<lb/>
以合體同尊卑以親之也<lb/>
　疏曰共牢而食者同食一牲不異牲也合?而酳者<lb/>
　以一瓠分為兩瓠謂之??與婦各執一片以酳酳<lb/>
　演也謂食畢飲酒演安其氣也　坡謂用鴈儀禮中<lb/>
　載朱子?以為亦攝盛之意則其餘取義?之可也<lb/>
　此?升堂奠鴈與誰為禮皆未?出案儀禮賓升北<lb/>
<pb n="7a"/>
　面奠鴈再拜稽首鄭註云此時當在房外當楣北面<lb/>
　主人不答明主為授女耳似以此鴈為?見女之摯<lb/>
　而郊特牲所云執摯以相見指此節也<lb/>
敬慎重正而后親之禮之大體而所以成男女之?而<lb/>
立夫婦之義也男女有?而后夫婦有義夫婦有義而<lb/>
后父子有親父子有親而后君臣有正故曰?禮者禮<lb/>
之本也夫禮始於冠本於?重於喪祭尊於朝聘和於<lb/>
鄉射此禮之大體也<lb/>
<pb n="7b"/>
　註曰言子受氣性純則孝孝則忠也　疏曰昏姻得<lb/>
　所則受氣純和生子必孝事君必忠<lb/>
夙興婦沐浴以俟見質明贊見婦於舅姑婦執笲棗栗<lb/>
段脩以見贊醴婦婦祭脯醢祭醴成婦禮也舅姑入室<lb/>
婦以特豚饋明婦順也<lb/>
　集?曰質明昏禮之次日正明之時也贊相禮之人<lb/>
　也笲竹器而衣者緇被纁裡士昏禮舅坐於阼階西<lb/>
　面姑坐於房外南面婦執笲棗栗進東面拜奠於舅<lb/>
<pb n="8a"/>
　席又執段脩北面拜奠於姑席是也贊醴婦者婦席<lb/>
　於?牖間贊者酌醴席前北面婦於席西東面拜受<lb/>
　贊者西階上北面拜送又拜薦脯醢婦升席左執觶<lb/>
　右祭脯醢訖以柶祭醴三是祭脯醢祭醴者所以成<lb/>
　其為婦之禮也舅姑入於室婦盥饋特豚合升而分<lb/>
　載之右胖載之舅?左胖載之姑?無魚腊無稷舅<lb/>
　姑並席於?東面其饌各以南為上此明其為婦之<lb/>
　孝順也<lb/>
<pb n="8b"/>
厥明舅姑共饗婦以一獻之禮奠酬舅姑先降自西階<lb/>
婦降自阼階以著代也<lb/>
　註曰降者各還其燕寢婦見及饋享於適寢昏禮不<lb/>
　言厥明此言之者容大夫以上禮多或異日　疏曰<lb/>
　若士婦見舅姑之日即舅姑饗婦不待厥明也以鄉<lb/>
　飲酒禮約之婦席在室外?之西舅酌酒於阼階獻<lb/>
　婦婦西階上拜受即席祭薦祭酒畢於西階上北面<lb/>
　卒爵婦酢舅舅於阼階上受酢飲畢乃酬婦先酌自<lb/>
<pb n="9a"/>
　飲畢更酌酒以酬婦婦受爵奠於薦左不舉爵正禮<lb/>
　畢也著代著明代舅姑之事也　坡謂婦席?西南<lb/>
　向舅席在阼姑席於房外共饗婦舅降洗於南洗南<lb/>
　洗洗在庭近南也婦不敢辭洗舅降則辟於房舅洗<lb/>
　升婦不敢拜洗舅酌獻婦婦拜受姑薦脯醢婦飲畢<lb/>
　酢舅更爵酌酢自薦脯醢於舅席舅飲畢姑洗於北<lb/>
　洗北洗洗在北堂直室東隅也洗畢姑酌先自飲畢<lb/>
　更酌以酬婦婦拜受奠於薦左所謂舅獻姑酬共成<lb/>
<pb n="9b"/>
　一獻是也此疏?似酬亦是舅飲酌則是舅酬非姑<lb/>
　酬恐未然也故本儀禮之昏禮經記文而以鄉飲酒<lb/>
　一獻之禮序其次　又案昏禮記云?婦則使人醮<lb/>
　之婦不饋<lb/>
成婦禮明婦順又申之以著代所以重責婦順焉也婦<lb/>
順者順於舅姑和於室人而后當於夫以成絲麻布帛<lb/>
之事以審守委積?藏是故婦順備而后?和理?和<lb/>
理而后家可長?也故聖王重之<lb/>
<pb n="10a"/>
　方氏曰於舅姑言順於室人言和者?上下相從謂<lb/>
　之順順則不逆可否相濟謂之和和則不同舅姑之<lb/>
　禮至隆也故可順而不可逆室人之禮相敵也故雖<lb/>
　和而不必同?其?歟<lb/>
是以古者婦人先嫁三月祖廟未?教於公?祖廟既<lb/>
?教於宗室教以婦德婦言婦容婦功教成祭之牲用<lb/>
魚芼之以蘋藻所以成婦順也<lb/>
　註曰謂與天子諸侯同姓者也嫁女者必就尊者教<lb/>
<pb n="10b"/>
　成之教成之者女師也祖廟女所出之祖也公君也<lb/>
　宗室宗子之家也婦德貞順也婦言辭令也婦容婉<lb/>
　娩也婦功絲麻也祭之祭其所出之祖也魚蘋藻皆<lb/>
　水物?類也魚為?實蘋藻為?菜祭無牲牢告事<lb/>
　耳非正祭也其齊盛用黍云君使有司告之宗子之<lb/>
　家若其祖廟已?則為壇而告焉　疏曰祖廟未?<lb/>
　者親廟有四?祖之廟未?除也??者與君四從<lb/>
　以外同?祖之父以上其廟?遷也宗室註不言大<lb/>
<pb n="11a"/>
　宗小宗則與大宗近者於大宗教之與大宗?者於<lb/>
　小宗教之云祭其所出祖者此女出於君之?祖則<lb/>
　祭高祖出於曾祖則祭曾祖以下皆然女親行祭君<lb/>
　使有司告之若卿大夫以下則女主之宗子掌其禮<lb/>
　也廟?則為壇者假令宗子為士只有父祖廟曾高<lb/>
　無廟則為壇於宗子之家而告焉<lb/>
古者天子后立六宮三夫人九嬪二十七世婦八十一<lb/>
御妻以聽天下之?治以明章婦順故天下?和而家<lb/>
<pb n="11b"/>
理天子立六官三公九卿二十七大夫八十一元士以<lb/>
聽天下之外治以明章天下之男教故外和而國治故<lb/>
曰天子聽男教后聽女順天子理陽道后治?德天子<lb/>
聽外治后聽?治教順成俗外?和順國家理治此之<lb/>
謂盛德<lb/>
　註曰天子六寢而六宮在後六官在前所以承嗣施<lb/>
　?外之政也?治婦學之法也?德謂主?事?令<lb/>
　也　疏曰天子六寢路寢一小寢五后之六?在王<lb/>
<pb n="12a"/>
　六寢後亦大寢一小寢五　方氏曰六官天地四時<lb/>
　之官也有六卿而又有九卿者兼三公?之則謂之<lb/>
　九卿由公至士其數三而倍之止於九者陽成於三<lb/>
　而窮於九以其理陽道故其數如此后治?德而其<lb/>
　數亦如之者婦人從夫故也先言六?而後言六官<lb/>
　者欲治其國先齊其家之意也<lb/>
是故男教不修陽事不得適見於天日為之食婦順不<lb/>
修?事不得適見於天月為之食是故日食則天子素<lb/>
<pb n="12b"/>
服而修六官之職蕩天下之陽事月食則后素服而修<lb/>
六?之職蕩天下之?事故天子之與后猶日之與月<lb/>
?之與陽相須而后成者也天子修男教父道也后修<lb/>
女順母道也故曰天子之與后猶父之與母也故為天<lb/>
王服斬衰服父之義也為后服資衰服母之義也<lb/>
　鄭氏曰適之言責也蕩蕩滌去穢惡也資當為齊<lb/>
　朱子曰王者修德行政用賢去姦能使陽盛足以勝<lb/>
　??衰不能侵陽則日月之行雖或當食不食也若<lb/>
<pb n="13a"/>
　國無政臣子背君父妾婦?其夫小人陵君子則?<lb/>
　勝陽微當食必食雖曰行有常度實為非常之變矣<lb/>
　　葉氏曰日月之食理所常有也反之?陽之事者<lb/>
　躬自厚之道也天子以男教勉天下之為子者其道<lb/>
　猶父也故其卒也天下為之服斬衰后以女順化天<lb/>
　下之為婦者其道猶母也故其亡也天下為之服齊<lb/>
　衰父母為之服者報其恩也王與后為之服者報其<lb/>
　義也<lb/>
<pb n="13b"/>
　　鄉飲酒義第四十五<lb/>
　　　疏曰鄭云鄉飲酒義者以其記鄉大夫飲賓於<lb/>
　　　庠序之禮尊賢養老之義凡有四事一則三年<lb/>
　　　賓興賢能二則鄉大夫飲國中賢者三則州長<lb/>
　　　習射飲酒也四則黨正蜡祭飲酒?而言之皆<lb/>
　　　謂鄉飲酒此鄉飲酒之義?儀禮鄉飲酒也<lb/>
　　　坡謂惟賓興賢能有賓有介鄉射則有賓無介<lb/>
　　　矣推之蜡飲無介可知此篇始末言賓言介明<lb/>
<pb n="14a"/>
　　　是賓興賢能者註雖言兼有四事不過推索文<lb/>
　　　義一二語及之耳即此四事皆是國禮主人皆<lb/>
　　　是鄉官故得行之若鄉人私會飲酒不見於他<lb/>
　　　文?氏何以知其當行此禮也每斥註疏臆?<lb/>
　　　此豈有所本乎<lb/>
鄉飲酒之義主人拜迎賓於庠門之外入三揖而后至<lb/>
階三讓而后升所以致尊讓也盥洗揚觶所以致絜也<lb/>
拜至拜洗拜受拜送拜?所以致敬也尊讓絜敬也者<lb/>
<pb n="14b"/>
君子之所以相接也君子尊讓則不?絜敬則不慢不<lb/>
慢不?則?於?辨矣不?辨則無暴亂之禍矣斯君<lb/>
子所以免於人禍也<lb/>
　註曰庠鄉學也州黨曰序揚舉也　疏曰此謂鄉大<lb/>
　夫故迎賓於庠門外若州長黨正則於序門外也盥<lb/>
　洗揚觶者主人將獻賓以水盥手而洗爵揚觶謂?<lb/>
　獻之後舉觶酬賓之時亦盥洗也拜至者賓主升堂<lb/>
　主人於阼階上北面再拜也拜洗者主人拜至訖洗<lb/>
<pb n="15a"/>
　爵而升賓於西階上北面再拜拜主人之洗也拜受<lb/>
　者賓於西階上拜受爵也拜送者主人於阼階上拜<lb/>
　送爵也拜既者既盡也賓飲酒既盡而拜也<lb/>
故聖人制之以道鄉人士君子尊於房?之間賓主共<lb/>
之也尊有?酒貴其質也羞出自東房主人共之也洗<lb/>
當東榮主人之所以自絜而以事賓也<lb/>
　註曰鄉大夫士飲國中賢者亦用此禮也　疏曰鄉<lb/>
　人謂鄉大夫也士謂州長黨正也君子謂卿大夫也<lb/>
<pb n="15b"/>
　尊於房?之間賓主共之者設酒尊於東房之西室<lb/>
　?之東在賓主之間酒雖主人之設而賓亦以之酢<lb/>
　主人故云賓主共之也北面設尊?酒在左是在酒<lb/>
　尊之西也地道尊右設?酒在西者貴其質素故也<lb/>
　共之者供於賓也榮屋翼也設洗於庭當屋之翼必<lb/>
　在東者示主人以此自絜而事賓也從冠義以來皆<lb/>
　記者疊出儀禮經文於上而陳其義於下以釋之他<lb/>
　皆倣此<lb/>
<pb n="16a"/>
賓主象天地也介僎象?陽也三賓象三光也<lb/>
　贊皇浩齋曰立賓以象天所以尊之也立主以象地<lb/>
　所以養之也介以輔賓僎以輔主人象?陽之輔天<lb/>
　地也三賓?賓之長也其以輔賓猶三光之輔於天<lb/>
　也三光星之大者有三先儒謂三大辰心為大辰伐<lb/>
　為大辰北辰亦謂大辰<lb/>
讓之三也象月之三日而成魄也<lb/>
　坡謂?家以朔及前後二日為食限此時月切於日<lb/>
<pb n="16b"/>
　渾然是魄所謂三日成魄也謂之讓者朱子解月幾<lb/>
　望為?盛亢陽則成魄非讓乎<lb/>
四面之坐象四時也<lb/>
　疏曰主東南象夏始賓西北象冬始僎東北象春始<lb/>
　介西南象秋始<lb/>
天地嚴凝之氣始於西南而盛於西北此天地之尊嚴<lb/>
氣也此天地之義氣也天地?厚之氣始於東北而盛<lb/>
於東南此天地之盛德氣也此天地之仁氣也主人者<lb/>
<pb n="17a"/>
尊賓故坐賓於西北而坐介於西南以輔賓賓者接人<lb/>
以義者也故坐於西北主人者接人以仁以德厚者也<lb/>
故坐於東南而坐僎於東北以輔主人也仁義接賓主<lb/>
有事?豆有數曰聖聖立而將之以敬曰禮禮以體長<lb/>
幼曰德德也者得於身也故曰古之學術道者將以得<lb/>
身也是故聖人務焉<lb/>
　集?曰主人者厚其飲食之禮仁之道也為賓者謹<lb/>
　其進退之節義之道也求諸天地之氣以定其主賓<lb/>
<pb n="17b"/>
　之位至於?豆亦莫不有當然之數焉聖通明也謂<lb/>
　禮義所在通貫而?明也敬其天理之節體夫人倫<lb/>
　之序所得者皆吾身之實理也孔子觀於鄉而知王<lb/>
　道之易易謂其足以正身而安國也聖人務焉豈無<lb/>
　意哉　浩齋曰禮得於身之謂德由學而後得於身<lb/>
　則與先得於人心之同然者亦無異矣故曰古之學<lb/>
　術道者將以得身也<lb/>
祭薦祭酒敬禮也嚌肺嘗禮也啐酒成禮也於席末言<lb/>
<pb n="18a"/>
是席之正非專為飲食也為行禮也此所以貴禮而賤<lb/>
財也卒觶致實於西階上言是席之上非專為飲食也<lb/>
此先禮而後財之義也先禮而後財則民作敬讓而不<lb/>
?矣<lb/>
　疏曰祭薦者主人獻賓賓即席祭所薦脯醢也祭酒<lb/>
　者賓?祭薦又祭酒也此是賓敬重主人之禮也賓<lb/>
　?祭酒之後興取?上之肺嚌齒之所以嘗主人之<lb/>
　禮也啐謂飲主人酒而入口所以成主人之禮也席<lb/>
<pb n="18b"/>
　末席西頭也案儀禮祭薦祭酒嚌肺皆在席之中惟<lb/>
　啐酒在席末又嚌肺在前祭酒在後此先云祭酒者<lb/>
　嚌是嘗嚌之名祭酒是未飲之稱故祭酒與祭薦相<lb/>
　連表其敬禮之事敬主人之物故祭薦祭酒嚌肺皆<lb/>
　在席中啐酒入於己故在席末於席上者是貴禮於<lb/>
　席末啐酒是賤財也啐纔始入口猶在席末卒觶則<lb/>
　盡爵故遠在西階上云卒觶者論其將欲卒觶之事<lb/>
　致實則論其盡酒之體酒為觴中之實今致盡此實<lb/>
<pb n="19a"/>
　也<lb/>
鄉飲酒之禮六十者坐五十者立侍以聽政役所以明<lb/>
尊長也六十者三豆七十者四豆八十者五豆九十者<lb/>
六豆所以明?老也民知尊長養老而后乃能入孝弟<lb/>
民入孝弟出尊長養老而后成教成教而后國可安也<lb/>
君子之所謂孝者非家至而日見之也合諸鄉射教之<lb/>
鄉飲酒之禮而孝弟之行立矣<lb/>
　註曰此?鄉飲酒謂黨正國索鬼神而祭祀則以禮<lb/>
<pb n="19b"/>
　屬民而飲酒於序以正齒位之禮也其鄉射則州長<lb/>
　春秋以禮會民而射於州序之禮也謂之鄉者州黨<lb/>
　鄉之屬也　疏曰以鄉飲酒之篇無正齒位之禮故<lb/>
　知是黨正也賓介用年老者為之其餘為?賓?年<lb/>
　六十以上於堂上賓席之西南面坐若不盡則於介<lb/>
　席之北東面北上其五十者則立於西階下東面北<lb/>
　上每十年加一豆非正禮故不得為籩豆偶也其五<lb/>
　十者亦有豆但二豆而已則鄉飲酒?賓立於堂下<lb/>
<pb n="20a"/>
　皆二豆<lb/>
孔子曰吾觀於鄉而知王道之易易也主人親速賓及<lb/>
介而?賓自從之至於門外主人拜賓及介而?賓自<lb/>
入貴賤之義?矣三揖至於階三讓以賓升拜至獻酬<lb/>
辭讓之節繁及介省矣至於?賓升受坐祭立飲不酢<lb/>
而降隆殺之義辨矣<lb/>
　疏曰主人?拜其來至又酌酒獻賓賓酢主人主人<lb/>
　又酌而自飲以酬賓介酢主人則止主人不酬介是<lb/>
<pb n="20b"/>
　及介省矣主人獻?賓於西階上受爵坐祭立飲不<lb/>
　酢主人而降於賓禮隆?賓禮殺是隆殺之義?矣<lb/>
工入升歌三終主人獻之笙入三終主人獻之間歌三<lb/>
終合樂三終工告樂備遂出一人揚觶乃立司正焉知<lb/>
其能和樂而不流也<lb/>
　集?曰工入而升堂歌鹿鳴四牡皇皇者華每一篇<lb/>
　而一終三篇終則主人酌以獻工焉吹笙者入於堂<lb/>
　下奏南陔白華華黍亦每一篇而一終三篇終則主<lb/>
<pb n="21a"/>
　人亦酌以獻之也間者代也笙與歌皆畢則堂上與<lb/>
　堂下更代而作堂上先歌魚麗則堂下笙由庚此為<lb/>
　一終次則堂上歌南有嘉魚則堂下笙崇丘此為二<lb/>
　終又其次堂上歌南山有臺則堂下笙由儀為三終<lb/>
　也合樂三終者謂堂上下歌瑟及笙並作也工歌關<lb/>
　雎則笙吹鵲巢合之工歌葛覃則笙吹采蘩合之工<lb/>
　歌卷耳則笙吹采蘋合之如此皆竟工以樂備告樂<lb/>
　正樂正告於賓乃降言遂出者樂正自此至去不復<lb/>
<pb n="21b"/>
　升堂也一人者主人之吏也此人舉觶之後主人使<lb/>
　相禮者一人為司正恐旅酬時有懈惰失節者以董<lb/>
　正之也如此則雖和樂而不至於流放矣　坡謂一<lb/>
　人揚觶在未歌之前立司正在既歌後記者以類相<lb/>
　從故連言之<lb/>
賓酬主人主人酬介介酬?賓少長以齒終於沃洗者<lb/>
焉知其能弟長而無遺矣<lb/>
　浩齋曰前言介之無酬?賓之無酢者?未歌之時<lb/>
<pb n="22a"/>
　也此言賓酬主人主人酬介介酬?賓者?歌之後<lb/>
　行旅酬之時也沃洗者滌濯之人也雖至賤旅酬之<lb/>
　際猶以齒焉則貴可知矣自貴及賤無不序齒此所<lb/>
　以知其能弟長而無遺矣　坡謂賓酬主人主人酬<lb/>
　介介酬?賓此據旅酬之節酬畢後復使二人舉觶<lb/>
　賓介主僎徹?降?屨升坐行無算爵此少長以齒<lb/>
　終於沃洗在無算爵節?鄉飲酒記所謂主人之贊<lb/>
　者西面北上不與無算爵然後與是也則是二節而<lb/>
<pb n="22b"/>
　記一之疏云因旅酬遂連言無算爵欲見無不周?<lb/>
降?屨升坐修爵無數飲酒之節朝不廢朝莫不廢夕<lb/>
賓出主人拜送節文終遂焉知其能安燕而不亂也<lb/>
　浩齋曰前此皆立而行禮未徹?故未?屨至此徹<lb/>
　?之後乃?屨升坐而坐燕也修舉也修爵無數無<lb/>
　算爵是也凡治事者朝以聽政而鄉飲聽政罷方行<lb/>
　是朝不廢朝也夕以修令而鄉飲禮畢猶可以治私<lb/>
　事是莫不廢夕也若黨正飲酒一國若狂則無不醉<lb/>
<pb n="23a"/>
　矣節文終遂者終竟也遂猶申也言雖禮畢主人猶<lb/>
　拜以送賓節文之禮終申遂而無所缺則知其安於<lb/>
　燕樂而不至於亂矣<lb/>
貴賤明隆殺辨和樂而不流弟長而無遺安燕而不亂<lb/>
此五行者足以正身安國矣彼國安而天下安故曰吾<lb/>
觀於鄉而知王道之易易也<lb/>
　集?曰?結上文五事之目<lb/>
鄉飲酒之義立賓以象天立主以象地設介僎以象日<lb/>
<pb n="23b"/>
月立三賓以象三光古之制禮也經之以天地紀之以<lb/>
日月參之以三光政教之本也<lb/>
　註曰日出於東僎所在也月生於西介所在也三光<lb/>
　三大辰也天之政教出於大辰焉　疏曰此記者更<lb/>
　覆?其義有所法象之義前文雖備故此更詳也賓<lb/>
　者主之所敬故以象天主供物以養賓故以象地日<lb/>
　月即前經?陽也?陽據其氣日月言其體三大辰<lb/>
　者公羊云大辰者何大火也伐為大辰北辰亦為大<lb/>
<pb n="24a"/>
　辰何休云大火與伐天所以示民時早晚天下取以<lb/>
　為正故謂之大辰辰時也是天之政教出於大辰<lb/>
亨狗於東方祖陽氣之發於東方也洗之在阼其水在<lb/>
洗東祖天地之左海也<lb/>
　註曰祖猶法也狗所以養賓陽氣主養萬物海水之<lb/>
　委也　浩齋曰亨狗以養賓陽氣以養萬物故祖而<lb/>
　法之烹於東方焉海水之委也天地之間海居於東<lb/>
　東則左也故洗之在阼其水在洗東有左海之義焉<lb/>
<pb n="24b"/>
尊有?酒教民不忘本也<lb/>
　集?曰大古之世無酒以水行禮故後世因謂水為<lb/>
　?酒不忘本者思禮之所由起也<lb/>
賓必南鄉東方者春春之為言蠢也?萬物者聖也南<lb/>
方者夏夏之為言假也養之長之假之仁也西方者秋秋<lb/>
之為言愁也愁之以時察守義者也北方者冬冬之為<lb/>
言中也中者藏也是以天子之立也左聖鄉仁右義偝<lb/>
藏也<lb/>
<pb n="25a"/>
　註曰蠢動生之貌也聖之言生也假大也愁讀為揫<lb/>
　揫斂也察猶察察嚴殺之貌也　疏曰以生物於春<lb/>
　如通明之聖故東方為聖也　集?曰揫之以時察<lb/>
　言揫歛之以秋時嚴肅之氣也物之藏必自外而入<lb/>
　?故曰中者藏也<lb/>
介必東鄉介賓主也<lb/>
　註曰獻酬之禮主人將西賓將南介?其間也<lb/>
主人必居東方東方者春春之為言蠢也?萬物者也<lb/>
<pb n="25b"/>
主人者造之?萬物者也<lb/>
　註曰言禮之所共由主人出也<lb/>
月者三日則成魄三月則成時是以禮有三讓建國必<lb/>
立三卿三賓者政教之本禮之大參也<lb/>
　註曰言禮者?也大數取象法於月也　疏曰樂?<lb/>
　為陽故禮為?月是?精故禮之大數取法於月也<lb/>
　<lb/>
　禮記述註卷二十七<lb/>
</p>
<p>
</p>
  </div>
</body>
</text>
</TEI>