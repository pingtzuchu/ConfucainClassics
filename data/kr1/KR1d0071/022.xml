<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十二</head> <lb/>
    <p>
<pb n="1a"/>
欽定四庫全書<lb/>
　禮記述註卷二十二<lb/>
　　　　　　　　　　　安溪　李光坡　撰<lb/>
　　哀公問第二十七<lb/>
哀公問於孔子曰大禮何如君子之言禮何其尊也孔<lb/>
子曰丘也小人不足以知禮君曰否吾子言之也<lb/>
　集說曰哀公魯君名蔣大禮謂禮之大者何其尊言<lb/>
　稱揚之甚<lb/>
<pb n="1b"/>
孔子曰丘聞之民之所由生禮為大非禮無以節事天<lb/>
地之神也非禮無以辨君臣上下長幼之位也非禮無<lb/>
以?男女父子兄弟之親昏姻?數之交也君子以此<lb/>
之為尊敬然<lb/>
　註曰君子以此之為尊敬然言君子以此故尊禮<lb/>
　馬氏曰節者事天地之神各以其位各以其時皆有<lb/>
　禮以節之也<lb/>
然後以其所能教百姓不廢其?節<lb/>
<pb n="2a"/>
　疏曰君子既知所生由禮故尊而學之學之既能?<lb/>
　持此能以教百姓也　熊氏曰天地君臣男女令行<lb/>
　禮各有時則?不廢行禮各有儀則節不廢<lb/>
有成事然後治其雕鏤文章黼黻以嗣<lb/>
　註曰上事行於民有成功乃後續以治文飾以為尊<lb/>
　卑之差　集說曰雕鏤祭器之飾文章黻黻祭服之<lb/>
　飾也<lb/>
其順之然後言其喪算備其鼎俎設其豕腊修其宗廟<lb/>
<pb n="2b"/>
?時以敬祭祀以序宗族即安其居節醜其衣服卑其<lb/>
?室車不雕幾器不刻鏤食不貳味以與民同利昔之<lb/>
君子之行禮者如此<lb/>
　註云言語也算數也即就也醜類也幾附?之也言<lb/>
　君子既尊禮民以為順乃後語以喪祭之禮就安其<lb/>
　居處正以衣服教之節儉與之同利者上下俱足也<lb/>
　　疏曰算數也喪算喪紀節數也就安其居謂隨其<lb/>
　風俗山川溪谷之異而安之不使山者居川渚者居<lb/>
<pb n="3a"/>
　中原是也節正也節醜衣服正其民衣服使得其類<lb/>
　也衣服異宜器械異制是也卑其?室不峻宇雕牆<lb/>
　也幾沂鄂也謂不雕鏤使有沂鄂也與民同利者非<lb/>
　惟教民如此而君亦不奢飾與百姓同其利潤也<lb/>
公曰今之君子胡莫之行也孔子曰今之君子好實無<lb/>
厭淫?不倦荒怠敖慢固民是盡午其?以伐有道求<lb/>
得當欲不以其所昔之用民者由前今之用民者由後<lb/>
今之君子莫為禮也<lb/>
<pb n="3b"/>
　集說曰實貨財也淫?放蕩之行也固如固獲之固<lb/>
　言取之力也盡謂竭其所有也午與迕同午其?違<lb/>
　逆?心也求得當欲言不過求以稱其私欲而已不<lb/>
　以其所不問其理之所在也由前由古之道由後由<lb/>
　今之道也　坡謂自貨實無厭以下皆死亡之道也<lb/>
　反而觀之則民之由生斷可識矣<lb/>
孔子侍坐於哀公哀公曰敢問人道誰為大孔子愀然<lb/>
作色而對曰君之及此言也百姓之?也固臣敢無辭<lb/>
<pb n="4a"/>
而對人道政為大<lb/>
　集說曰愀然悚動之貌作色變色也百姓之?猶言<lb/>
　百姓之幸也敢無辭猶言豈敢無辭<lb/>
公曰敢問何謂為政孔子對曰政者正也君為正則百<lb/>
姓從政矣君之所為百姓之所從也君所不為百姓何<lb/>
從公曰敢問為政如之何孔子對曰夫婦?父子親君<lb/>
臣嚴三者正則庶物從之矣<lb/>
　集說曰夫婦父子君臣三綱也庶物?事也<lb/>
<pb n="4b"/>
公曰寡人雖無似也願聞所以行三言之道可得聞乎<lb/>
　註曰無似猶言不肖<lb/>
孔子對曰古之為政愛人為大所以治愛人禮為大所<lb/>
以治禮敬為大敬之至矣大昏為大大昏至矣大昏既<lb/>
至冕而親迎親之也親之也者親之也是故君子興敬<lb/>
為親舍敬是遺親也弗愛不親弗敬不正愛與敬其政<lb/>
之本與<lb/>
　方氏曰夫婦有?外之位故曰?父子有慈孝之恩<lb/>
<pb n="5a"/>
　故曰親君臣有上下之分故曰嚴易曰有夫婦然後<lb/>
　有父子有父子然後有君臣故先後之序如此三者<lb/>
　之正一以夫婦為之本故後言大昏為大也政在養<lb/>
　人故古之為政愛人為大然而愛之無節則墨氏之<lb/>
　兼愛矣安能無亂乎故曰所以治愛人禮為大禮止<lb/>
　於敬而已故曰所以治禮敬為大禮以敬為主而大<lb/>
　昏又為至焉故曰敬之至矣大昏為大大昏既為敬<lb/>
　之至故雖天子諸侯之尊亦必冕而親迎也已親其<lb/>
<pb n="5b"/>
　人乃所以使人之親已故曰親之也者親之也冕而<lb/>
　親迎本敬也必如是而後謂之親之可見興舉是敬<lb/>
　則為親愛舍此敬則為遺棄親愛也弗愛則無以相<lb/>
　合而其情疏故不親弗敬則無以相?而其情?故<lb/>
　不正愛敬之道其始本於閨門之?及擴而充之其<lb/>
　愛至於不敢惡於人其敬至於不敢慢於人而?教<lb/>
　加於百姓刑於四海故曰愛與敬其政之本與<lb/>
公曰寡人願有言然冕而親迎不已重乎孔子愀然作<lb/>
<pb n="6a"/>
色而對曰合二姓之好以繼先聖之後以為天地宗廟<lb/>
社稷之主君何謂已重乎公曰寡人固不固焉得聞此<lb/>
言也寡人欲問不得其辭請少進<lb/>
　疏曰昏禮迎婦公羊說自天子至庶人皆親迎左氏<lb/>
　說天子至尊無敵故無親迎之禮諸侯有故若疾病<lb/>
　則使上卿迎上公臨之　集說曰寡人固自言其固<lb/>
　陋也不固焉得聞此言者言若不固陋則不以此為<lb/>
　問安得聞此言乎請少進者幸孔子更?有以進教<lb/>
<pb n="6b"/>
　我也　石梁王氏曰併言天地非止諸侯之禮也<lb/>
孔子曰天地不合萬物不生大昏萬世之嗣也君何謂<lb/>
已重焉孔子遂言曰?以治宗廟之禮足以配天地之<lb/>
神明出以治直言之禮足以立上下之敬物恥足以振<lb/>
之國恥足以興之為政先禮禮其政之本與<lb/>
　註曰直猶正也正言謂出政教也政教有夫婦之禮<lb/>
　焉昏義曰天子聽外治后聽?職　熊氏曰祖宗者<lb/>
　魂氣歸天形魄歸地是天地間之神明也大昏既成<lb/>
<pb n="7a"/>
　有夫婦以主宗廟之祭足以配享祖考之神明而消<lb/>
　怨恫有夫婦以明男教女順足以振諸臣之肅敬而<lb/>
　杜陵夷由是三綱既正而庶物從之事之廢墜可恥<lb/>
　者足以振之而革故鼎新國之衰弱可恥者足以興<lb/>
　之而威?捍外凡此皆為政之事而始於昏禮然則<lb/>
　昏禮其政之根本與<lb/>
孔子遂言曰昔三代明王之政必敬其妻子也有道妻<lb/>
也者親之主也敢不敬與子也者親之後也敢不敬與<lb/>
<pb n="7b"/>
君子無不敬也敬身為大身也者親之枝也敢不敬與<lb/>
不能敬其身是傷其親傷其親是傷其本枝從而亡三<lb/>
者百姓之象也身以及身子以及子妃以及妃君行此三<lb/>
者則愾乎天下矣大王之道也如此則國家順矣<lb/>
　集說曰敬吾身以及百姓之身敬吾子以及百姓之子<lb/>
　敬吾妻以及百姓之妻愾猶至也大王愛民之君也<lb/>
　嘗言不以養人者害人故曰大王之道也　熊氏曰<lb/>
　無不敬言妻子皆敬也三者百姓之象言身妻子百<lb/>
<pb n="8a"/>
　姓皆有是吾之妻子與身乃民間妻子與身之象也<lb/>
　　坡謂公子?之母嬖哀公不用釁夏之言卒立為<lb/>
　夫人以?為太子國人始惡之此事在二十四年孔<lb/>
　子已?矣或是子先覺其微而警之或時已嬖而子<lb/>
　譏之皆不可考然可見其切中而哀公失國之所由<lb/>
　聖人之因病發藥信而有?矣<lb/>
公曰敢問何謂敬身孔子對曰君子過言則民作辭過<lb/>
動則民作則君子言不過辭動不過則百姓不命而敬<lb/>
<pb n="8b"/>
恭如是則能敬其身能敬其身則能成其親矣<lb/>
　集說曰在上者言雖過民猶以為辭辭者言之成文<lb/>
　者也動雖過民猶以為則則者動之成法者也此所<lb/>
　以君子之言動不敢有過俱無過則民不待命令之<lb/>
　及而自知敬其上矣民皆敬上則君之身不為人所<lb/>
　辱方謂之能敬身成其親者不使親名為人所?也<lb/>
公曰敢問何謂成親孔子對曰君子也者人之成名也<lb/>
百姓歸之名謂之君子之子是使其親為君子也是為<lb/>
<pb n="9a"/>
成其親之名也已孔子遂言曰古之為政愛人為大不<lb/>
能愛人不能有其身不能有其身不能安土不能安土不<lb/>
能樂天不能樂天不能成其身<lb/>
　疏曰不能愛人人則害之故不能保有其身避其禍<lb/>
　害流移失業是不能安土身既失業不知已過所招<lb/>
　乃更怨天是不能樂天也不能樂天不自知其罪將<lb/>
　謂天之濫罰罪惡之事無所不為是不能成其身<lb/>
　坡謂此申上身以及身三句?能敬身則能愛人之<lb/>
<pb n="9b"/>
　身能愛人之身則愈可以成身以見成已成物非二<lb/>
　道也<lb/>
公曰敢問何謂成身孔子對曰不過乎物<lb/>
　應氏曰物者實然之理也性分之?萬物皆備仁人<lb/>
　孝子不過乎物者即其身之所履皆在義理之?而<lb/>
　不過焉猶大學之止於仁止於孝也違則過之止則<lb/>
　不過矣物有定理理有定體雖聖賢豈加毫末於此<lb/>
　哉亦盡其當然而止耳<lb/>
<pb n="10a"/>
公曰敢問君子何貴乎天道也孔子對曰貴其不已如<lb/>
日月東西相從而不已也是天道也不閉其久是天道<lb/>
也無為而物成是天道也已成而明是天道也<lb/>
　註曰不閉其久通其政教不可以倦　集說曰日月<lb/>
　相從不已繼明照於四方也不閉其久窮則變變則<lb/>
　通也無為而成不言而信不怒而威也已成而明為<lb/>
　法於天下可傳於後世也　熊氏曰貴謂不過也實<lb/>
　理在我莫非天所賦子故曰天道哀公聞不過乎物<lb/>
<pb n="10b"/>
　之言乃知物為天道矣故又問君子何為而貴之夫<lb/>
　子對以貴其至誠不息如日月以下皆推言不已之<lb/>
　意<lb/>
公曰寡人憃愚?煩子志之心也<lb/>
　註曰志讀為識識知也?煩者言不能明理此事子<lb/>
　之心所知也欲其要言使易行<lb/>
孔子蹴然避席而對曰仁人不過乎物孝子不過乎物<lb/>
是故仁人之事親也如事天事天如事親是故孝子成<lb/>
<pb n="11a"/>
身公曰寡人既聞此言也無如後罪何孔子對曰君之<lb/>
及此言也是臣之福也<lb/>
　疏曰言仁人事親以敬如以事天相似敬親與敬天<lb/>
　同也事天以孝愛如人事親孝愛相似愛天與愛親<lb/>
　同也稱仁人則孝子也據其愛則稱仁人據其事親<lb/>
　則稱孝子?則孝敬於父母外則孝敬於天地其間<lb/>
　無所不行孝敬故云孝子成身也　坡謂此聖人遺<lb/>
　言也觀其下手工夫言行不過而已不過者不過乎<lb/>
<pb n="11b"/>
　物也何以能不過純其仁孝之心而已此西銘之宗<lb/>
　祖<lb/>
　　仲尼燕居第二十八<lb/>
　　　疏曰鄭云善其不倦燕居猶使三子侍言及於禮退<lb/>
　　　朝而處曰燕居<lb/>
仲尼燕居子張子貢言游侍縱言至於禮子曰居女三<lb/>
人者吾語女禮使女以禮周流無不?也子貢越席而<lb/>
對曰敢問何如子曰敬而不中禮謂之野恭而不中禮<lb/>
<pb n="12a"/>
謂之給勇而不中禮謂之逆子曰給奪慈仁<lb/>
　集說曰縱言汎言諸事也周流無不?者隨遇而施<lb/>
　無不中節也敬以心言恭以容言禮雖以敬恭為主<lb/>
　然違於節文則有三者之弊給者足恭便佞之貌逆<lb/>
　者悖戾爭?之事夫子嘗言恭而無禮則勞勇而無<lb/>
　禮則亂給則勞逆則亂矣夫子於三者之弊獨言給<lb/>
　之為害何也?野與逆二者猶是直情徑行而然使中<lb/>
　於禮則無此患矣惟足恭便給之人是曲意徇物致<lb/>
<pb n="12b"/>
　飾於外務以?人貌雖類於慈仁而本心之?則亡<lb/>
　矣故謂之奪慈仁謂巧言令色鮮矣仁而恥乎足恭<lb/>
　正此意也<lb/>
子曰師爾過而商也不及子?猶?人之母也能食之<lb/>
不能教也子貢越席而對曰敢問將何以為此中者也<lb/>
子曰禮乎禮夫禮所以制中也<lb/>
　註曰言子?慈仁多不矜莊又與子張相反禮乎禮<lb/>
　惟有禮也<lb/>
<pb n="13a"/>
子貢退言游進曰敢問禮也者領惡而全好者與子曰<lb/>
然然則何如子曰郊社之義所以仁鬼神也嘗禘之禮<lb/>
所以仁昭穆也饋奠之禮所以仁死喪也射鄉之禮所<lb/>
以仁鄉黨也食饗之禮所以仁賓客也<lb/>
　註曰領猶治也好善也仁猶存也凡存此者所以全<lb/>
　善之道也郊社嘗禘饋奠存死之善者也射鄉食饗<lb/>
　存生之善者也郊有后稷社有句龍　疏曰領惡全<lb/>
　好治去惡事而留全善事也仁謂仁恩相存念也郊<lb/>
<pb n="13b"/>
　社五者皆是存留死生事之善者善事既全則惡事<lb/>
　除去也　坡謂註疏訓說正當胍絡分明真解經之<lb/>
　體也如陳氏所引欲深反淺欲切反泛朱子嘗言方<lb/>
　觀大學即說向中庸上彼此迷暗互相連累又言胡<lb/>
　氏踢著?趾即是仁?當時已患此矣卷?如此多<lb/>
　有不敢悉信因附說於此<lb/>
子曰明乎郊社之義嘗禘之禮治國其如指諸掌而已<lb/>
乎<lb/>
<pb n="14a"/>
　集說曰明乎郊社之義則事天如事親明乎嘗禘之<lb/>
　禮則事親如事天仁人孝子明於此故能推民胞物<lb/>
　與之心而天下國家有不難治者矣<lb/>
是故以之居處有禮故長幼辨也以之閨門之?有禮<lb/>
故三族和也以之朝廷有禮故官爵序也以之田獵有<lb/>
禮故戎事閑也以之軍旅有禮故武功成也<lb/>
　集說曰三族父子孫也上文言郊社以下五者此又<lb/>
　言居處以下五事皆所以明禮之無乎不在也　熊<lb/>
<pb n="14b"/>
　氏曰戎事閑是預熟其攻伐擊刺之節軍旅有禮者<lb/>
　進退有度左右有局<lb/>
是故?室得其度量鼎得其象味得其時樂得其節車<lb/>
得其式鬼神得其饗喪紀得其哀辨說得其黨官得其<lb/>
體政事得其施加於身而措於前凡?之動得其宜<lb/>
　註曰凡言得者得法於禮也量豆區斗斛也味酸苦<lb/>
　之屬也辨禮之說謂禮樂之官教學者黨類也　疏<lb/>
　曰度謂高下大小象謂法象言量鼎各得其制依禮<lb/>
<pb n="15a"/>
　之法象易云以制器者尚其象時謂春酸夏苦之屬<lb/>
　節謂樂曲之節辨?得其黨言分辨論?詩書禮樂<lb/>
　之等各得其黨類不乖事之義理加於身二句合結<lb/>
　用禮之功也?謂萬事也　方氏曰陽而不散?而<lb/>
　不?剛氣不怒柔氣不攝所謂樂得其節也車得其<lb/>
　式者六等之數作車之式也五路之用?車之式也<lb/>
　鬼神得其享者若天神皆降地秪皆出人鬼皆格可<lb/>
　得而禮是矣喪紀得其哀者或發於容體或發於聲<lb/>
<pb n="15b"/>
　音或發於言語飲食或發於居處衣服而各得其哀<lb/>
　也官得其體若天官掌邦治地官掌邦教之類政事<lb/>
　得其施若施典於邦國施則於都鄙施法於官府之<lb/>
　類　坡謂自郊社之義至此皆用禮而好是所當全<lb/>
　者?室得其度以下語若無序似記者之未工也<lb/>
子曰禮者何也即事之治也君子有其事必有其治治<lb/>
國而無禮譬猶瞽之無相與倀倀乎其何之譬如終夜<lb/>
有求於幽室之中非燭何見若無禮則手足無所措耳<lb/>
<pb n="16a"/>
目無所加進退揖讓無所制是故以之居處長幼失其<lb/>
?閨門三族失其和朝廷官爵失其序田獵戎事失其<lb/>
?軍旅武功失其制?室失其度量鼎失其象味失其<lb/>
時樂失其節車失其式鬼神失其饗喪紀失其哀辨?<lb/>
失其黨官失其體政事失其施加於身而錯於前凡?之<lb/>
動失其宜如此則無以祖洽於?也<lb/>
　註曰凡言失者無禮故也?謀也祖始也洽合也言<lb/>
　失禮無以為?倡始無以合和?　熊氏曰倀倀無<lb/>
<pb n="16b"/>
　定向貌?講武教戰之謀制全師克敵之法　坡謂<lb/>
　此失禮而惡是所當領者<lb/>
子曰慎聽之女三人者吾語女禮猶有九焉大饗有四<lb/>
焉苟知此矣雖在畎?之中事之聖人已兩君相見揖<lb/>
讓而入門入門而縣興揖讓而升堂升堂而樂闋下管<lb/>
象武夏籥序興陳其薦俎序其禮樂備其百官如此而<lb/>
后君子知仁焉行中?還中矩和鸞中采齊客出以雍<lb/>
徹以振羽是故君子無物而不在禮矣入門而金作示<lb/>
<pb n="17a"/>
情也升歌清廟示?也下而管象示事也是故古之君<lb/>
子不必親相與言也以禮樂相示而已<lb/>
　註曰大饗謂饗諸侯來朝者也四者謂金再作升歌<lb/>
　清廟下管象縣興金作也金再作者獻主君又作也<lb/>
　下謂堂下也象武武舞也夏籥文舞也序更也堂下<lb/>
　吹管舞文武之樂更起也　疏曰縣興者謂鐘磬興<lb/>
　而動作也樂闋者主賓升堂主人獻賓賓卒爵而樂<lb/>
　闋一也賓酢主君而縣興主君飲畢而樂闋二也升<lb/>
<pb n="17b"/>
　歌清廟三也下管象武四也但此下管象武之上少<lb/>
　升歌清廟之一句行中?至徹以振羽者是四禮之<lb/>
　外加有此五事總為九也行中?者謂曲行五也還<lb/>
　中矩者謂方行六也和鸞中采齊者謂出門迎賓之<lb/>
　時七也客出之時歌雍詩以送之八也振羽即振鷺<lb/>
　詩禮畢徹器之時歌之九也金性?明象人情主人<lb/>
　獻賓而金作是示賓以恩情賓酢主人而金作是示<lb/>
　主人以敬情示?者清廟頌文王之?事王業之大<lb/>
<pb n="18a"/>
　事也　熊氏曰知仁者知主君親厚相愛之心也示<lb/>
　?示賓主修?相讓也示事示賓主修明政刑而有<lb/>
　師事也　坡謂九節王氏盧氏各自為分又皆與鄭<lb/>
　?妄意折衷則入門一也升堂二也升堂樂闋三也<lb/>
　升歌下管四也陳其薦俎三句五也行中?二者六<lb/>
　也和鸞中采齊七也客出以雍八也徹以振羽九也<lb/>
　各以一節之條貫分之若樂闋乃賓主相獻之一節<lb/>
　行旋乃舉?之一節而皆分為二又不計陳其薦俎<lb/>
<pb n="18b"/>
　三者不能無疑故敢合三家而竊正之<lb/>
子曰禮也者理也樂也者節也君子無理不動無節不<lb/>
作不能詩於禮繆不能樂於禮素薄於?於禮?<lb/>
　註曰繆誤也素猶質也歌詩所以通禮意也作樂所<lb/>
　以同成禮文也崇?所以實禮行也　疏曰前經大<lb/>
　饗有禮樂之事故此經申明禮樂之義詩能通達情<lb/>
　意得則行禮審正若不能詩則情意隔?於禮錯繆<lb/>
　樂有音聲綴兆干戚文飾於禮若不能習樂則於禮<lb/>
<pb n="19a"/>
　樸素?心厚於其?則外充實若?心淺薄於?則<lb/>
　於外禮空?言?是百行之本樂是禮中之?故明<lb/>
　禮須詩樂及?乃為善也　集說曰樂記言樂者天<lb/>
　地之和也禮者天地之序也此言禮者理也樂者節<lb/>
　也?禮得其理則有序而不亂樂得其節則雖和而<lb/>
　不流君子無理不動防其亂也無節不作防其流也<lb/>
子曰制度在禮文為在禮行之其在人乎子貢越席而<lb/>
對曰敢問?其窮與子曰古之人與古之人也達於禮<lb/>
<pb n="19b"/>
而不達於樂謂之素達於樂而不達於禮謂之偏夫?<lb/>
達於樂而不達於禮是以傳於此名也古之人也<lb/>
　疏曰言?禮樂兼有但樂優於禮非是不能行禮但<lb/>
　不特通達非謂全不知於禮為困窮也故虞書舜命<lb/>
　伯夷典朕三禮伯夷讓?是?知禮也古之人與言<lb/>
　與今人?也古之人也更重美?　馬氏曰簠簋俎<lb/>
　豆所謂制度也升降上下所謂文為也　坡謂疏引<lb/>
　尚書至確恐此記有所未盡<lb/>
<pb n="20a"/>
子張問政子曰師乎前吾語女乎君子明於禮樂舉而<lb/>
錯之而已<lb/>
　集說曰前吾語女謂昔者已嘗告汝矣舉而錯之謂<lb/>
　舉禮樂之道而施之政事也<lb/>
子張復問子曰師爾以為必鋪几筵升降酌獻酬酢然<lb/>
後謂之禮乎爾以為必行綴兆興羽籥作鐘鼓然後謂<lb/>
之樂乎言而履之禮也行而樂之樂也君子力此二者<lb/>
以南?而立夫是以天下太平也諸侯朝萬物服體而<lb/>
<pb n="20b"/>
百官莫敢不承事矣<lb/>
　疏曰力謂勉力也二者禮樂之事　集說曰萬物服<lb/>
　體謂萬事皆從其理　坡謂言者言禮也行者行禮<lb/>
　也此記亦似未盡?不言何言何行而僅云言行則<lb/>
　惡亦有言行也中庸言庸言庸行比此便?<lb/>
禮之所興?之所治也禮之所廢?之所亂也目巧之<lb/>
室則有?阼席則有上下車則有左右行則有隨立則<lb/>
有序古之義也<lb/>
<pb n="21a"/>
　註曰?之所治?之所以治也?之所亂?之所以<lb/>
　亂也目巧謂但用巧目善意作室不由法度猶有?<lb/>
　阼賓主之處也自目巧以下古今常事不可廢改也<lb/>
　　集說曰室之有?所以為尊者所處堂之有阼所<lb/>
　以為主人之位也席或以南方為上或以西方為上<lb/>
　詳見曲禮車之尊位在左父之齒隨行貴賤長幼各<lb/>
　有所立之位此皆古聖人制禮之義也　熊氏曰承<lb/>
　上文而言吾身之禮樂固足以致太平而禮樂之文<lb/>
<pb n="21b"/>
　亦不可無故以禮文興廢為治亂所從言之　坡謂<lb/>
　自目巧以下言?之所治也<lb/>
室而無?阼則亂於堂室也席而無上下則亂於席上<lb/>
也車而無左右則亂於車也行而無隨則亂於塗也立<lb/>
而無序則亂於位也<lb/>
　坡謂此節言禮之所廢?之所亂也<lb/>
昔聖帝明王諸侯辨貴賤長幼?近男女外?莫敢相<lb/>
踰越皆由此塗出也三子者既得聞此言也於夫子昭<lb/>
<pb n="22a"/>
然若發矇矣<lb/>
　集說曰貴賤以爵言長幼以齒言?近以親?言男<lb/>
　女以同異言外?以位序言也　方氏曰發矇者若<lb/>
　目不明為人所發而有所見也　坡謂此塗即指?<lb/>
　阼之等?禮無過於此者<lb/>
　　孔子閒居第二十九<lb/>
　　　疏曰善其無倦而不衰退燕避人曰閒<lb/>
孔子閒居子夏侍子夏曰敢問詩云凱弟君子民之父<lb/>
<pb n="22b"/>
母何如斯可謂民之父母矣孔子曰夫民之父母乎必<lb/>
達於禮樂之原以致五至而行三無以?於天下四方<lb/>
有敗必先知之此之謂民之父母矣<lb/>
　集說曰詩大雅泂酌之篇凱樂也弟易也?者廣被<lb/>
　之意言三無五至之道廣被於天下也四方將有禍<lb/>
　之釁而必能先知者以其切於憂民是以能審治亂<lb/>
　之幾也<lb/>
子夏曰民之父母既得而聞之矣敢問何謂五至孔子<lb/>
<pb n="23a"/>
曰志之所至詩亦至焉詩之所至禮亦至焉禮之所至<lb/>
樂亦至焉樂之所至哀亦至焉哀樂相生是故正明目<lb/>
而視之不可得而見也傾耳而聽之不可得而聞也志<lb/>
氣塞乎天地此之謂五至<lb/>
　註曰凡言至者至於民也志謂恩意也言君恩意至<lb/>
　於民則其詩亦至也詩謂好惡之情也自此以下皆<lb/>
　謂民之父母者善推其所有以與民共之人耳不能<lb/>
　聞目不能見行之在?心也　熊氏曰愛人之心誠<lb/>
<pb n="23b"/>
　切則形於?歌莫非慈祥極至之言故詩至焉既發<lb/>
　於言則施之於事者必實而品節立軌物彰自可範<lb/>
　民於有序而禮至矣禮至則政教不乖乎事理人情<lb/>
　而至和洋溢故樂至焉樂至則樂民之深者自憂民<lb/>
　之害無所不用其極故哀至焉然樂民之樂者民亦<lb/>
　樂其樂哀民之哀者民亦哀其哀是上下之哀樂相<lb/>
　生也五至之事如此然所以謂之至者何五者無形<lb/>
　與聲惟是愛民之心存焉矣目正視則明全此時功<lb/>
<pb n="24a"/>
　化未形之法制雖正視不可見耳傾聽則聰審未宣<lb/>
　之誥誡雖傾聽不可聞而志之存乎心氣之見乎詩<lb/>
　皆形之為禮樂之具發之為哀樂之情充滿於天地<lb/>
　周遍於有形有聲之處此之謂五至也<lb/>
子夏曰五至既得而聞之矣敢問何謂三無孔子曰無<lb/>
聲之樂無體之禮無服之喪此之謂三無子夏曰三無<lb/>
既得?而聞之矣敢問何詩近之孔子曰夙夜基命宥?<lb/>
無聲之樂也威儀逮逮不可選也無體之禮也凡民有<lb/>
<pb n="24b"/>
喪匍匐救之無服之喪也<lb/>
　集說曰夙早也基始也宥?也?寧也周頌昊天有<lb/>
　成命篇言文王武王夙夜憂勤以肇基天命惟務行<lb/>
　?靜之政以安民夫政?靜則無乖戾故以喻無聲<lb/>
　之樂也逮逮詩作棣棣盛也選擇也邶風柏舟之篇<lb/>
　言仁人威儀之盛自有常度不容有所選擇初不待<lb/>
　因物以行禮而後可見故以喻無體之禮也手行為<lb/>
　匍伏地為匐邶風谷風之篇言凡人有死喪之禍必<lb/>
<pb n="25a"/>
　汲汲然往救助之此非為有服屬之親特周救其急<lb/>
　耳故以喻無服之喪也<lb/>
子夏曰言則大矣美矣盛矣言盡於此而已乎孔子曰<lb/>
何為其然也君子之服之也猶有五起焉<lb/>
　疏曰服習也言君子習此三無猶有五種起發其義<lb/>
子夏曰何如孔子曰無聲之樂氣志不違無體之禮威<lb/>
儀遲遲無服之喪?恕孔悲無聲之樂氣志既得無體<lb/>
之禮威儀翼翼無服之喪施及四國無聲之樂志氣既<lb/>
<pb n="25b"/>
從無體之禮上下和同無服之喪以畜萬邦無聲之樂<lb/>
日聞四方無體之禮日就月將無服之喪純德孔明無<lb/>
聲之樂氣志既起無體之禮施及四海無服之喪施于<lb/>
孫子<lb/>
　熊氏曰君子行此無聲之樂始而欲平躁釋使氣志<lb/>
　皆和而無乖違不違則此心之和常存故曰得既得<lb/>
　則涵泳從容太和在我故曰從如此則名譽著聞故<lb/>
　曰日聞日聞不已則氣志之在我者必將益勵其和<lb/>
<pb n="26a"/>
　方興未艾?既享天下之名必思保天下之治也無<lb/>
　體之禮而威儀舒徐而遲遲然遲恐失之怠故繼之<lb/>
　以肅敬而翼翼惟威儀得中則事上接下皆無所乖<lb/>
　戾故曰和同愈久愈大故曰日就月將愈大則及於<lb/>
　四海之?矣無服之喪始而?存仁愛非?恕孔悲<lb/>
　乎仁者愛人故繼之以施及四國由是愈推愈廣合<lb/>
　天下皆在容保中故畜萬邦此?之畜萬邦者至純<lb/>
　無間豈不孔明乎孔明者不息也息則昧矣不息則<lb/>
<pb n="26b"/>
　悠?故施於孫子<lb/>
子夏曰三王之??於天地敢問何如斯可謂?於天<lb/>
地矣孔子曰奉三無私以勞天下子夏曰敢問何謂三<lb/>
無私孔子曰天無私覆地無私載日月無私照奉斯三<lb/>
者以勞天下此之謂三無私其在詩曰帝命不違至於<lb/>
湯齊湯降不遲聖敬日齊昭假遲遲上帝是祗帝命式<lb/>
于九圍是湯之?也<lb/>
　集說曰三王之??於天地?古語故子夏舉以為<lb/>
<pb n="27a"/>
　問詩商頌長發之篇孔子引之以證湯無私之?則<lb/>
　禹及文武可例矣嚴氏曰商自契以來天命所向未<lb/>
　嘗去之然至湯而後與天齊謂王業至此而成天命<lb/>
　至此而集天人適相符合也湯之謙抑所以自降下<lb/>
　者甚敏而不遲故聖敬之?日以躋升也?日新又<lb/>
　日新是聖敬日躋之盛即文王之純亦不已也其昭<lb/>
　格於天遲遲甚緩言湯無心於得天也無所覬倖一<lb/>
　唯上帝之敬其誠專一然天自命之以為法於天下<lb/>
<pb n="27b"/>
　使為王也<lb/>
天有四時春秋冬夏風雨霜露無非教也地載神氣神<lb/>
氣風霆風霆流形庶物露生無非教也<lb/>
　熊氏曰此言天地之無私也天以氣運於上春秋執<lb/>
　生殺之機冬夏極?陽之用風雨之發生霜露之肅<lb/>
　殺無非天道至公之教也地順承天變化之神與?<lb/>
　陽之氣但見神氣散而為風薄而為霆風行而植物<lb/>
　之甲者拆霆震而動物之蟄者?是風霆流行而成<lb/>
<pb n="28a"/>
　形斯庶物呈生而可見無非地道至公之教也教者<lb/>
　因物付物而曲成之有不令而行不言而喻之化也<lb/>
清明在躬氣志如神耆欲將至有開必先天降時雨山<lb/>
川出雲其在詩曰嵩?維嶽峻極于天維嶽降神生甫<lb/>
及申維申及甫為周之翰四國于蕃四方于宣此文王<lb/>
之德也<lb/>
　註曰清明在躬氣志如神謂聖人也耆欲將至謂其<lb/>
　王天下之期將至也神有以開之必先為之生賢知<lb/>
<pb n="28b"/>
　之輔佐若天將降時雨山川為之先出雲矣峻?大<lb/>
　也翰幹也言周道將興五嶽為之生賢輔佐仲山甫<lb/>
　及申伯為周之幹臣天下之蕃衛宣?於四方以成<lb/>
　其王功此文武之?也是文王武王奉天地無私之<lb/>
　?也此宣王詩也文武之時其?如此而詩無以言<lb/>
　之取類以明之　程子曰清明在躬氣志如神貴熟<lb/>
　藍田?氏曰孟子云中天下而立定四海之民君子<lb/>
　樂之所謂耆欲<lb/>
<pb n="29a"/>
三代之王也必先其令聞詩云明明天子令聞不已三<lb/>
代之?也<lb/>
　疏曰必先其令聞者所以王天下者必父祖未王之<lb/>
　前先有令聞也詩大雅江漢之篇記者之意謂三代<lb/>
　之王也父祖及身令聞不休已故云三代之?也子<lb/>
　夏問三王孔子唯云湯與文武不稱夏者以夏承禹<lb/>
　後為天下治水過門不入無私事明但殷周以戰爭<lb/>
　而取天下恐其有私故特舉湯與文武也<lb/>
<pb n="29b"/>
弛其文?協此四國大王之?也子夏蹶然而起負牆<lb/>
而立曰弟子敢不承乎<lb/>
　註曰弛施也協和也大王文王之祖周道將興始有<lb/>
　令聞承奉承不失隊也起負牆者所問竟辟後來者<lb/>
　　應氏曰嵩?生賢本於文武?洽四國始於大王<lb/>
　其積累豈一日哉<lb/>
　<lb/>
　禮記述註卷二十二<lb/>
</p>
<p>
</p>
  </div>
</body>
</text>
</TEI>