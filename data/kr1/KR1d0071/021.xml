<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記述註卷二十一</head> <lb/>
    <p>
<pb n="1a"/>
欽定四庫全書<lb/>
　禮記述註卷二十一<lb/>
　　　　　　　　　　　安溪　李光坡　撰<lb/>
　　祭統第二十五<lb/>
　　　註曰統猶本也<lb/>
凡治人之道莫急於禮禮有五經莫重於祭夫祭者非<lb/>
物自外至者也自中出生於心也心怵而奉之以禮是<lb/>
故惟賢者能盡祭之義<lb/>
<pb n="1b"/>
　集說曰五經吉凶軍賓嘉之五禮也物事也心怵即<lb/>
　前篇怵惕之心謂心有感動也奉之以禮之禮儀物<lb/>
　器數也言祭非事之自外而至乃自中而出發生於<lb/>
　心者也故必心有所動於中至愛至?而後奉之以<lb/>
　儀文器數於外奉之以禮者見乎物盡之以義者存<lb/>
　乎心徇其物而忘其心者?人也發於心而形於物<lb/>
　者君子也故曰惟賢者能盡祭之義<lb/>
賢者之祭也必受其福非世所謂福也福者備也備者<lb/>
<pb n="2a"/>
百順之名也無所不順者之謂備言?盡於已而外順<lb/>
於道也忠臣以事其君孝子以事其親其本一也上則<lb/>
順於鬼神外則順於君長?則以孝於親如此之謂備<lb/>
唯賢者能備能備然後能祭是故賢者之祭也致其誠<lb/>
信與其忠敬奉之以物道之以禮安之以樂參之以時<lb/>
明薦之而已矣不求其?此孝子之心也<lb/>
　應氏曰不求其?無求福之心也所謂祭祀不祈也<lb/>
　　熊氏曰此明賢者盡祭之義也其本一者事君事<lb/>
<pb n="2b"/>
　親雖殊而心之?盡於已者一致也忠孝?盡則倫<lb/>
　理無虧是以上順鬼神外順君長?以孝親所謂備<lb/>
　也　坡謂致其誠信二句?盡於已也奉之以物四<lb/>
　句外順於道也不求其?故曰非世所謂福也<lb/>
祭者所以追養繼孝也孝者畜也順於道不逆於倫是<lb/>
之謂畜<lb/>
　應氏曰追其不及之養而繼其未盡之孝也　熊氏<lb/>
　曰孝者言畜聚其心而愛親於?畜養其親而事之<lb/>
<pb n="3a"/>
　於外也父子之道天性也中心藏之而不忘是順其<lb/>
　所性之道父子之倫天敘也服勞就養而無方是不<lb/>
　逆其倫序之常二者皆謂之畜<lb/>
是故孝子之事親也有三道焉生則養沒則喪喪畢則<lb/>
祭養則觀其順也喪則觀其哀也祭則觀其敬而時也<lb/>
盡此三道者孝子之行也<lb/>
　集說曰生事之以禮死葬之以禮祭之以禮養以順<lb/>
　?主順者深愛愉色婉容也喪以哀?主祭以敬?<lb/>
<pb n="3b"/>
　主時者不疏不數也此節正申順於道不逆於倫之<lb/>
　義　坡謂自祭者至此二節申致其誠信與其忠敬<lb/>
　之意<lb/>
??自盡又外求助昏禮是也故國君取夫人之辭曰<lb/>
請君之玉女與寡人共有敝邑事宗廟社稷此求助之<lb/>
本也夫祭也者必夫婦親之所以備外?之官也官備<lb/>
則具備水草之菹陸產之醢小物備矣三牲之俎八簋<lb/>
之實美物備矣昆蟲之異草木之實陰陽之物備矣凡<lb/>
<pb n="4a"/>
天之所生地之所長苟可薦者莫不咸在示盡物也外<lb/>
則盡物?則盡志此祭之心也<lb/>
　註曰具謂所供?物水草之菹芹茆之屬陸產之醢<lb/>
　蚳蝝之屬天子之祭八簋昆蟲謂?生寒死之蟲也<lb/>
　?則可食之物有蜩范草木之實蔆芡榛栗之屬<lb/>
是故天子親耕於南郊以共齊盛王后蠶於北郊以共<lb/>
純服諸侯耕於東郊亦以共齊盛夫人蠶於北郊以共冕<lb/>
服天子諸侯非莫耕也王后夫人非莫蠶也身致其誠<lb/>
<pb n="4b"/>
信誠信之謂盡盡之謂敬敬盡然後可以事神明此祭<lb/>
之道也<lb/>
　疏曰天子太陽故南郊諸侯少陽故東郊然藉田並<lb/>
　在東南故王言南諸侯言東　集說曰祭服皆上元<lb/>
　下纁天子言緇服諸侯言冕服緇服亦冕服也緇以<lb/>
　色言冕服則顯其?祭服耳非莫耕非莫蠶言非無<lb/>
　可耕之人非無可蠶之人也　坡謂??自盡至此<lb/>
　二節申奉之以物<lb/>
<pb n="5a"/>
及時將祭君子乃齊齊之?言齊也齊不齊以致齊者<lb/>
也是故君子非有大事也非有恭敬也則不齊不齊則<lb/>
於物無防也耆欲無止也及其將齊也防其邪物訖其<lb/>
耆欲耳不聽樂故記曰齊者不樂言不敢散其志也心<lb/>
不苟慮必依於道手足不苟動必依於禮是故君子之<lb/>
齊也專致其精明之德也故散齊七日以定之致齊三<lb/>
日以齊之定之之謂齊齊者精明之至也然後可以交<lb/>
於神明也<lb/>
<pb n="5b"/>
　集?曰於物無防物猶事也不苟慮不苟動皆所謂<lb/>
　防也<lb/>
是故先期旬有一日宮宰宿夫人夫人亦散齊七日致<lb/>
齊三日君致齊於外夫人致齊於?然後會於大廟君<lb/>
純冕立於阼夫人副褘立於東房君執圭瓚祼尸大宗<lb/>
執璋瓚亞祼及迎牲君執紖卿大夫從士執芻宗婦執<lb/>
盎從夫人薦涗水君執鸞刀羞嚌夫人薦豆此之謂夫<lb/>
婦親之<lb/>
<pb n="6a"/>
　註曰宿讀?肅猶戒也大廟始祖廟也圭瓚璋瓚祼<lb/>
　器也以圭璋?柄酌鬱鬯曰祼大宗亞祼容夫人有<lb/>
　故攝焉紖所以牽牲芻?也殺牲用以藉之天子諸<lb/>
　侯祭禮先有祼尸之事乃後迎牲　疏曰宗婦執盎<lb/>
　從者謂同宗之婦執盎齊以從夫人也夫人薦涗水<lb/>
　者涗即盎齊以濁用清酒以涗泲之涗水是明水宗<lb/>
　婦執盎齊從夫人而來奠盎齊於位夫人乃就盎齊<lb/>
　之尊酌此涗齊而薦之因盎齊有明水連言水耳知<lb/>
<pb n="6b"/>
　盎齊有明水者郊特牲云祭齊加明水是也君執鸞<lb/>
　刀羞嚌者嚌肝肺也嚌有二時一是朝踐之時取肝<lb/>
　以膋貫之入室燎於爐炭而出薦之主前二是饋熟<lb/>
　之時君以鸞刀割制所羞嚌肺?切之不使?亦奠<lb/>
　於俎上尸並嚌之故云羞嚌一云羞進也夫人薦豆<lb/>
　者君羞嚌時夫人薦此饋食之豆也　坡謂及時將<lb/>
　祭至此二節申道之以禮<lb/>
及入舞君執干戚就舞位君?東上冕而總干率其?<lb/>
<pb n="7a"/>
臣以樂皇尸是故天子之祭也與天下樂之諸侯之祭<lb/>
也與竟?樂之冕而總干率其?臣以樂皇尸此與竟<lb/>
?樂之之義也<lb/>
　集說曰東上近主位也此明祭時天子諸侯親在舞<lb/>
　位　陳氏曰人君之於廟享藉則親耕牲則親殺酒<lb/>
　則親獻尸則親迎然則樂則親舞不?過矣<lb/>
夫祭有三重焉獻之屬莫重於祼聲莫重於升歌舞莫<lb/>
重於武宿夜此周道也凡三道者所以假於外而以增<lb/>
<pb n="7b"/>
君子之志也故與志進退志輕則亦輕志重則亦重輕<lb/>
其志而求外之重也雖聖人弗能得也是故君子之祭<lb/>
也必身自盡也所以明重也道之以禮以奉三重而薦<lb/>
諸皇尸此聖人之道也<lb/>
　疏曰皇氏云武王伐紂至於商郊停止宿夜士卒皆<lb/>
　歡樂歌舞以待旦因名焉其樂今亡熊氏云此即大<lb/>
　武之樂也假於外者祼則假於鬱鬯歌則假於聲音<lb/>
　舞則假於干戚也　熊氏曰君子於未祭之先則親<lb/>
<pb n="8a"/>
　耕親齊而誠敬中存所以明志之重也及祭則將之<lb/>
　以禮奉此三重而薦諸皇尸有本有文聖人之道何<lb/>
　以加此　坡謂自及入舞至此二節申安之以樂疑<lb/>
　此下?後章凡祭有四時至何以?民父母矣四節<lb/>
　蓋申參之以時似當在此之後而簡錯也<lb/>
夫祭有餕餕者祭之末也不可不知也是故古之人有<lb/>
言曰善終者如始餕其是已是故古之君子曰尸亦餕<lb/>
鬼神之餘也惠術也可以觀政矣<lb/>
<pb n="8b"/>
　疏曰若王侯初薦毛血燔燎是薦於鬼神至薦熟時<lb/>
　尸乃食之是尸餕鬼神之餘若大夫士?厭亦是先<lb/>
　薦鬼神而後尸乃食亦尸餕鬼神餘　劉氏曰祭畢<lb/>
　而餕餘是祭之終事也必謹乎餕之禮者慎終如始<lb/>
　也故引古人曰善終者如其始之善今餕餘之禮其<lb/>
　是此意矣所以古之君子有言尸之飲食亦是餕鬼<lb/>
　神之餘也此即施惠之法也夫施惠者人君之政今<lb/>
　餕禮之中寓施惠之術豈不可以觀政乎<lb/>
<pb n="9a"/>
是故尸謖君與卿四人餕君起大夫六人餕臣餕君之<lb/>
餘也大夫起士八人餕賤餕貴之餘也士起各執其具<lb/>
以出陳於堂下百官進徹之下餕上之餘也凡餕之道<lb/>
每變以?所以?貴賤之等而興施惠之象也是故以<lb/>
四簋黍見其修於廟中也廟中者竟?之象也<lb/>
　集說曰謖起也四人者君與三卿也侯國五大夫此<lb/>
　云六兼有采地助祭也士上士也百官謂有事於祭<lb/>
　者進當?餕天子之祭八簋諸侯六簋此言四簋者<lb/>
<pb n="9b"/>
　留二簋?陽厭之祭故以四簋餕也簋以盛黍稷舉<lb/>
　黍則稷可知矣自君卿至百官每變而人益?所以<lb/>
　?貴賤象施惠也施惠之禮修舉於廟中則施惠之<lb/>
　政必?及於境?此可以觀政之謂也　坡謂廟中<lb/>
　者竟?之象即朱子云如掃室然掃得小處淨潔大<lb/>
　處亦然若有大處開拓不去即是於小處不曾盡心<lb/>
　凡事皆然宜三復之<lb/>
祭者澤之大者也是故上有大澤則惠必及下顧上先<lb/>
<pb n="10a"/>
下後耳非上積重而下有凍餒之民也是故上有大澤<lb/>
則民夫人待於下流知惠之必將至也由餕見之矣故<lb/>
曰可以觀政矣<lb/>
　註曰鬼神有祭不獨享之使人餕之恩澤之大者也<lb/>
　國君有蓄積不獨食之亦以施惠於竟?也　熊氏<lb/>
　曰積重重積之而不施也　坡謂自夫祭有餕至下<lb/>
　故曰祭者教之本也已五節統在此之謂上下之際<lb/>
　節下此上三節推?餕禮之詳以盡上文惠下之意<lb/>
<pb n="10b"/>
　此下二節申?忠臣以事其君孝子以事其親即可<lb/>
　以立教忠教孝之本以盡百順之義以總結篇首治<lb/>
　人莫急之意<lb/>
夫祭之?物大矣其興物備矣順以備者也其教之本<lb/>
與是故君子之教也外則教之以尊其君長?則教之<lb/>
以孝於其親是故明君在上則諸臣服從崇事宗廟社<lb/>
稷則子孫順孝盡其道端其義而教生焉<lb/>
　註曰?物猶?禮也興物謂薦百品　熊氏曰然祭<lb/>
<pb n="11a"/>
　不唯可以觀政而亦可以立教其?事甚大矣蓋祭<lb/>
　而興物無不備者非徒文具實本於身心之誠敬而<lb/>
　順以備之者也是祭中實寓教之意祭非教之本乎<lb/>
　以教言之尊君孝親教之大綱也然必上有明君而<lb/>
　後諸臣服從乎君上崇祀宗社而後竟?之子孫順<lb/>
　孝乎親是必盡道端義於上而忠孝之教始生也<lb/>
　坡謂盡其道指上奉之以物四事也端其義指十倫<lb/>
　也故鄭註曰倫猶義也<lb/>
<pb n="11b"/>
是故君子之事君也必身行之所不安於上則不以使<lb/>
下所惡於下則不以事上非諸人行諸已非教之道也<lb/>
是故君子之教也必由其本順之至也祭其是與故曰<lb/>
祭者教之本也已<lb/>
　熊氏曰此又以事君之事明教生之意必由其本者<lb/>
　必由於盡道端義以本之　坡謂此君子即上之明<lb/>
　君也上有天子下有竟?故以事上使下言之<lb/>
夫祭有十倫焉見事鬼神之道焉見君臣之義焉見父<lb/>
<pb n="12a"/>
子之倫焉見貴賤之等焉見親疏之殺焉見爵賞之施<lb/>
焉見夫婦之?焉見政事之均焉見長幼之序焉見上<lb/>
下之際焉此之謂十倫<lb/>
　註曰倫猶義也<lb/>
鋪筵設同几?依神也詔祝於室而出於祊此交神明<lb/>
之道也<lb/>
　集說曰筵席也几所馮以?安者人生則形體異故<lb/>
　夫婦之倫在於有?死則精氣無間共設一几故祝<lb/>
<pb n="12b"/>
　辭云以某妃配也依神使神馮依乎此也詔告也祝<lb/>
　祝也謂祝以事告尸於室中也出於祊者謂明日繹<lb/>
　祭出在廟門外之旁也不知神之所在於彼乎於此<lb/>
　乎故曰此交神明之道也<lb/>
君迎牲而不迎尸?嫌也尸在廟門外則疑於臣在廟<lb/>
中則全於君君在廟門外則疑於君入廟門則全於臣<lb/>
全於子是故不出者明君臣之義也<lb/>
　疏曰在廟中則全於君不云全父者下?云臣子則<lb/>
<pb n="13a"/>
　知此?君父也自廟中行禮尸皆答拜然父無答子<lb/>
　之禮君有答臣之法故據君言之耳　集說曰尸本<lb/>
　是臣?尸而象神則尊之如君父矣然在廟外未入<lb/>
　則猶疑是臣也及既入廟則全其象君父之尊矣君<lb/>
　祭固主於尊君父而盡臣子之道然未入廟則猶疑<lb/>
　是君也及既入廟則全?臣子而事尸無嫌矣若君<lb/>
　出門迎尸則疑以君而迎臣故不出者所以?此嫌<lb/>
　而明君臣之義也<lb/>
<pb n="13b"/>
夫祭之道孫?王父尸所使?尸者於祭者子行也父<lb/>
北面而事之所以明子事父之道也此父子之倫也<lb/>
　註曰子行猶子列也祭祖則用孫列皆取於同姓之<lb/>
　適孫也天子諸侯之祭朝事延尸於?外是以有北<lb/>
　面事尸之禮　疏曰主人欲孝敬己父不計己尊而<lb/>
　北面事子行則凡?子者豈得不尊事其父乎是見<lb/>
　子事父之道也<lb/>
尸飲五君洗玉爵獻卿尸飲七以瑤爵獻大夫尸飲九<lb/>
<pb n="14a"/>
以散爵獻士及?有司皆以齒明尊卑之等也<lb/>
　疏曰自獻卿以下至?有司其爵雖同皆長者在先<lb/>
　故云皆以齒此據備九獻之禮者至主人酳尸故尸<lb/>
　飲五也凡祭二獻祼用鬱鬯尸祭奠而不飲朝踐二<lb/>
　獻饋食二獻及食畢主人酳尸此皆尸飲之故云尸<lb/>
　飲五於此時以獻卿獻卿之後主婦酳尸酳尸畢賓<lb/>
　長獻尸是尸飲七也乃以瑤爵獻大夫是正九獻禮畢<lb/>
　但初二祼不飲故云飲七自此以後長賓長兄弟更<lb/>
<pb n="14b"/>
　?加爵尸又飲二是并前尸飲九主人乃以散爵獻<lb/>
　士及?有司也此謂上公九獻故以酳尸之一獻?<lb/>
　尸飲五也若侯伯七獻朝踐饋食時各一獻食訖酳<lb/>
　尸但飲三也子男五獻食訖酳尸尸飲一<lb/>
夫祭有昭穆昭穆者所以?父子?近長幼親疏之序<lb/>
而無亂也是故有事於大廟則?昭?穆咸在而不失<lb/>
其倫此之謂親疏之殺也<lb/>
　疏曰祭大廟則?廟尸主皆來及助祭之人同宗父<lb/>
<pb n="15a"/>
　子皆至則?昭?穆咸在若餘廟之祭唯有當廟尸<lb/>
　主及所出之子孫不得?昭?穆咸在也<lb/>
古者明君爵有德而祿有功必賜爵祿於大廟示不敢<lb/>
專也故祭之日一獻君降立於阼階之南南鄉所命北<lb/>
面史由君右執?命之再拜稽首受書以歸而舍奠於<lb/>
其廟此爵賞之施也<lb/>
　註曰一獻一酳尸也舍當?釋聲之誤也非時而祭<lb/>
　曰奠　疏曰酳尸之前皆承奉鬼神未暇?命此一<lb/>
<pb n="15b"/>
　獻則上文尸飲五君獻卿之時也若天子命?臣則<lb/>
　不因常祭之日特假於廟釋奠告以受君之命也<lb/>
君卷冕立於阼夫人副褘立於東房夫人薦豆執校執<lb/>
醴授之執鐙尸酢夫人執柄夫人受尸執足夫婦相授<lb/>
受不相襲處酢必易爵明夫婦之?也<lb/>
　疏曰校謂豆之中央直者鐙謂豆下跗夫人薦豆之<lb/>
　時此執醴之人以豆授夫人則執鐙夫人受之乃執<lb/>
　校也柄者爵?雀形以尾?柄也夫婦相授受謂交<lb/>
<pb n="16a"/>
　相致爵之時襲因也其執之物不相因故處<lb/>
凡?俎者以骨?主骨有貴賤殷人貴髀周人貴肩凡<lb/>
前貴於後俎者所以明祭之必有惠也是故貴者取貴<lb/>
骨賤者取賤骨貴者不重賤者不虛示均也惠均則政<lb/>
行政行則事成事成則功立功之所以立者不可不知<lb/>
也俎者所以明惠之必均也善?政者如此故曰見政<lb/>
事之均焉<lb/>
　註曰凡前貴於後謂脊脅臂臑之屬　疏曰殷質貴<lb/>
<pb n="16b"/>
　髀之厚賤肩之薄周文貴肩之顯賤髀之隱前貴於<lb/>
　後據周言之<lb/>
凡賜爵昭?一穆?一昭與昭齒穆與穆齒凡?有司<lb/>
皆以齒此之謂長幼有序<lb/>
　註曰昭穆猶特牲少牢之禮?兄弟也?有司猶?<lb/>
　賓下及執事者君賜之爵謂若酬之　疏曰爵酒爵<lb/>
　也此旅酬時賜助祭者酒?兄弟子孫等在昭列者<lb/>
　則?一色在穆列者自?一色各自相旅尊者在前<lb/>
<pb n="17a"/>
　卑者在後若同班列則長者在前少者在後是昭與<lb/>
　昭齒穆與穆齒也<lb/>
夫祭有卑煇胞翟閽者惠下之道也唯有德之君?能<lb/>
行此明足以見之仁足以與之畀之?言與也能以其<lb/>
餘卑其下者也煇者甲吏之賤者也胞者肉吏之賤者<lb/>
也翟者樂吏之賤者也閽者守門之賤者也古者不使<lb/>
刑人守門此四守者吏之至賤者也尸又至尊以至尊<lb/>
?祭之末而不忘至賤而以其餘畀之是故明君在上<lb/>
<pb n="17b"/>
則竟?之民無凍餒者矣此之謂上下之際<lb/>
　註曰明足以見之見此卑者也仁足以與之與此卑<lb/>
　者也煇周禮作韗謂韗磔皮革之官也翟謂教羽舞<lb/>
　者也古者不使刑人守門謂夏殷時　疏曰周禮墨<lb/>
　者使守門故知謂夏殷時際接也至尊與賤者其道<lb/>
　接也　坡謂十者之序首設几筵然後迎尸故第二<lb/>
　第三次之尸入則獻而獻卿大夫士賓兄弟命爵出<lb/>
　?皆九獻中禮故第四第五第六次之既獻而後夫<lb/>
<pb n="18a"/>
　婦致爵故第七次之凡受獻則薦俎設於其位故第<lb/>
　八次之祭畢旅酬故第九次之自上及下皆有薦脀<lb/>
　肉羞故廣言至賤以見惠之均?第十此下宜接以<lb/>
　夫祭有餕至故曰祭者教之本也已五節疑錯簡<lb/>
凡祭有四時春祭曰礿夏祭曰禘秋祭曰嘗冬祭曰烝<lb/>
　註曰謂夏殷時禮也　坡謂自此至何以?民父母<lb/>
　矣四節當在夫祭有三重節下<lb/>
礿禘陽義也嘗烝?義也禘者陽之盛也嘗者?之盛<lb/>
<pb n="18b"/>
也故曰莫重於禘嘗<lb/>
　註曰夏者尊卑著而秋萬物成　疏曰?功成就故<lb/>
　??盛<lb/>
古者於禘也發爵賜服順陽義也於嘗也出田邑發秋<lb/>
政順陰義也故記曰嘗之日發公室示賞也草艾則墨<lb/>
未發秋政則民弗敢草也<lb/>
　註曰言爵命屬陽國地屬?發公室出賞物也草艾<lb/>
　謂艾取草也秋草木成可芟艾給爨亨時則始行小<lb/>
<pb n="19a"/>
　刑也　疏曰出田邑之時亦有物也故覲禮秋時賜<lb/>
　侯氏車馬及篋服　方氏曰墨五刑之輕者左氏言<lb/>
　賞以春夏刑以秋冬而此言嘗之日發公室者蓋賞<lb/>
　雖以春夏?主而亦未始不用刑月令孟夏?薄刑<lb/>
　決小罪是也刑雖以秋冬?主亦未始不行賞此所<lb/>
　言是也<lb/>
故曰禘嘗之義大矣治國之本也不可不知也明其義<lb/>
者君也能其事者臣也不明其義君人不全不能其事<lb/>
<pb n="19b"/>
?臣不全夫義者所以濟志也諸德之發也是故其德<lb/>
盛者其志厚其志厚者其義章其義章者其祭也敬祭<lb/>
敬則竟?之子孫莫敢不敬矣是故君子之祭也必身<lb/>
親?之有故則使人可也雖使人也君不失其義者君<lb/>
明其義故也其德薄者其志輕疑於其義而求祭使之<lb/>
必敬也弗可得已祭而不敬何以?民父母矣<lb/>
　註曰濟成也竟?之子孫萬人?子孫　疏曰志厚<lb/>
　念親志意深厚也疑於其義謂志意既輕疑惑於祭<lb/>
<pb n="20a"/>
　祀之義不能盡心致敬也　集說曰中庸言明乎郊<lb/>
　社之禮禘嘗之義治國如視諸掌濟志成其所欲?<lb/>
　也發德顯其所當?也　方氏曰大宗伯若王不與<lb/>
　祭祀則攝位先儒謂王有故代之行其祭事正謂是<lb/>
　矣　熊氏曰諸德仁孝之德也不失其義謂順時以<lb/>
　舉祭也<lb/>
夫鼎有銘銘者自名也自名以稱揚其先祖之美而明<lb/>
著之後世者也?先祖者莫不有美焉莫不有惡焉銘<lb/>
<pb n="20b"/>
之義稱美而不稱惡此孝子孝孫之心也唯賢者能之<lb/>
　註曰銘謂書之刻之以識事者也自名謂稱揚其先<lb/>
　祖之德著已名於下　方氏曰稱則稱之以言揚則<lb/>
　揚其所?明則使之顯而不晦著則使之見而不隱<lb/>
銘者論譔其先祖之有德善功烈?勞慶賞聲名列於<lb/>
天下而酌之祭器自成其名焉以祀其先祖者也顯揚<lb/>
先祖所以崇孝也身比焉順也明示後世教也<lb/>
　註曰烈業也王功曰?事功曰勞酌之祭器言斟酌<lb/>
<pb n="21a"/>
　其美傳著於鐘鼎也身比焉謂自著名於下也順也<lb/>
　自著名以稱揚先祖之德孝順之行也教也所以教<lb/>
　後世　疏曰論謂論?譔則譔錄祀其先祖者預君<lb/>
　祫祭也禮功臣既得銘鼎則得預君大祫也比次也<lb/>
　　熊氏曰在心?德在事?善自樹?功烈事上?<lb/>
　?勞慶賞?於上聲名出於人<lb/>
夫銘者壹稱而上下皆得焉耳矣是故君子之觀於銘<lb/>
也既美其所稱又美其所??之者?足以見之仁足<lb/>
<pb n="21b"/>
以與之知足以利之可謂賢矣賢而勿伐可謂恭矣<lb/>
　疏曰上謂光揚先祖下謂成已順行所稱謂先祖也<lb/>
　所?謂己身也　坡謂見之者見先祖之善也與之<lb/>
　者與先祖以傳名也利之者稱美而不誣則不害先<lb/>
　祖之實行矣<lb/>
故衛孔悝之鼎銘曰六月丁亥公假于大廟公曰叔舅<lb/>
乃祖莊叔左右成公成公乃命莊叔隨難于漢陽即宮<lb/>
于宗周奔走無射<lb/>
<pb n="22a"/>
　集說曰孔悝衛大夫周六月夏四月也公衛莊公蒯<lb/>
　瞶也假至也至廟禘祭也因祭而賜之銘蓋德悝之<lb/>
　立已故褒顯其先世也異姓大夫而年幼故稱叔舅<lb/>
　莊叔悝七世祖孔達也成公?晉所伐而奔楚故云<lb/>
　隨難于漢陽漢楚之川也後雖反國又以殺弟叔武<lb/>
　晉人執之歸於京師置諸深室故云即宮于宗周也<lb/>
　射厭也<lb/>
?右獻公獻公乃命成叔纂乃祖服<lb/>
<pb n="22b"/>
　疏曰案左傳無孔達之事獻公反國亦非成叔之功<lb/>
　　集說曰獻公成公之曾孫名衎啟開右助也魯襄<lb/>
　十四年衛孫文子甯惠子逐衛侯衛侯奔齊言莊叔<lb/>
　餘功流於後世能右助獻公使之亦得反國也成叔<lb/>
　莊叔之孫烝鉏也其時成叔事獻公故公命其纂繼<lb/>
　爾祖舊所服行之事也<lb/>
乃考文叔興舊耆欲作率慶士躬恤衛國其勤公家夙<lb/>
夜不解民咸曰休哉公曰叔舅予女銘若纂乃考服<lb/>
<pb n="23a"/>
　應氏曰嗜欲者心志之所存言其先世之忠皆以愛<lb/>
　君憂國?嗜欲文叔孔圉慕尚而能興起之也作率<lb/>
　奮起而倡率之也慶卿也古卿慶同音字亦同用故<lb/>
　慶雲亦言卿雲<lb/>
悝拜稽首曰對揚以辟之勤大命施于烝?鼎此?孔<lb/>
悝之鼎銘也<lb/>
　集說曰對揚至?鼎十三字止作一句讀言對答揚<lb/>
　舉用吾君殷勤之大命施勒於烝祭之?尊及鼎也<lb/>
<pb n="23b"/>
古之君子論譔其先祖之美而明著之後世者也以比<lb/>
其身以重其國家如此<lb/>
　註曰如莊公命孔悝之?也莊公孔悝雖無令德以<lb/>
　終其事於禮是行之非<lb/>
子孫之守宗廟社稷者其先祖無美而稱之是誣也有<lb/>
善而弗知不明也知而弗傳不仁也此三者君子之所<lb/>
恥也<lb/>
　坡謂無美而稱之知不足以利之也有善不知明不<lb/>
<pb n="24a"/>
　足以見之也知而不傳仁不足以與之也<lb/>
昔者周公旦有?勞於天下周公?沒成王康王追念<lb/>
周公之所以?勞者而欲尊魯故賜之以重祭外祭則<lb/>
郊社是也?祭則大嘗禘是也夫大嘗禘升歌清廟下<lb/>
而管象朱干玉戚以舞大武八佾以舞大夏此天子之<lb/>
樂也康周公故以賜魯也子孫纂之至於令不廢所以<lb/>
明周公之德而又以重其國也<lb/>
　註曰言此者王室所銘若周公之功朱干赤盾戚斧<lb/>
<pb n="24b"/>
　也此大武之舞所執也佾猶列也大夏禹樂文舞也<lb/>
　執羽籥文武之舞皆八列互言之耳康猶褒大也<lb/>
　疏曰此因上?鼎銘明先祖之善故此明周公之?<lb/>
　子孫纂之特重於餘國亦光揚之事註云互文者以<lb/>
　大夏言舞數則大武亦當有之大武言舞器則大夏<lb/>
　亦有故云互<lb/>
　　經解第二十六<lb/>
　　　疏曰鄭云名曰經解者以其記六藝政教之得<lb/>
<pb n="25a"/>
　　　失也<lb/>
孔子曰入其國其教可知也<lb/>
　註曰觀其風俗則知其所以教<lb/>
其?人也?柔敦厚詩教也疏通知遠書教也廣博易<lb/>
良樂教也絜靜精微易教也恭儉莊敬禮教也屬辭比<lb/>
事春秋教也故詩之失愚書之失誣樂之失奢易之失<lb/>
賊禮之失煩春秋之失亂<lb/>
　熊氏曰?柔不剛躁也敦厚不浮薄也疏通豁達也<lb/>
<pb n="25b"/>
　知?明久?之事也廣博量宏也易良情和也失愚<lb/>
　淳厚者未必深察情?也失誣通達者未必篤確誠<lb/>
　實也失奢?厚者未必嚴立繩簡也失賊索隱害道<lb/>
　也失煩循規蹈矩則泛濫於儀文而亡其體也　坡<lb/>
　謂絜?不專著一事精微不遺一理也朱子言易如<lb/>
　鏡相似是也失煩如居敬而不行簡者屬合也合其<lb/>
　辭而不異則無?意一有異則意須?比次也次其<lb/>
　事而相類則無他義一不類則義有他故程子曰不<lb/>
<pb n="26a"/>
　可事事各求異義但一字有異或上下文異則義須<lb/>
　?此屬辭比事之真解而治春秋之要道也亂者其<lb/>
　辭其事非必有異而此錯綜其義例則亂也見學春<lb/>
　秋者多坐此曰此言人也非言經也曰經如是人學<lb/>
　之則立言制行亦如是何以異哉<lb/>
其?人也?柔敦厚而不愚則深於詩者也疏通知?<lb/>
而不誣則深於書者也廣博易良而不奢則深於樂者<lb/>
也絜靜精微而不賊則深於易者也恭儉莊敬而不煩<lb/>
<pb n="26b"/>
則深於禮者也屬辭比事而不亂則深於春秋者也<lb/>
　疏曰此一經言以詩化民雖用敦厚能以義節之使<lb/>
　民雖敦厚不至於愚則是在上深達於詩之理能以<lb/>
　詩教民也以下諸經放此　坡謂夫子之言止此蓋<lb/>
　記者欲言禮之可以正國而先引夫子枚論六經之<lb/>
　教以冠篇首如考工記開章統言六職以起百工之<lb/>
　事文法正與此同<lb/>
天子者與天地參故德配天地兼利萬物與日月?明<lb/>
<pb n="27a"/>
明照四海而不遺微小其在朝廷則道仁聖禮義之序<lb/>
燕處則聽雅頌之音行步則有環佩之聲升車則有鸞<lb/>
和之音居處有禮進退有度百官得其宜萬事得其序<lb/>
詩云淑人君子其儀不忒其儀不忒正是四國此之謂<lb/>
也<lb/>
　註曰道猶言也環佩佩環佩玉也所以?行節也鸞<lb/>
　和皆鈴也所以?車行節也韓詩?傳曰鸞在衡和<lb/>
　在軾前升車則馬動馬動則鸞鳴鸞鳴則和應　熊<lb/>
<pb n="27b"/>
　氏曰天子德配天地明並日月所以然者以養之有<lb/>
　素耳故在朝廷則講議仁聖禮義之次序燕處則聽<lb/>
　雅頌之音心中斯須不和不樂則鄙詐入故行步有<lb/>
　環佩以節之升車有鸞和以和之外貌斯須不莊不<lb/>
　敬則慢易入故居處有禮進退有度夫自朝廷以至<lb/>
　進退則無餘地自仁聖以至禮度則無餘功所養之<lb/>
　密如此由是用人行政無不善而百官宜萬事序矣<lb/>
　　坡謂此節言王者以禮自治自此以至終篇皆記<lb/>
<pb n="28a"/>
　者之言也<lb/>
發號出令而民說謂之和上下相親謂之仁民不求其<lb/>
所欲而得之謂之信除去天地之害謂之義義與信和<lb/>
與仁霸王之器也有治民之意而無其器則不成<lb/>
　疏曰若擊壤歌耕田而食鑿井而飲帝有何力是不<lb/>
　求其所欲也天不言而四時行是信若四時故云謂<lb/>
　之信也天地害者水旱疫癘之等及天地之?有惡<lb/>
　事害人皆是　坡謂此節言以禮治世古者天子而<lb/>
<pb n="28b"/>
　下則有二伯方牧霸王之器猶言天子諸侯治世之<lb/>
　法耳乃以?王霸?言非夫子之言宋元末儒不求<lb/>
　意義而輕摘妄罵何處來也<lb/>
禮之於正國也猶衡之於輕重也繩墨之於曲直也規<lb/>
矩之於方圜也故衡誠懸不可欺以輕重繩墨誠陳不<lb/>
可欺以曲直規矩誠設不可欺以方圜君子審禮不可<lb/>
誣以姦詐<lb/>
　疏曰此贊明禮事之重治國之急　坡謂上言禮?<lb/>
<pb n="29a"/>
　人君所操持以治世之器故遂以器喻之以見其即<lb/>
　國之繩墨規矩君子所當審定而布之也<lb/>
是故隆禮由禮謂之有方之士不隆禮不由禮謂之無<lb/>
方之民敬讓之道也故以奉宗廟則敬以入朝廷則貴<lb/>
賤有位以處室家則父子親兄弟和以處鄉里則長幼<lb/>
有序孔子曰安上治民莫善於禮此之謂也<lb/>
　?氏曰上?下之所敬讓而居上者不危不危則安<lb/>
　矣民知君之當敬讓而?民者不亂不亂則治矣<lb/>
<pb n="29b"/>
　熊氏曰隆禮崇以心也由禮行以身也敬則謹恪以<lb/>
　收斂於?讓則退遜以應接於外　坡謂隆禮由禮<lb/>
　如木從繩而正者故謂之有方之士不隆禮由禮或<lb/>
　徑情或狡獪不可以常法律者謂之無方之民即姦<lb/>
　詐也蓋禮者敬讓之道非可以??者隆之由之故<lb/>
　以奉宗廟以下其效無?不善而君子所以正國使<lb/>
　無姦詐者此也引夫子之言以證霸王有其器則成<lb/>
　之意<lb/>
<pb n="30a"/>
故朝覲之禮所以明君臣之義也聘問之禮所以使諸<lb/>
侯相尊敬也喪祭之禮所以明臣子之恩也鄉飲酒之<lb/>
禮所以明長幼之序也昏姻之禮所以明男女之?也<lb/>
夫禮禁亂之所由生猶坊止水之所自來也故以舊坊<lb/>
?無所用而壞之者必有水敗以舊禮?無所用而去<lb/>
之者必有亂患<lb/>
　註曰?曰昏婦曰姻　方氏曰君臣之亂生於無義<lb/>
　故以朝覲之禮禁之諸侯之亂生於不和故以聘問<lb/>
<pb n="30b"/>
　之禮禁之臣子之亂生於無恩故以喪祭之禮禁之<lb/>
　以至鄉飲之施於長幼昏姻之施於男女其義亦若<lb/>
　是而已　坡謂自此至末承上以奉宗廟以入朝廷<lb/>
　以處室家以處鄉里反覆推本見當隆之由之此節<lb/>
　禁亂猶通上下言之下節教化則專責君子之當慎<lb/>
　禮以?正國之要也舊之義深矣子孫不念祖宗繼<lb/>
　體不念開創否則侮厥父母曰昔之人無聞知此周<lb/>
　公之所大患也<lb/>
<pb n="31a"/>
故昏姻之禮廢則夫婦之道苦而淫辟之罪多矣鄉飲<lb/>
酒之禮廢則長幼之序失而爭?之獄繁矣喪祭之禮<lb/>
廢則臣子之恩薄而倍死忘生者?矣聘覲之禮廢則<lb/>
君臣之位失諸侯之行惡而倍畔侵陵之敗起矣故禮<lb/>
之教化也微其止邪也於未形使人日徙善遠罪而不<lb/>
自知也是以先王隆之也易曰君子慎終差若豪釐繆<lb/>
以千里此之謂也<lb/>
　註曰苦謂不至不答之屬　疏曰教化也微言禮之<lb/>
<pb n="31b"/>
　教人事微之時豫教化之　熊氏曰此之謂也言先<lb/>
　王慎人之始即君子慎已之始之謂也<lb/>
　<lb/>
　<lb/>
　<lb/>
　<lb/>
　<lb/>
　禮記述註卷二十一<lb/>
</p>
<p>
</p>
  </div>
</body>
</text>
</TEI>