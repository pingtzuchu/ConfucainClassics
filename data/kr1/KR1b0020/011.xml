<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>融堂書?卷十一</head> <lb/>
    <p>
<pb n="1a"/>
欽定四庫全書<lb/>
　融堂書?卷十一<lb/>
　　　　　　　　　　　　　宋　錢時　撰<lb/>
旅獒<lb/>
西旅獻獒太保作旅獒<lb/>
　西旅西方之國也夫武王聖人也年且八?矣獒微<lb/>
　物顧何足道而召公反覆開陳不啻嚴師之訓予弟<lb/>
　?作狂作聖在一念間一隙之投百邪之路也孟子<lb/>
<pb n="1b"/>
　曰惟大人為能格君心之非此正是格心幾微處不<lb/>
　曰召公而稱太保所以見其責任有不容自默歟<lb/>
惟克商遂通道於九夷八蠻西旅底貢厥獒太保乃作<lb/>
旅獒用訓于王曰嗚呼明王盛?四夷咸賓無有?邇<lb/>
畢獻方物惟服食?用王乃昭?之致於異姓之邦無<lb/>
替厥服分?玉於伯叔之國時庸展親<lb/>
　西旅之國貢獒?其國以獒為珍也而聖賢法度則<lb/>
　有憂焉方通道蠻夷之初而貢受一獒此其舉措亦<lb/>
<pb n="2a"/>
　已審矣然因此而縱其嗜欲則己?所由以喪民生<lb/>
　所由以病遠人所由以輕中國而國祚所由以不保<lb/>
　者也嗚呼豈止一獒而已哉太保乃作旅獒用之以<lb/>
　訓武王其慮遠矣<lb/>
人不易物惟德其物?盛不狎侮狎侮君子罔以盡人<lb/>
心狎侮小人罔以盡其力<lb/>
　此節承上文明王分方物於諸侯而因以推明盛?<lb/>
　之事也然則此獒之受以之昭?展親不可也顧足<lb/>
<pb n="2b"/>
　以使人之不易乎非所以慎?也無乃狎侮之萌乎<lb/>
　聖賢議論?平開闊若不相關而實緊切<lb/>
不役耳目百度惟貞玩人喪?玩物喪志志以道寧言<lb/>
以道接不作無益害有益功乃成不貴異物賤用物民<lb/>
乃足<lb/>
　人指嬖幸之徒而言物指珍?之類而言召公大?<lb/>
　重在玩物而兼言玩人何也此書語多對下大率比<lb/>
　類以?明其意如不作無益與不貴異物意不在上<lb/>
<pb n="3a"/>
　文也故纔?玩物喪志即粘?志以道寧心即道也<lb/>
　故曰道心虛明無體本靜本正惟動於物乃始不?<lb/>
　耳不寧者意動也心實未嘗動也禹曰安汝止惟幾<lb/>
　惟康此正志以道寧之妙雖然應物之際人言尤不<lb/>
　易?也舜命禹惟精惟一允執厥中即曰無稽之言<lb/>
　勿?雖志以道寧不保其不動故復云言以道接以<lb/>
　道為準不變亂於人言則?性純固無患其喪矣上<lb/>
　既發明玩物之有害于己于是且言不貴異物之有<lb/>
<pb n="3b"/>
　利于民又推出一節去說也<lb/>
犬馬非其土性不畜珍禽?獸不育于國不??物則<lb/>
?人格所?惟賢則邇人安<lb/>
　上言玩物只是泛?次言不貴異物雖漸切于獒而<lb/>
　亦未嘗分?中國外夷此云犬馬云珍禽?獸云非<lb/>
　其土性云?物則?切西旅之獒而言矣聖賢立言<lb/>
　淺深固自有次第也犬馬亦用物也然非其土性不<lb/>
　畜犬馬非土性且不畜西旅之獒?獸也又非其土<lb/>
<pb n="4a"/>
　性也而可育于國乎召公于是又推出一節而言不<lb/>
　??物則?人格因不??物之語又推出一節而<lb/>
　言所?惟賢則邇人安可謂展盡底?自人不易物<lb/>
　而下凡八箇不字雖義各有所?而大?皆謂不如<lb/>
　此乃為善反反覆覆無非欲武王不受此獒耳<lb/>
嗚呼夙夜罔或不勤不矜細行終累大德為山九仞功<lb/>
虧一簣允迪?生民保厥居惟乃世王<lb/>
　召公敷陳旅獒利害無所不備至此乃復?歎而歸<lb/>
<pb n="4b"/>
　宿在夙夜罔或不勤一句上此正與篇首慎?相應<lb/>
　此正??實用力處也自?不息無怠無荒斯謂之<lb/>
　勤意念不起常覺常明斯謂之勤此最是召公喫緊<lb/>
　提武王處非實履到安知此妙一箇勤字截斷百邪<lb/>
　路頭下文即繼之曰不矜細行此數語尤切武王言<lb/>
　之武王聖人也一獒微物也其受不受細行也前面<lb/>
　開陳雖極備至若武王于此以為細行而不復謹則<lb/>
　終為大?之累矣是一獒之受不受實生民安危之<lb/>
<pb n="5a"/>
　所繫國命修短之所關嗚呼一獒而已哉<lb/>
巢伯來朝苪伯作旅巢命<lb/>
　巢即南巢伯爵也為殷諸侯苪伯周同姓圻?之國<lb/>
　為卿大夫武王克商而來朝者何啻一巢伯曷為獨<lb/>
　有命歟孟津不期而會者八百國告武成而?邦?<lb/>
　君受命于周巢未嘗與也已而邦諸侯班宗彝矣又<lb/>
　通道於九夷八蠻而西旅且至矣巢侯國也曷為而<lb/>
　始來朝也夏桀走保三朡湯伐之遂奔南巢南巢要<lb/>
<pb n="5b"/>
　險之地得非恃其險?始不服而今來朝故特命歟<lb/>
　先儒曰旅陳也苪伯陳武王所以命巢者而作書如<lb/>
　所謂旅天子之命也或曰旅即西旅旅巢二國同時<lb/>
　至故同命之此書與旅獒相次似亦有理然書既不<lb/>
　存亦難深攷矣<lb/>
金縢<lb/>
武王有疾周公作金縢<lb/>
　縢緘也金縢即繅也古者占書藏之匱中籥以金縢<lb/>
<pb n="6a"/>
　國有大事疑即卜而啟之武王有疾卜而啟籥看占<lb/>
　書周公乃併納祝冊于金縢匱中及成王因天變啟<lb/>
　金縢欲卜之而得周公代武王之冊此乃金縢一事<lb/>
　之始末並?此於後是書雖續于史氏之手而金縢<lb/>
　之作實周公也故?曰武王有疾周公作金縢不然<lb/>
　則克?二年至周公東歸相去十有餘?此書當在<lb/>
　作嘉禾之後矣曷為次之大誥之先而孔子斷之曰<lb/>
　周公作乎<lb/>
<pb n="6b"/>
既克商二年王有疾弗豫二公曰我其為王穆卜周公<lb/>
曰未可以戚我先王公乃自以為功為三壇同墠為壇<lb/>
于南方北面周公立焉植璧秉圭乃告太王王季文王<lb/>
史乃冊祝曰惟爾元孫某遘厲虐疾若爾三王是有丕<lb/>
子之責于天以旦代某之身予仁若考能多材多藝能<lb/>
事鬼神乃元孫不若旦多材多藝不能事鬼神乃命于<lb/>
帝庭敷佑四方用能定爾子孫于下地四方之民罔不<lb/>
祗畏嗚呼無墜天之降?命我先王亦永有依歸今我<lb/>
<pb n="7a"/>
即命于元龜爾之許我我其以璧與珪歸俟爾命爾不<lb/>
許我我乃屏璧與珪乃卜三龜一習吉啟籥見書乃并<lb/>
是吉公曰體王其罔害予小子新命于三王惟永終是<lb/>
圖?攸俟能念予一人公歸乃納冊于金縢之匱中王<lb/>
翼日乃瘳<lb/>
　乍看不若旦多材多藝不能事鬼神之語似可疑然<lb/>
　周公必非妄語以欺先王者武王周公皆聖人也聖<lb/>
　人之?初不計材藝之多寡孔子曰君子多乎哉不<lb/>
<pb n="7b"/>
　多也?不在材藝故也周公以多材藝自居而以君<lb/>
　人之大?歸諸武王如下文所陳則周公豈自誇多<lb/>
　者哉取能事鬼神以代武王之死耳周公之對三王<lb/>
　一一皆實語也愚觀祝辭至此因攷武王已八十餘<lb/>
　?周公豈不知死生有命且以身代死之事前此所<lb/>
　未聞何其為辭懇到激切如此縱武王死?命如何<lb/>
　便墜先王如何便無所依歸也是?有?武王九十<lb/>
　三?而後崩成王方十三則是時成王之已生與否<lb/>
<pb n="8a"/>
　固未可知耳管叔蔡叔周公親兄弟也豈不熟識其<lb/>
　為人?民之未易化服亦周公所深知也武王尚在<lb/>
　四方知所敬畏以待嗣子之壯則??其可保國本<lb/>
　未立遽以疾終?小相挺環視而起則周之事勢何<lb/>
　如哉又十餘年後武王方死猶未免三監及淮夷叛<lb/>
　則周公此日代死之請豈得已也<lb/>
武王既喪管叔及其?弟乃流言于國曰公將不利于<lb/>
孺子周公乃告二公曰我之弗辟我無以告我先王周<lb/>
<pb n="8b"/>
公居東二年則罪人斯得于後公乃為詩以貽王名之<lb/>
曰鴟鴞王亦未敢誚公秋大熟未穫天大雷電以風禾<lb/>
盡偃大木斯?邦人大恐王與大夫盡弁以啟金縢之<lb/>
書乃得周公所自以為功代武王之?二公及王乃問<lb/>
諸史與百執事對曰信噫公命我勿敢言王執書以泣<lb/>
曰其勿穆卜昔公勤勞王家惟予?人弗及知今天動<lb/>
威以彰周公之?惟朕小子其新逆我國家禮亦宜之<lb/>
王出郊天乃雨反風禾則盡起二公命邦人凡大木所<lb/>
<pb n="9a"/>
偃盡起而築之?則大熟<lb/>
　辟者法也將刑之也或疑管蔡之徒一流言以中已<lb/>
　遂起誅伐之念周公亦若少恩矣曰不然管蔡之徒<lb/>
　包藏禍心挾外?以危宗社不利孺子乃其作亂之<lb/>
　辭有周之業周公實身任之法者先王之法也天下<lb/>
　者先王之天下也我乃坐視其變弗用法以討叛是<lb/>
　將何辭以告我先王也然則公之東征也非為流言<lb/>
　而征也流言而四國叛為成王而征也為有周宗社<lb/>
<pb n="9b"/>
　而征也<hi>案此下有闕文</hi>周公之?我小子其重新自東迎之<lb/>
　以歸乎此一新字有久疑未釋煥然一新之意周公<lb/>
　終始一心何新何故此乃成王心事故有此語<lb/>
大誥<lb/>
武王崩三監及淮夷叛周公相成王將黜殷作大誥<lb/>
　書稱殷小腆誕敢紀其?而孔子?書獨言三監及<lb/>
　淮夷叛而不言武庚所以明造謀者非武庚三監實<lb/>
　為之耳東征者周公也成王未嘗往也序曰相成王<lb/>
<pb n="10a"/>
　將黜殷所以明征東之役雖?策于周公實相成王<lb/>
　以舉事為成王討叛也非周公自為討也然前書三<lb/>
　監及淮夷叛而後止書將黜殷者?殷乃作亂之根<lb/>
　有武庚在故??挾之以起以動商?此皆斷自聖<lb/>
　心春秋之筆也湯既勝夏即黜夏命?桀在南巢不<lb/>
　復?立武王伐?而紂死遂立武庚為殷後故至此<lb/>
　為叛方黜之此書乃周公奉王命大誥多邦以黜殷<lb/>
　之故因名篇<lb/>
<pb n="10b"/>
王若曰猷大誥爾多邦越爾御事弗弔天降割于我家<lb/>
不少延洪惟我幼?人嗣無疆大?服弗造哲迪民康<lb/>
矧曰其有能格知天命<lb/>
　篇?王曰皆周公以王命誥史述當時之語潤色成<lb/>
　文故謂之王若曰也此後如大誥康誥酒誥梓材召<lb/>
　誥洛誥多士君奭多方之文獨聲牙與盤庚無異若<lb/>
　謂皆周公所作則無逸立政微子蔡仲之命等篇又<lb/>
　何其平易也以此知大誥諸書乃史氏所記當時秉<lb/>
<pb n="11a"/>
　筆者適為此文體故特不同耳本朝歐宋二公同修<lb/>
　唐史其立言斬斬不類是烏足怪哉周公將東征以<lb/>
　吉卜告于?當時上下未免惑于流言?邦御事往<lb/>
　往反曰艱大以為不可征以為當違卜而且止故遂<lb/>
　大誥?邦及御事首呼而諭之也<lb/>
已予惟小子若?淵水予惟往求朕攸濟敷賁敷前人<lb/>
受命?不忘大功予不敢閉于天降威用寧王遺我大<lb/>
?龜紹天明即命曰有大艱于西土西土人亦不?越<lb/>
<pb n="11b"/>
?蠢殷小腆誕敢紀其?天降威知我國有疵民不康<lb/>
曰予復反鄙我周邦<lb/>
　上文既自謂不能格知天命此節乃言龜卜之靈可<lb/>
　以知之其實證誣也已者已矣之辭猶今人轉換話<lb/>
　頭而曰休曰且住之類也敷者敷闡也閉?閉天降<lb/>
　威即是天降割言武王死喪之威實自天降也寧王<lb/>
　及下文寧考寧人皆謂武王他書並未嘗有此稱謂<lb/>
　何獨于此書言之?時方蠢動不靜故因武王有安<lb/>
<pb n="12a"/>
　天下之功而特曰寧以寓其意也元龜乃國家用以<lb/>
　卜大疑者?而藏之以遺其後故曰大?龜紹繼也<lb/>
　明即明用稽疑之明即命與今我即命于元龜同義<lb/>
　承上文罪已之言云已矣夫我小子嗣先王無疆大<lb/>
　數之事如?乎深淵之水我但向前求我所以濟險<lb/>
　之道耳求濟如何敷闡賁?之具以增光先業可也<lb/>
　敷闡前王受天之命使之浸昌浸明可也如此方是<lb/>
　不忘大功是故武王之喪也乃天降威用我不敢?<lb/>
<pb n="12b"/>
　閉而卜諸武王遺我之大?紹承天意昭然明白而<lb/>
　就?命焉其占曰有大艱于西土西土之人亦不靜<lb/>
　及至此日果是蠢然騷動與所占合武庚餘孽特小<lb/>
　腆耳輒大敢經紀其既亡之?皆因武王喪後知我<lb/>
　國?自有疵病民心?動不安寧遂謂商當復興反<lb/>
　鄙薄我周邦故敢肆然無忌憚也我國有疵正?三<lb/>
　監武庚小醜彼何能為本使監殷反以殷叛視宗國<lb/>
　如糞土疾天?如仇?武庚之反鄙我周邦也是真<lb/>
<pb n="13a"/>
　可鄙也大誥此語正是痛說當時禍根然終篇只以<lb/>
　殷為辭而不顯言三監者聖人之心有所不忍故也<lb/>
今蠢今翼日民獻有十夫予翼以于敉寧武圖功我有<lb/>
大事休朕卜并吉肆予告我友邦君越尹氏?士御事<lb/>
曰予得吉卜予惟以爾?邦于伐殷逋播臣爾?邦君<lb/>
越?士御事罔不反曰艱大民不靜亦惟在王?邦君<lb/>
室越予小子考翼不可征王害不違卜<lb/>
　上節既言武庚之叛龜卜可信如此于是遂言黜殷<lb/>
<pb n="13b"/>
　之役因民獻龜卜協應而為是舉?邦御事乃反以<lb/>
　為艱大以為不可征以為王當違卜申述其言而喻<lb/>
　之也民獻乃民中之賢無爵位者也故曰十夫觀下<lb/>
　文以為哲以為迪知上帝命周公必非輕許邦君御<lb/>
　事皆以為艱大而?十人于億兆流俗中毅然?輔<lb/>
　獨與周公合其先見?識賢于人?矣予翼者為我<lb/>
　輔翼也武圖功用武圖謀之功也考翼者父敬也謂<lb/>
　今蠢然騷動之明日乃有十夫來為我輔以撫安我<lb/>
<pb n="14a"/>
　欲圖之功賢者歸之人心可見此將舉大事休美之<lb/>
　證驗也我有此大事之休兼卜之于龜又并得吉故<lb/>
　我告于有邦之君及尹氏?士御事曰我得吉卜我<lb/>
　用爾?邦往伐殷逋逃播蕩之臣爾?邦及?士御<lb/>
　事乃無不反以為艱難重大且謂民之所以蠢動不<lb/>
　靜者非有他也亦在王之?與邦君之室耳言王與<lb/>
　邦君而曰?室正是?三監夫流言之變乃閨門骨<lb/>
　肉中自有嫌隙所以致此擾擾于我小子則謂三監<lb/>
<pb n="14b"/>
　與殷皆武王所命是父之所敬也不可遽行征伐王<lb/>
　何不違其所卜而重信之乎詳味此語?主自反自<lb/>
　反未為非也而未免有督過王室之意是罪不在三<lb/>
　監也是惑於流言也故反以東征為艱大<lb/>
肆予?人永思艱曰嗚呼允蠢鰥寡哀哉予造天役遺<lb/>
大投艱于朕身越予?人不卬自恤義爾邦君越爾多<lb/>
士尹氏御事綏予曰無毖于恤不可不成乃寧考圖功<lb/>
　此節正與上節相應上節謂我欲以爾?伐殷逋播<lb/>
<pb n="15a"/>
　臣而罔不反曰艱大故此節謂予造天役爾等當綏<lb/>
　予曰無毖于恤不可不成乃寧考圖功可也兩箇曰<lb/>
　字正是相應?毖謹也承上文而言既聞汝等艱大<lb/>
　之語我亦永思此事之艱師旅之興誠未免騷動鰥<lb/>
　寡誠可哀傷然我之為此役也非私意乃天役也此<lb/>
　事雖大天實遺我此事雖艱天實投我我沖人雖欲<lb/>
　自恤而不可得耳爾邦君及爾多士尹氏御事惟當<lb/>
　斷之以大義義者宜也執中無權猶執一也偏執一<lb/>
<pb n="15b"/>
　?而不達乎時措之宜烏足與言義哉汝等當慰安<lb/>
　乎我曰無謹于憂恤不可不成乃?考圖功功成?<lb/>
　合于義矣不可不成乃寧考圖功與上文考翼不可<lb/>
　征正相應武王克商天下大定武功告成復何所圖<lb/>
　?四國之叛正王室汲汲之秋失今弗為喪亡無日<lb/>
　是武王所圖之功終于不成也一念及此但憂其艱<lb/>
　大而委之可得乎<lb/>
已予惟小子不敢替上帝命天休于寧王興我小邦周<lb/>
<pb n="16a"/>
寧王惟卜用克綏受?命今天其相民矧亦惟卜用嗚<lb/>
呼天明畏弼我丕丕基<lb/>
　此節?言用卜所以?上文王曷不違卜之意也用<lb/>
　與違正相應大凡變故之興天所以開聖人四國騷<lb/>
　動其威固可畏也殊不知上天明示此威乃是輔弼<lb/>
　我周家莫大之基業天之所以相民者正在乎是汝<lb/>
　等但曰王曷不違卜何不可也當是時而發丕丕基<lb/>
　之言信落落于??矣既黜殷而八百年之規模遂<lb/>
<pb n="16b"/>
　定然後知聖人之心即天之心的的不誣<lb/>
王曰爾惟舊人爾丕克?省爾知寧王若勤哉天閟毖<lb/>
我成功所予不敢不極卒寧王圖事肆予大化誘我友<lb/>
邦君天棐忱辭其考我民予曷其不于前寧人圖功攸<lb/>
終天亦惟用勤毖我民若有疾予曷敢不于前?人攸<lb/>
受休畢<lb/>
　上文語畢而又再誥故再著王曰以?之然此節大<lb/>
　?郤亦專是?明上文不可不成乃寧王圖功之意<lb/>
<pb n="17a"/>
　耳如曰予不敢不極卒寧王圖事如曰予曷其不于<lb/>
　前寧人圖功攸終如曰予曷敢不于前寧人攸受休<lb/>
　畢曰終曰極卒皆究竟前事之辭也哉者疑辭有責<lb/>
　問之意毖謹也化誘者訓化開導而使之?從也首<lb/>
　言舊人知武王之勤提醒??下文卻以究竟武王<lb/>
　之事誥之言今日天之所以閉塞畏謹乎我者正是<lb/>
　我成功之所忱辭實語也謂我化誘之辭的的誠實<lb/>
　故天輔之天之輔之于何而見其考之于民乎則可<lb/>
<pb n="17b"/>
　見矣民之輔即天之輔也以此觀之是東征之役民<lb/>
　情往往皆以為然故大誥一書?誥邦君等?而無<lb/>
　一語及民民獻十夫予翼即棐忱之實證也且四國<lb/>
　之變天意亦惟用此勤勞謹飭我民如人有疾然?<lb/>
　曰疾猶生我勤毖之者乃生全之道也我又何敢安<lb/>
　視其疾不于武王所受天之休而使之究竟乎<lb/>
王曰若昔朕其逝朕言艱日思若考作室既底法厥子<lb/>
乃弗肯堂矧肯構厥父菑厥子乃弗肯播矧肯穫厥考<lb/>
<pb n="18a"/>
翼其肯曰予有後弗棄基肆予曷敢不越卬敉寧王大<lb/>
命若兄考乃有友伐厥子民養其勸弗救<lb/>
　此王曰又是一節然意實與上文相應上文謂我不<lb/>
　敢不究竟武王之事此則又謂武王之事全在今日<lb/>
　斷不可不于我之身而任其責也若昔?指言初欲<lb/>
　東征之時考翼父敬也越卬猶言于我也厥考翼其<lb/>
　肯曰予有後弗棄基者言以其父之敬言之安肯自<lb/>
　謂我有後不棄我之基業乎斷斷曰于我分明以身<lb/>
<pb n="18b"/>
　任大命之寄的然有不容委之他人遲之後日者此<lb/>
　所以結盡上文肯堂肯播之意也民養言為吾民者<lb/>
　反容養玩視也三監之叛動?國本正如朋輩來伐<lb/>
　其子而邦君御事反曰不可征何異容養玩視勸之<lb/>
　使弗救也此一轉語糾責邦君尤更明切<lb/>
王曰嗚呼肆哉爾?邦君越爾御事爽邦由哲亦惟十<lb/>
人迪知上帝命越天棐忱爾時罔敢易法矧今天降戾<lb/>
于周邦惟大艱人誕鄰胥伐于厥室爾亦不知天命不<lb/>
<pb n="19a"/>
易予永念曰天惟喪殷若穡夫予曷敢不終朕畝天亦<lb/>
惟休于前寧人予曷其極卜敢弗于從率寧人有指疆<lb/>
土矧今卜并吉肆朕誕以爾東征天命不僭卜陳惟若<lb/>
?<lb/>
　此書首序民獻龜卜協從故定東征之議其間反覆<lb/>
　開曉邦君御事者至矣于此復申言民獻龜卜協從<lb/>
　以斷之于終以明天命之不可易尤更深切也肆大<lb/>
　也王曰嗚呼大哉歎下文所誥非細事也于是呼爾<lb/>
<pb n="19b"/>
　?邦君及爾御事而諭之夫邦國?亂何由爽明由<lb/>
　乎哲人也方?情惶惑之時而十夫予翼此正哲人<lb/>
　之見所以爽吾邦者在是成王首云弗造哲故不能<lb/>
　格知天命此十夫者亦惟其明哲有以迪知上帝之<lb/>
　命故予翼耳非偶然而翼也乃上帝輔我之忱也所<lb/>
　謂天棐忱辭其考我民是已東征之師以十夫為的<lb/>
　十夫之?以天命為的此定法也天則之不可渝也<lb/>
　爾等豈容變易之命之曰是無敢易確然之辭也?<lb/>
<pb n="20a"/>
　今天降乖戾于周邦三監卻大與鄰人交結自相攻<lb/>
　伐其室家乖戾甚矣有指疆土猶言見成基業此書<lb/>
　專以天命為主而天命又?以民獻龜卜為決雖累<lb/>
　稱王曰辭不相?而淺深次第井井有條始終乎民<lb/>
　獻龜卜之兩端而天命確乎其不可易嗚呼聖人舉<lb/>
　事于危疑變故之地固如此<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　融堂書?卷十一<lb/>
</p>
<p>
</p>
  </div>
</body>
</text>
</TEI>