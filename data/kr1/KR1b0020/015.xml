<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>融堂書解卷十五</head> <lb/>
    <p>
<pb n="1a"/>
欽定四庫全書<lb/>
　融堂書解卷十五<lb/>
　　　　　　　　　　　　　宋　錢時　撰<lb/>
多士<lb/>
成周既成遷殷頑民周公以王命告作多士<lb/>
　書言周公初于新邑洛而序曰成周未嘗明言其為<lb/>
　下都也觀此則成周為洛邑總名的然無疑矣自大<lb/>
　誥而下皆周公之言也而此獨書周公以王命告者<lb/>
<pb n="1b"/>
　?復辟與居攝事體不同當居攝時雖于王曰之下<lb/>
　直言孟侯朕其弟而不以為嫌王在新邑則既復辟<lb/>
　矣政教號令皆成王之所為矣故此特著周公以王<lb/>
　命告一語以?之也<lb/>
惟三月周公初于新邑洛用告商王士王若曰爾殷遺<lb/>
多士弗弔旻天大降喪于殷我有周佑命?天明威致<lb/>
王罰?殷命終于帝肆爾多士非我小國敢弋殷命惟<lb/>
天不畀允?固亂弼我我其敢求位惟帝不畀惟我下<lb/>
<pb n="2a"/>
民秉為惟天明畏我聞曰上帝引逸有夏不適逸則惟<lb/>
帝降格嚮于時夏弗克庸帝大?泆有辭惟時天?念<lb/>
聞厥惟廢元命降致罰乃命爾先祖成湯革夏俊民甸<lb/>
四方自成湯至于帝乙罔不明?恤祀亦惟天丕建保<lb/>
乂有殷殷王亦?敢失帝?不配天其澤在今後嗣王<lb/>
誕?顯于天矧曰其有聽念于先王勤家誕?厥泆罔<lb/>
顧于天顯民祗惟時上帝不保降若?大喪惟天不畀<lb/>
不明厥?凡四方小大邦喪罔非有辭于罰<lb/>
<pb n="2b"/>
　惟三月即營洛之三月先儒見洛誥末書十二月事<lb/>
　遂謂此是次年三月殆不然洛誥所書十二月乃史<lb/>
　氏後來紀述以備一書之首尾非十二月後方有多<lb/>
　士之誥也用告商王士之上乃史氏所序王若曰而<lb/>
　下方是以王命告也惟帝不與爾殷惟我下民乃秉<lb/>
　持一心以為我而惟天之明威是畏耳頑民聞斯言<lb/>
　寧不為之感動也然猶未也于是復借夏以為喻革<lb/>
　易夏正不特湯也自湯至于帝乙且無不明?恤祀<lb/>
<pb n="3a"/>
　焉民祗者民情?乎其不可忽也此節?夏與殷對<lb/>
　說極有味大?泆有辭與誕?厥泆相應罔不明?<lb/>
　恤祀與不明厥?相應殷之後嗣王不能明?則天<lb/>
　命轉而歸周固其理也<lb/>
王若曰爾殷多士今惟我周王丕靈承帝事有命曰割<lb/>
殷告?于帝惟我事不貳適惟爾王家我適予其曰惟<lb/>
爾洪無度我不爾動自乃邑予亦念天即于殷大戾肆<lb/>
不正王曰猷告爾多士予惟時其遷居西爾非我一人<lb/>
<pb n="3b"/>
奉?不康寧時惟天命無違朕不敢有後無我怨<lb/>
　上節既言紂不明厥?天大降喪于是復呼多士而<lb/>
　言我周割殷之故與今日遷民之由以申誥之也<lb/>
惟爾知惟殷先人有冊有典殷革夏命今爾其曰夏迪<lb/>
簡在王庭有服在百僚予一人惟?用?肆予敢求爾<lb/>
于天邑商予惟率肆矜爾非予罪時惟天命<lb/>
　此節方是明言遷多士于洛邑故再更端曰猷以發<lb/>
　語也天邑即京也猶以商為天邑不沒其舊忠厚之<lb/>
<pb n="4a"/>
　意也<lb/>
王曰多士昔朕來自奄予大降爾四國民命我乃明致<lb/>
天罰移爾遐逖比事臣我宗多遜<lb/>
　此節乃承上文發明率肆矜爾之?也武王崩三監<lb/>
　及淮夷徐奄俱叛此云歸自奄正東征而歸之時也<lb/>
　周公東征成王實未嘗往而曰昔朕來自奄者止是<lb/>
　以王命告實周公自謂也呼多士而言昔我東征自<lb/>
　奄來歸汝輩從武庚作亂本宜誅戮我實大原貸爾<lb/>
<pb n="4b"/>
　四國之民命言爾之命實自我降之也我今乃明致<lb/>
　天罰徙爾?去舊都比近服事以臣乎我使之相習<lb/>
　于多遜為宗也辭遜之心人皆有之?于私意始不<lb/>
　復遜多遜者無往無時無一而不遜也商民染紂之<lb/>
　惡慫?相挺傲上弗順習亂難化其所以敢無忌憚<lb/>
　者只是一箇不遜而已周家藹藹吉士濟濟成風?<lb/>
　乎可想轉移變化鈞陶鑪冶全在此一遷上既貸其<lb/>
　命矣而天罰之行乃止于移近王都使宗多遜忠厚<lb/>
<pb n="5a"/>
　之意如此汝多士可不惻然?順思改過自新乎此<lb/>
　節比上節辭?益緊<lb/>
王曰告爾殷多士今予惟不爾殺予惟時命有申今朕<lb/>
作大邑于?洛予惟四方罔攸賓亦惟爾多士攸服奔<lb/>
走臣我多遜爾乃尚有爾土爾乃尚寧幹止爾克敬天<lb/>
惟畀矜爾爾不克敬爾不啻不有爾土予亦致天之罰<lb/>
于爾躬今爾惟時宅爾邑繼爾居爾厥有幹有年于?<lb/>
洛爾小子乃興從爾遷<lb/>
<pb n="5b"/>
　此節大?示之以安養之利開之以禍福之移而使<lb/>
　之為悠久之謀視上節益又深切也寧幹止者安其<lb/>
　幹立居止之所有幹者有幹立也是就宅爾邑上說<lb/>
　有年者有年所也是就繼爾居上說<lb/>
王曰又曰時予乃或言爾攸居<lb/>
　此節連著王曰又曰說者不同然篇?自有實證殆<lb/>
　不必疑也王曰乃史氏所書以明更端又曰二字卻<lb/>
　是當時?諭之語與上文今爾又曰正同告語至此<lb/>
<pb n="6a"/>
　已無所不盡而申警之謂爾又?曰今日之舉是我<lb/>
　為此而乃或敢有言耶我之拳拳然者無他無過為<lb/>
　爾之所居爾此二三語抑揚玩味極有深意<lb/>
無逸<lb/>
周公作無逸<lb/>
　此書明白無庸發揮故序直曰周公作無逸與咸有<lb/>
　一?同<lb/>
周公曰嗚呼君子所其無逸先知稼穡之艱難乃逸則<lb/>
<pb n="6b"/>
知小人之依相小人厥父母勤勞稼穡厥子乃不知稼<lb/>
穡之艱難乃逸乃諺既誕否則侮厥父母曰昔之人無<lb/>
聞知<lb/>
　書凡七轉文理次第相屬乃周公一時所陳?節必<lb/>
　書周公曰嗚呼者言而小止止而復言?言?先發<lb/>
　歎所以重其?也下文??陳商周諸君脩短之數<lb/>
　皆本于知稼穡之艱難與否故此一節先?君子小<lb/>
　人之事作例子說起以明下文之意方以無逸為訓<lb/>
<pb n="7a"/>
　遽發乃逸之義此卻正是聖人隨順?諭循循善誘<lb/>
　之妙成王年少但一味律之而不有以開之卻未必<lb/>
　有益終篇反覆法度森嚴?乎其可畏而于篇首急<lb/>
　急且以乃逸為言此萬世告君之大法也<lb/>
周公曰嗚呼我聞曰昔在殷王中宗嚴恭寅畏天命自<lb/>
度治民祗懼不敢荒寧肆中宗之享國七十有五年其<lb/>
在?宗時舊勞于外爰暨小人作其即位乃或亮?三<lb/>
年不言其惟不言言乃雍不敢荒寧嘉靖殷邦至于小<lb/>
<pb n="7b"/>
大無時或怨肆?宗之享國五十有九年其在祖甲不<lb/>
義惟王舊為小人作其即位爰知小人之依能保?于<lb/>
庶民不敢侮鰥寡肆祖甲之享國三十有三年自時厥<lb/>
後立王生則逸生則逸不知稼穡之艱難不聞小人之<lb/>
勞惟耽樂之從自時厥後亦罔或克?或十年或七八<lb/>
年或五六年或四三年<lb/>
　此書所稱諸君皆曰不敢不敢二字極宜細玩<lb/>
周公曰嗚呼厥亦惟我周太王王季克自抑畏文王卑<lb/>
<pb n="8a"/>
服即康功田功徽柔懿恭?保小民?鮮鰥寡自朝至<lb/>
于日中昃不遑暇食用咸和萬民文王不敢盤于遊田<lb/>
以庶邦惟正之供文王受命惟中身厥享國五十年<lb/>
　卑服者其所服行卑以自牧也<lb/>
周公曰嗚呼繼自今嗣王則其無?于觀于逸于遊于<lb/>
田以萬民惟正之供無皇曰今日耽樂乃非民攸訓非<lb/>
天攸若時人丕則有愆無若殷王受之迷亂酗于酒?<lb/>
哉<lb/>
<pb n="8b"/>
　觀此一節當看三箇無字前面?言稼穡之艱難與<lb/>
　享國之脩短于此寂無一語及之而止曰無?曰無<lb/>
　皇曰無若前面許多發明都收拾在此三字上而于<lb/>
　末獨以殷王受為訓舉一人之尤甚者則諸君之眈<lb/>
　樂罔?不必言矣<lb/>
周公曰嗚呼我聞曰古之人猶胥訓告胥保?胥教誨<lb/>
民無或胥譸張為幻此厥不?人乃訓之乃變亂先王<lb/>
之正刑至于小大民否則厥心違怨否則厥口詛祝<lb/>
<pb n="9a"/>
　周公節節敷陳無逸之義辭?已盡此下卻?言小<lb/>
　人之譸張為幻前後兩言我聞曰是兩箇換頭<lb/>
周公曰嗚呼自殷王中宗及?宗及祖甲及我周文王<lb/>
?四人迪哲厥或告之曰小人怨汝詈汝則皇自敬?<lb/>
厥愆曰朕之愆允若時不啻不敢含怒此厥不?人乃<lb/>
或譸張為幻曰小人怨汝詈汝則信之則若時不永念<lb/>
厥辟不?綽厥心亂罰無罪殺無辜怨有同是叢于厥<lb/>
身<lb/>
<pb n="9b"/>
　此又承上文違怨詛祝之語發明怨詈以盡譸張為<lb/>
　幻之義也上云古之人而此云自殷王中宗及?宗<lb/>
　及祖甲及我周文王?四人迪哲以見古之人是?<lb/>
　言古昔而此所稱乃因上文無逸享國之永者言之<lb/>
　非謂止此四人而餘皆不迪哲也然上文則?言古<lb/>
　之人而此獨指言四人者?上文之事自非無道之<lb/>
　世古之人莫不皆然若此節所言則斷非迪哲不可<lb/>
　兩節皆云此厥不?而以人乃二字承之一不?後<lb/>
<pb n="10a"/>
　人乃得以為幻周公拳拳無非宛轉以無逸為訓只<lb/>
　是欲得成王?耳<lb/>
周公曰嗚呼嗣王其監于?<lb/>
　書雖七節其大?只是兩箇換頭故?以我聞曰更<lb/>
　端先所論無逸至酗于酒?哉已結上文之意至此<lb/>
　一語卻?是結後所論譸張為幻兩節也古之人如<lb/>
　此其不?者如此四人迪哲如此其不?者如此是<lb/>
　非利害昭然如明鏡之燭物嗣王今日其亦監于此<lb/>
<pb n="10b"/>
　乎從前周公于成王曰孺子曰沖子今即政治稱嗣<lb/>
　王<lb/>
君奭<lb/>
召公為保周公為師相成王為左右召公不?周公作<lb/>
君奭<lb/>
　序言召公不?而經不明著其不悅者何事此異論<lb/>
　所為紛紛也以愚觀之經文甚明序亦甚明白顧未<lb/>
　深察耳今觀此書反覆勸勉不一而足無非挽留召<lb/>
<pb n="11a"/>
　公以二人共相之意且云予往暨汝奭其濟小子同<lb/>
　未在位武王崩成王幼而周公居攝召公實相與共<lb/>
　濟艱危今既復辟周公又肯為成王留天下亦既泰<lb/>
　然無事矣召公之意惟欲周公獨任輔相之責而已<lb/>
　則告老歸休耳是不?者非有他也急于求退而不<lb/>
　樂于復為相故也周公所以力陳難于獨任必欲留<lb/>
　之相與共濟一如成王未即政之時歟序正是明著<lb/>
　其實也且周召師保有年矣推原其不?之由故序<lb/>
<pb n="11b"/>
　述及此非今日始為師保也周官曰立太師太傅太<lb/>
　保?惟三公太師天子所師法視太保為尊而序則<lb/>
　先保後師者此書主為召公而作故歟奭名君者尊<lb/>
　之也<lb/>
周公若曰君奭弗弔天降喪于殷殷既墜厥命我有周<lb/>
既受我不敢知曰厥基永孚于休若天棐忱我亦不敢<lb/>
知曰其終出于不祥嗚呼君己曰時我我亦不敢寧于<lb/>
上帝命弗永?念天威曰我民罔尤違惟人在我後嗣<lb/>
<pb n="12a"/>
子孫大弗克恭上下遏佚前人光在家不知天命不易<lb/>
天難諶乃其墜命弗克經?嗣前人恭明?在今予小<lb/>
子旦非克有正迪惟前人光施于我沖子又曰天不可<lb/>
信我道惟寧王?延天不庸釋于文王受命<lb/>
　召公所以急于求去者正謂天命在周事已大定既<lb/>
　有周公在則我不必留也故周公于此首章?言天<lb/>
　命之不可必以告之一則曰我不敢知二則曰我亦<lb/>
　不敢知又曰我亦不敢寧于上帝命又曰天難謀又<lb/>
<pb n="12b"/>
　曰天不可信無非言在天者不可必所以首破召公<lb/>
　一定之見以寓其不可不留之意也若曰者史氏所<lb/>
　記休與不祥皆不敢知然則召公豈可以天命在周<lb/>
　便欲求去乎君已猶云公定<lb/>
公曰君奭我聞在昔成湯既受命時則有若伊尹格于<lb/>
皇天在太甲時則有若保衡在太戊時則有若伊陟臣<lb/>
扈格于上帝巫咸乂王家在祖乙時則有若巫賢在武<lb/>
丁時則有若甘盤率惟?有陳保乂有殷故殷禮陟配<lb/>
<pb n="13a"/>
天多?年所天惟純佑命則商實百姓王人罔不秉?<lb/>
明恤小臣屏侯甸矧咸奔走惟?惟?稱用乂厥辟故<lb/>
一人有事于四方若卜筮罔不是孚<lb/>
　此節須看既受命三字上文首論殷既墜命我有周<lb/>
　既受遂極言天命之不可必于其末也又申言天不<lb/>
　可信以明天不庸釋文王受命之由矣故此節承上<lb/>
　文而言昔者殷既受命之後亦是得人輔相乃能格<lb/>
　天今日召公豈可謂成王復辟天命已定而遽求去<lb/>
<pb n="13b"/>
　乎大?只是說受命後斷不可無格天之相周公分<lb/>
　明以此數臣事業責望召公而已則欿然不敢自居<lb/>
　也<lb/>
公曰君奭天?平格保乂有殷有殷嗣天滅威今汝永<lb/>
念則有固命厥亂明我新造邦<lb/>
　此節乃承結上文之意繳入召公身上也上言格皇<lb/>
　天格上帝下言矧曰其有能格此書?以輔相格天<lb/>
　為言則此所謂格亦感格之格也上文云率惟?有<lb/>
<pb n="14a"/>
　陳保乂有殷于此遂申言所以保乂有殷者乃天?<lb/>
　平格之故天?與上文多?年所相應及其後嗣不<lb/>
　平罔格天遂滅之以威非天不?也召公可不永念<lb/>
　于此留輔其君平格之道乎大凡國家治則明不治<lb/>
　則?擾新造邦指言新邑<lb/>
公曰君奭在昔上帝割申勸寧王之?其集大命于厥<lb/>
躬惟文王尚克脩和我有夏亦惟有若虢叔有若閎夭<lb/>
有若散宜生有若泰顛有若南?括又曰無能往來?<lb/>
<pb n="14b"/>
迪彝教文王蔑?降于國人亦惟純佑秉?迪知天威<lb/>
乃惟時昭文王迪見冒聞于上帝惟時受有殷命哉武<lb/>
王惟?四人尚迪有?後暨武王誕?天威咸劉厥敵<lb/>
惟?四人昭武王惟冒丕單稱?今在予小子旦若游<lb/>
大川予往暨汝奭其濟小子同未在位誕無我責收罔<lb/>
勗不及?造?不降我則鳴鳥不聞矧曰其有能格<lb/>
　上節既以有殷之事勉留召公此節遂言文武得人<lb/>
　輔相亦莫不然將??文武且先以武王集大命提<lb/>
<pb n="15a"/>
　起?伐商以有天下實在武王承上文有殷嗣天滅<lb/>
　威而立言也周公語小止而又言最有力純佑即上<lb/>
　節天惟純佑命秉?即王人罔不秉?有殷既然故<lb/>
　于此復曰亦惟<lb/>
公曰嗚呼君肆其監于?我受命無疆惟休亦大惟艱<lb/>
告君乃猷裕我不以後人迷<lb/>
　天下事業皆從裕中做出裕則不迫從容有成一裕<lb/>
　字正切不?之病<lb/>
<pb n="15b"/>
公曰前人敷乃心乃悉命汝作汝民極曰汝明勗偶王<lb/>
在亶??大命惟文王?丕承無疆之恤<lb/>
　周禮六官皆曰設官分職以為民極是三百六十官<lb/>
　官官皆為民作極而建也?顧命大臣乎召誥有曰<lb/>
　惟王受命無疆惟休亦無疆惟恤周公上云我受命<lb/>
　無疆惟休亦大惟艱此又云丕承無疆之恤其殆即<lb/>
　召公所以告成王者而還以感動之歟<lb/>
公曰君告汝朕允保奭其汝克敬以予監于殷喪大否<lb/>
<pb n="16a"/>
肆念我天威予不允惟若?誥予惟曰襄我二人汝有<lb/>
合哉言曰在時二人天休滋至惟時二人弗戡其汝克<lb/>
敬?明我俊民在讓後人于丕時嗚呼篤棐時二人我<lb/>
式克至于今日休我咸成文王功于不怠丕冒海隅出<lb/>
日罔不率俾<lb/>
　周公前面反覆?告所以留召公者無所不盡矣至<lb/>
　此一節凡言二人者四方是切己以左右輔相之義<lb/>
　告之也朕允者我所信也?則曰文王?功則曰文<lb/>
<pb n="16b"/>
　王功?肇造有周之天下實自文王凡前日所未集<lb/>
　後人所宜責者皆文王之功也<lb/>
公曰君予不?若?多誥予惟用閔于天越民公曰嗚<lb/>
呼君惟乃知民?亦罔不能厥初惟其終祗若?往敬<lb/>
用治<lb/>
　周公至此乃總結一書之?謂我非樂于如此多端<lb/>
　以誥之也我惟用哀于天及民耳此書首言弗永?<lb/>
　念天威越我民罔尤違于此篇末復言閔于天越民<lb/>
<pb n="17a"/>
　始不永念終于可閔意更深切也觀此一閔字周公<lb/>
　分明以天命之?續生民之休戚懸于召公之去留<lb/>
　且周公聖人也輔相之事豈不能身任其責而所以<lb/>
　倚賴同列者如此然則萬世之下?權獨運排塞賢<lb/>
　路以躋天下于亂者可以監矣<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　融堂書解卷十五<lb/>
</p>
<p>
</p>
  </div>
</body>
</text>
</TEI>