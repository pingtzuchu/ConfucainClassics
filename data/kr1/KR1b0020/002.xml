<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>融堂書解卷二</head> <lb/>
    <p>
<pb n="1a"/>
欽定四庫全書<lb/>
　融堂書解卷二<lb/>
　　　　　　　　　　　　　宋　錢時　撰<lb/>
大禹謨<lb/>
?陶矢厥謨禹成厥功帝舜申之作大禹?陶謨益稷<lb/>
　大禹謨?陶謨益稷其篇名次第自古以然也孔子<lb/>
　序書獨何所見首言?陶矢厥謨次言禹成厥功特<lb/>
　斷之以帝舜申之之一語嗟夫非聖人安能如此觀<lb/>
<pb n="1b"/>
　書安能脫去篇章名字獨?真見斷定聖經如此其<lb/>
　的哉?陶篇曰允?厥德謨明弼諧是?陶以謨為<lb/>
　己任也益稷篇曰予何言予思日孜孜是禹以功為<lb/>
　己任也此三篇謨為主則?陶謨宜居篇首如何大<lb/>
　禹亦以謨名反次諸?陶之上?萬世永?維禹之<lb/>
　功而三篇之中忠言嘉謨不一而足此書首明克艱<lb/>
　之?惠吉逆凶之?善政養民之?帝屢稱贊之以<lb/>
　至總師之命獨斷斷于斯人禹雖遜之?陶一則曰<lb/>
<pb n="2a"/>
　惟汝賢二則曰惟汝賢而先定之志終以不易正以<lb/>
　功謨俱顯不容從于?陶耳不止言其功而特名之<lb/>
　曰謨冠諸三篇之首所以申之此之謂歟孔子深探<lb/>
　此?不徇篇次名義直書?陶矢厥謨禹成厥功帝<lb/>
　舜申之以明大禹?陶謨益稷之所由作此一申字<lb/>
　如天地造化摹寫不可形容之妙豈後世依經解義<lb/>
　所能及其萬一哉矢陳也申猶伸也益稷篇特因禹<lb/>
　有暨益暨稷之言取以題號書不為二子而作也故<lb/>
<pb n="2b"/>
　書序不及二子<lb/>
曰若稽古大禹曰文命敷于四海祗承于帝<lb/>
　此文命禹之文命也如何卻說祗承于帝孔子贊坤<lb/>
　曰承天而時行坤之德即乾之德坤之行即乾之行<lb/>
　此其所以承天也明乎此則知祗承于帝之妙矣此<lb/>
　祗承之心無始終無作止無古今所謂克艱者祗承<lb/>
　也所謂安汝止者祗承也無一日一時一事一物之<lb/>
　不祗承也文命之敷此之謂也禹祗承于帝即舜重<lb/>
<pb n="3a"/>
　華協于帝但祗承比重華差有輕重此帝王之間也<lb/>
　玩味而自得之<lb/>
曰后克艱厥后臣克艱厥臣政乃乂黎民敏德<lb/>
　克艱二字正是聖學切的工夫克艱則無?臾而不<lb/>
　兢業自始學以至為賢為聖皆克艱之積也不克艱<lb/>
　則無?而不放逸自意念微動以至積惡而不可掩<lb/>
　罪大而不可解為四凶為桀紂皆不能克艱之積也<lb/>
　吁可畏哉<lb/>
<pb n="3b"/>
帝曰俞允若茲嘉言罔攸伏野無遺賢萬邦咸寧稽于<lb/>
?舍己從人不虐無告不廢困窮惟帝時克<lb/>
　克艱則無我自然博詢?謀不徇乎已能舍己見樂<lb/>
　從乎人如是則人之善即我之善矣嘉言安得而伏<lb/>
　于下賢者安得而遺于野乎克艱則物我一體?及<lb/>
　無告自然不虐困窮有養自然不廢如是則天地之<lb/>
　間無一物之失其所矣萬邦安得而不咸寧乎嘉言<lb/>
　罔攸伏野無遺賢者稽于?舍己從人之符也萬邦<lb/>
<pb n="4a"/>
　咸寧者不虐無告不廢困窮之應也惟帝時克此不<lb/>
　是舜姑為此謙辭見得克艱工夫直是不易<lb/>
益曰都帝德廣運乃聖乃神乃武乃文皇天眷命奄有<lb/>
四海為天下君<lb/>
　益聞舜論上節克艱功用惟堯能之于是不覺發歎<lb/>
　稱贊舜之盛德如此得天如此得天下如此皆克艱<lb/>
　之功用不獨堯能然也無所不通曰聖變化不測曰<lb/>
　神剛健不撓曰武條理可觀曰文禹只道克艱二字<lb/>
<pb n="4b"/>
　舜便推廣此?歸?于堯益便接此語脈發明廣運<lb/>
　之妙歸?于舜不是當時克艱工夫日用純熟了無<lb/>
　凝滯安能六通四闢如是其妙哉自此以下凡數節<lb/>
　更相發揮??不斷如珠?星緯讀之使人敬歎自<lb/>
　舜郎位後凡?臣所稱帝皆是指舜若舜所稱帝卻<lb/>
　是堯惟帝時克是也<lb/>
禹曰惠?吉從逆凶惟影響<lb/>
　惠?順行也禹聞益贊帝復接其語脈而發揮之何<lb/>
<pb n="5a"/>
　謂順克艱是也何謂逆不克艱是也舜之盛德如此<lb/>
　得天如此得天下如此固克艱之功用也或者兢業<lb/>
　微懈不順而逆則凶咎之??如影響此禹所以兼<lb/>
　吉凶兩端申明克艱之?廣益之所未備拳拳為帝<lb/>
　舜告也<lb/>
益曰吁戒哉儆戒無虞罔失法度罔遊于逸罔?于樂<lb/>
任賢勿貳去邪勿疑疑謀勿成百志惟熙罔違道以干<lb/>
百姓之譽罔咈百姓以從己之欲無怠無荒四夷?王<lb/>
<pb n="5b"/>
　禹聞益盛稱帝德而有惠吉逆凶之戒益一聞之為<lb/>
　之驚歎曰吁戒哉吁者不可之辭指言從欲之不可<lb/>
　當以為戒也其間無非發明克艱之?以?不可從<lb/>
　逆之意儆戒即克艱也下復詳言儆戒之目罔失法<lb/>
　度罔遊罔?勿貳勿疑勿成是謂克艱不然是從逆<lb/>
　也任賢而貳則不專君子之跡危矣去邪而疑必不<lb/>
　斷小人之計行矣舜大聖人法度之失逸樂之過斷<lb/>
　無此事至如九官之命正是不貳四凶之誅正是不<lb/>
<pb n="6a"/>
　疑罪疑惟輕功疑惟重正是勿成而伯益告戒之辭<lb/>
　不啻若伊周之于太甲成王者何至如是嗟夫此虞<lb/>
　廷之盛所以貴于克艱者歟熙亦有廣明之義百志<lb/>
　惟熙可謂甚善到此復陳干譽從欲之戒恐又有此<lb/>
　二病所以極言之譽者道之符也有道自然有譽違<lb/>
　道如姑息而害仁好施而不知義之類是也去此二<lb/>
　病可謂瑩然無瑕然猶未也一念怠荒百病叢起?<lb/>
　乎其難保也益到此復申之以無怠無荒?如前所<lb/>
<pb n="6b"/>
　陳尚有事之可指若無怠無荒則應事時如此不應<lb/>
　事時亦如此動靜晝夜如此無時而不克艱也此?<lb/>
　王之機即黎民敏德之機即萬邦咸寧之機即皇天<lb/>
　眷命之機即吉凶影響之機伯益此章言罔者五言<lb/>
　勿者三言無者二命辭深切立語嚴厲讀之使人毛<lb/>
　骨森竦在舜猶有此戒後世君天下者聞之可不懼<lb/>
　歟<lb/>
禹曰於帝念哉德惟善政政在養民水火金木土榖惟<lb/>
<pb n="7a"/>
修正德利用厚生惟和九功惟敘九敘惟歌戒之用休<lb/>
董之用威勸之以九歌俾勿壞<lb/>
　觀于政在養民一語而知當日為治之本也大禹謨<lb/>
　一篇君臣告戒可謂至矣而上下之所以為治者不<lb/>
　外乎養民也能養民而後可謂之善政此惟禹八年<lb/>
　于外親知民間之疾苦者始克舉以相告也水火金<lb/>
　木土穀皆民生所不可闕者修之只在君上當日庶<lb/>
　績咸熙如平水土之官播穀之官共工之官皆見于<lb/>
<pb n="7b"/>
　書當必有司火司金如所謂火工金工者五官分司<lb/>
　其職而歸重于榖以重民本纔可謂之惟修正德利<lb/>
　用厚生皆行治之事也觀惟和二字分明有從容不<lb/>
　?意思即是行所無事也九功之敘則又有條理整<lb/>
　齊處不是一味?和此三項互相呼應極有次第缺<lb/>
　一不可此禹從??過?發明為政之要<lb/>
帝曰俞地平天成六府三事允治萬世永?時乃功<lb/>
　帝于是又推原九功之所以得敘實在地平天成之<lb/>
<pb n="8a"/>
　後而歸功于禹是又言臣之所以克艱也前言克艱<lb/>
　功用雖無所不備猶是言一時事而此則又言其功<lb/>
　用及于萬世嗚呼盡之矣<lb/>
帝曰格汝禹朕宅帝位三十有三載耄期倦于勤汝惟<lb/>
不怠總朕師<lb/>
　禹之德舜所熟知今欲禪讓令總我??無他語止<lb/>
　言其不怠夫舜老而倦筋力不逮故也禹之不怠正<lb/>
　是禹平日工夫觀其告君有曰克艱曰安汝止微不<lb/>
<pb n="8b"/>
　安即怠也微不克艱即怠也<lb/>
禹曰朕德罔克民不依?陶邁種德德乃降黎民懷之<lb/>
帝念哉念茲在茲釋茲在茲名言茲在茲允出茲在茲<lb/>
惟帝念功<lb/>
　邁?也種如苖之種?陶曰兢兢業業是其種?之<lb/>
　法也曰?厥身修思永是又其邁種德之妙?也?<lb/>
　陶士官也惟種此德故其降及於民者亦無非此德<lb/>
　雖刀鋸斧鉞之施皆?陶種德之地也民之懷之豈<lb/>
<pb n="9a"/>
　是偶然以此見得禹不是姑為此讓直是深知?陶<lb/>
　直是尊敬?陶舜即位之初命宅百揆既讓于稷契<lb/>
　?陶矣至今禪讓帝位其他皆不及又獨拳拳乎?<lb/>
　陶一人雖不知稷契在與不在然禹之所尊敬而推<lb/>
　讓之者舉一世莫有過于斯人者矣語至此又申言<lb/>
　曰帝念哉言不可等閒聽過當深念之哉今一念及<lb/>
　此只在斯人釋而不念亦只在斯人指名而言只在<lb/>
　斯人允出于心亦只在斯人于是又申之曰惟帝念<lb/>
<pb n="9b"/>
　功不言德而言功功即德也<lb/>
帝曰?陶惟茲臣?罔或干予正汝作士明于五刑以<lb/>
弼五教期于予治刑期于無刑民協于中時乃功懋哉<lb/>
　此?前面罔或干予正與後面民協于中相應不可<lb/>
　不細玩以其無邪謂之正以其無偏謂之中皆道之<lb/>
　異名非有二也正曰予正者天下之心舜一人之心<lb/>
　也其心正即舜之正其念不正即是由舜之不正明<lb/>
　即惟明克允之明即乃明于刑之中之明灼見是非<lb/>
<pb n="10a"/>
　曲直灼見情偽輕重水鏡澄然物無遁藏而五刑之<lb/>
　用有以大服乎人心為惡者知懼為善者知勸自然<lb/>
　樂趨于善而不忍自棄於為惡謂弼教合于中方是<lb/>
　弼教成功處<lb/>
?陶曰帝德罔愆臨下以簡御?以?罰弗及嗣賞延<lb/>
于世宥過無大刑故無小罪疑惟輕功疑惟重與其殺<lb/>
不辜寧失不經好生之德洽于民心茲用不犯于有司<lb/>
　曰簡曰?即罔愆之德也自此以下無非簡?之用<lb/>
<pb n="10b"/>
　即所謂好生之德也<lb/>
帝曰俾予從欲以治四方風動惟乃之休<lb/>
　九官十二牧孰非與帝共治者而俾予從欲以治如<lb/>
　何獨歸之?陶大凡天下好事不可有所梗若蠻夷<lb/>
　猾夏寇賊姦宄之為撓而明刑弼?者無其人民未<lb/>
　協中臣?未免干正則所以梗吾治者多矣謂之從<lb/>
　欲可乎惟是?陶料理此事翕然向化無一人?作<lb/>
　梗所以使我得從欲以治四方皆為之風動也風動<lb/>
<pb n="11a"/>
　二字甚精神前言功而此言休休雖訓美而有不可<lb/>
　名狀之妙若只作?字看便不精神此字正指風動<lb/>
　而言<lb/>
帝曰?禹洚水儆予成允成功惟汝賢克勤于邦克儉<lb/>
于家不自滿假惟汝賢汝惟不矜天下莫與汝爭能汝<lb/>
惟不伐天下莫與汝爭功予懋乃德嘉乃丕績天之?<lb/>
數在汝躬汝終陟元后<lb/>
　儆猶戒也不言災而言儆見得聖人所適無非恐懼<lb/>
<pb n="11b"/>
　修省之地進德修業之機也矜者驕色滿假之狀也<lb/>
　伐者誇辭滿假之言也不自滿假所以不矜不伐大<lb/>
　扺有我即有敵無我敵不立不矜不伐無我也<lb/>
人心惟危道心惟微惟精惟一允執厥中<lb/>
　動乎意入于人偽謂之人心動乎意者為人心則知<lb/>
　本心之即道也謂之道心<lb/>
無稽之言勿聽弗詢之謀勿庸<lb/>
　勿聽勿庸防閑極密後世有旁寄聰明者其鑒于茲<lb/>
<pb n="12a"/>
可愛非君可畏非民?非元后何戴后非?罔與守邦<lb/>
欽哉?乃有位敬修其可願四海困窮天?永終惟口<lb/>
出好興戎朕言不再<lb/>
　?非元后何所歸戴乎此其所以可愛也后非?誰<lb/>
　與守邦乎此其所以可畏也?乃有位?之如何敬<lb/>
　修其可願而已人莫不各有所願但有可不可之?<lb/>
　耳惟口?好興戎朕言不再今我之言己?于口矣<lb/>
　所以?係于事體者不輕矣豈復再有言乎<lb/>
<pb n="12b"/>
禹曰枚卜功臣惟吉之從帝曰禹官占惟先蔽志昆命<lb/>
于元龜朕志先定詢謀僉同鬼神其依龜筮協從卜不<lb/>
習吉禹拜稽首固辭帝曰毋惟汝諧<lb/>
　若更卜之?自變亂其初志外咈?心幽不聽命于<lb/>
　鬼神而欲再卜安有重吉之理舜命殳益皆言?哉<lb/>
　汝諧獨于此確然說一惟字?人君為天地人物之<lb/>
　主舉天地間有纖毫未盡分處即是未諧此非一職<lb/>
　一事之比也<lb/>
<pb n="13a"/>
正月朔旦受命于神宗率百官若帝之初<lb/>
　若帝之初與舜典是一般授受<lb/>
帝曰咨禹惟時有苖弗率汝徂征禹乃會?后誓于師<lb/>
曰濟濟有?咸聽朕命蠢茲有苖昏迷不恭侮慢自賢<lb/>
反道敗德君子在野小人在位民棄不保天降之咎肆<lb/>
予以爾?士奉辭伐罪爾尚一乃心力其克有?三旬<lb/>
苖民逆命<lb/>
　有苖者左洞庭右彭蠡負固不服之國也舜攝政之<lb/>
<pb n="13b"/>
　初固嘗竄之矣即位之後又嘗分之矣五六十年之<lb/>
　間德化浹洽四方風動而有苖尚爾弗率其頑如此<lb/>
　哉舜?年許久不聞有此施行如何禹一攝政便有<lb/>
　徂征之命以道里計是荒服也若稍稍帖息聖人猶<lb/>
　不應遽動干戈必是禹攝政後有苖無知陸梁不服<lb/>
　抗逆朝廷上干天討事有不可得而已者所謂弗率<lb/>
　不恭侮慢其是之謂歟首提昏迷不恭一語所以指<lb/>
　其病根三旬苖民逆命觀于此語得見其黨與浸盛<lb/>
<pb n="14a"/>
　非異時可竄可分之比又見得徂征之師止是震之<lb/>
　以天威使其知懼自服非逞兵直前必欲剿?之也<lb/>
益贊于禹曰惟德動天無?弗?滿招損謙受益時乃<lb/>
天道帝初于?山?于田日號泣于旻天于父母負罪<lb/>
引慝祗載見瞽瞍??齊慄瞽亦允若至諴感神矧茲<lb/>
有苖禹拜昌言曰俞班師振旅帝乃誕敷文德舜干羽<lb/>
于兩階七旬有苖格<lb/>
　徂征之命乃聖人生全有苖之道非黷武也苖頑弗<lb/>
<pb n="14b"/>
　悟尚爾抗逆若勇?直前奮于一怒必至于屠戮而<lb/>
　後已此豈聖人之本心禹方徘徊未?益從而贊之<lb/>
　所以深契其心亟下昌言之拜也今苖民逆命不自<lb/>
　反而進兵是滿也滿者損之招也不若謙以自反歛<lb/>
　兵而退苖雖頑亦人爾安有不感動于德者乎舜禹<lb/>
　大聖人其所舉動無非盛德今日之征即盛德也苖<lb/>
　民知其為兵而不知其為德所以逆爾故益之贊禹<lb/>
　主在休兵非不足于舜禹之修德也禹聞益言班師<lb/>
<pb n="15a"/>
　振旅帝亦不以為異遂敷文德從善之速如此<lb/>
?陶謨<lb/>
曰若稽古?陶曰允?厥德謨明弼諧禹曰俞如何?<lb/>
陶曰都?厥身修思永惇敘九族?民勵翼邇可?在<lb/>
茲禹拜昌言曰俞<lb/>
　觀篇末?陶語纔竟帝即呼曰?禹汝亦昌言又觀<lb/>
　孔子序書謂?陶矢厥謨禹成厥功帝舜申之則是<lb/>
　?陶陳謨于舜之前無可疑者然此書終篇是與禹<lb/>
<pb n="15b"/>
　對答若?陶正以告舜舜不應?無一語又??陶<lb/>
　一說知人安民禹遽曰吁咸若時惟帝其難之其辭<lb/>
　?謂兩盡乎此雖舜亦以為難豈他人所可及若?<lb/>
　陶正以告舜禹不應有是言也然則?陶之謨雖在<lb/>
　舜之前其實乃是與禹言之歟此書後世為?陶陳<lb/>
　謨而作故亦云若稽古允信也?行也實履之謂也<lb/>
　茍實履矣則發而為謀謨皆此德之華也自然昌明<lb/>
　推而為輔弼皆此德之用也自然諧和<lb/>
<pb n="16a"/>
?陶曰都在知人在安民禹曰吁咸若時惟帝其難之<lb/>
知人則哲能官人安民則惠黎民?之能哲而惠何憂<lb/>
乎驩兜何遷乎有苖何畏乎巧言令色孔壬<lb/>
　能哲而惠雖有驩兜變亂是非何用憂乎雖有苖民<lb/>
　賊虐百姓何必遷乎雖有巧言令色孔壬如共工之<lb/>
　徒何足畏乎然而舜必放必竄必流者以知人安民<lb/>
　為難故也或曰信如斯說則是舜于哲惠有所未足<lb/>
　而禹之言殆若貶舜者是不然舜之所以去四凶正<lb/>
<pb n="16b"/>
　是知人正是安民所謂難者不敢以為易耳非不足<lb/>
　于哲惠也?陶首言允?厥德謨明弼諧禹俞之次<lb/>
　言?厥身修思永惇敘九族以至邇可?在茲禹又<lb/>
　拜而俞之及聞知人安民之語則遽曰吁乃有不可<lb/>
　之意謨之明弼之諧即惇敘九族即知人安民六通<lb/>
　四闢無非允?厥德之妙用大禹豈不洞達此妙何<lb/>
　故然之于前而獨疑之于後也?古人論學句句皆<lb/>
　是心事的的皆是實履言契于心?即稱賞纔自揆<lb/>
<pb n="17a"/>
　有難能處便不敢容易承當未免吁俞之異若只作<lb/>
　空言聽過必無此疑于此可見禹平日克艱工夫<lb/>
?陶曰都亦行有九德亦言其人有德乃言曰載采采<lb/>
禹曰何?陶曰?而栗柔而立愿而恭亂而敬擾而毅<lb/>
直而?簡而?剛而塞彊而義彰厥有常吉哉日宣三<lb/>
德夙夜浚明有家日嚴祗敬六德亮采有邦翕受敷施<lb/>
九德咸事俊人在官百僚師師百工惟時撫于五辰?<lb/>
績其凝<lb/>
<pb n="17b"/>
　禹既以知人安民為難?陶復自歎美曰都于是大<lb/>
　敷明知人安民之道推極底?為禹言之特未可徒<lb/>
　以為難而已也自亦行有德而下是言知人自無教<lb/>
　逸欲有邦而下是言安民易曰君子以成德為行日<lb/>
　可見之行也大凡德有九品亦必有實行之可見徒<lb/>
　曰有德而無實行何足以為德哉是故德雖難知而<lb/>
　行則易考載行也采采猶事事也今也亦言其人之<lb/>
　有德乎乃是言其行某事某事也行事即行也觀人<lb/>
<pb n="18a"/>
　之法莫要于此?陶既序九德便繼之彰厥有常吉<lb/>
　哉此語尤緊切彰者舉揚之也舉揚九德之有常者<lb/>
　而用之則無不吉矣能日日宣達其德而不懈是日<lb/>
　見于用也是有常也能日日嚴于祗敬其德而不怠<lb/>
　有德而祗敬不放逸矣又嚴以自律是無時而不祗<lb/>
　敬也是有常也姑舉此三者以例其餘非謂官止于<lb/>
　諸侯卿大夫亦非謂必皆備三德六德而後可用也<lb/>
　故下文即曰翕受敷施九德咸事<lb/>
<pb n="18b"/>
無教逸欲有邦兢兢業業一日二日萬?無曠?官天<lb/>
工人其代之天敘有典?我五典五惇哉天秩有禮自<lb/>
我五禮有庸哉同寅協恭和衷哉天命有德五服五章<lb/>
哉天討有罪五刑五用哉政事懋哉懋哉天聰明自我<lb/>
民聰明天明畏自我民明威達于上下敬哉有土?陶<lb/>
曰朕言惠可底行禹曰俞乃言底可績?陶曰予未有<lb/>
知思日贊贊襄哉<lb/>
　?績其凝既結盡知人一?文義自此以下卻是發<lb/>
<pb n="19a"/>
　揮安民之道也安民之道大概有二一則無逸欲以<lb/>
　教有邦二則無曠庶官以代天工?陶論安民第一<lb/>
　事在無教逸欲有邦而所謂無逸欲工夫只在兢兢<lb/>
　業業又直指一日二日萬幾以明示用力之地有?<lb/>
　然不可斯須少懈之意人之思慮流動不停善惡兩<lb/>
　端倏然變化萌于?忽發于微茫一日二日其幾有<lb/>
　萬兢業不繼則叢然朋興如風馭?輪瞬息千里無<lb/>
　非在逸欲路上馳騁吁可畏哉五禮獨曰有庸看得<lb/>
<pb n="19b"/>
　五典各貴有辨故謂之五惇與下文五章五用同若<lb/>
　五禮則無待乎辨但要行之有常耳禮者防偽而教<lb/>
　中人情而為之節文者也一有不常情偽奔放滔滔<lb/>
　??誰其禦之典禮之後斷之以同寅協恭和衷哉<lb/>
　正是指明典禮之本實用力處此庶官之代天工所<lb/>
　以不可曠也自天敘有典而下每于句尾係一哉字<lb/>
　有嗟嘆諷?不可不如此之意其所以不可不如此<lb/>
　者何天聰明自我民聰明天明畏自我民明威故也<lb/>
<pb n="20a"/>
　敬哉有土此一敬字正與同寅協恭懋哉懋哉相應<lb/>
　<hi>案錢氏所解自無教逸欲有邦至敬哉有土而止于?陶曰朕言惠可底行以下置而不釋疑永樂大典</hi>
　<hi>原本有闕文</hi>
益稷<lb/>
帝曰?禹汝亦昌言禹拜曰都帝予何言予思日孜孜<lb/>
　孜孜不已也孔子曰為之不厭又曰發憤忘食樂以<lb/>
　忘憂不知老之將至老將至而不知矧可得而有言<lb/>
　故又曰天何言哉或曰禹前乎此陳克艱之謨不一<lb/>
<pb n="20b"/>
　言而足克艱即孜孜曷為而又有言後乎此陳安汝<lb/>
　止之?亦不一言而足安汝止即孜孜也曷為而又<lb/>
　有言噫禹未始有言也雖然不可得而言也如之何<lb/>
　而又可思也起意而思乃支乃離不識不知雖思非<lb/>
　思夫是之謂孜孜<lb/>
?陶曰吁如何禹曰洪水滔天浩浩懷山襄陵下民昏<lb/>
墊予?四載?山?木暨益奏庶鮮食予決九川距四<lb/>
海濬畎澮距川暨稷播奏庶艱食鮮食懋遷有無化居<lb/>
<pb n="21a"/>
烝民乃粒萬邦作乂?陶曰俞師汝昌言<lb/>
　?陶聞予何言之對意謂禹亦當陳謨故吁之然未<lb/>
　?孜孜之?故復發如何之問也愚觀禹答?陶之<lb/>
　問自言所以孜孜者只說治水一事不覺使人起敬<lb/>
　起嘆聖人純一不己之功其用處乃如此或曰禹之<lb/>
　治水在舜攝政之初今?年矣日思孜孜正是言日<lb/>
　用事如何獨舉此舊事以為言嗚呼是愈使人起敬<lb/>
　而起嘆也方治水之時禹之孜孜猶是也既治水之<lb/>
<pb n="21b"/>
　後禹之孜孜猶是也不言我今日之事如何而獨舉<lb/>
　以異時之所以治水者此正明示孜孜之妙始終一<lb/>
　念無古無今所謂窮天地?萬世而不變者也?陶<lb/>
　聖學工夫洞達此?一聞禹言不覺稱贊既俞之且<lb/>
　師之曰師汝昌言禹曰予何言而?陶乃謂之昌言<lb/>
　此其所以為昌言也?聖對答神機妙用如風雨雷<lb/>
　電出?變化嗚呼何其盛哉<lb/>
禹曰都帝?乃在位帝曰俞禹曰安汝止惟?惟康其<lb/>
<pb n="22a"/>
弼直惟動丕應徯志以昭受上帝天其申命用休<lb/>
　舜命禹總朕師曰?乃有位敬修其可願敬修其可<lb/>
　願所以?也禹之告舜亦曰?乃在位而繼之以安<lb/>
　汝止與舜之?正同見得此一?字乃虞廷曰用工<lb/>
　夫故舜禹更相教告不外此?帝既聞其言而俞之<lb/>
　矣禹于是復申明之安汝止而下言所以?乃在位<lb/>
　者如此也安汝止者不動乎意?者微萌動之初也<lb/>
　不動乎意罔念不作變化縱?全體全妙平平蕩蕩<lb/>
<pb n="22b"/>
　自然安和故曰惟康我之日用如此是以輔弼之臣<lb/>
　亦皆直而不回匡救闕失<lb/>
帝曰吁臣哉鄰哉鄰哉臣哉禹曰俞帝曰臣作朕股肱<lb/>
耳目予欲左右有民汝翼予欲宣力四方汝為予欲觀<lb/>
古人之象日月星辰山龍華蟲作?宗?藻火粉米黼<lb/>
黻絺繡以五采彰施于五色作服汝明予欲聞六律五<lb/>
聲八音在治忽以出納五言汝聽<lb/>
　禹言?乃在位如上文所陳可謂甚善帝吁乃有不<lb/>
<pb n="23a"/>
　然之意何也?帝之所謂?在位有賴于臣者為重<lb/>
　故也臣哉鄰哉二語猶言吾之臣哉乃吾之鄰哉吾<lb/>
　之鄰哉其吾之臣哉鄰猶近也君與臣蓋一體也君<lb/>
　元首也臣則股肱耳目也下文言予欲者而繼之以<lb/>
　汝翼汝為汝明汝聽正以發明股肱耳目之用也語<lb/>
　益深切<lb/>
予違汝弼汝無面從退有後言欽四鄰庶頑讒說若不<lb/>
在時侯以明之撻以記之書用識哉欲並生哉工以納<lb/>
<pb n="23b"/>
言時而颺之格則承之庸之否則威之<lb/>
　舜既以汝翼汝為汝明汝聽委託于禹凡經綸天下<lb/>
　之大經大法大?已具于是復責之以汝弼是又全<lb/>
　以此身付之使正救也雖然我之責望固在汝汝亦<lb/>
　豈能獨辦天下事四鄰左右前後之臣也須要敬禮<lb/>
　四鄰與之協心共濟可也舜既一一訓飭于其末也<lb/>
　獨拳拳乎庶頑讒說此乃申明?納五言未盡之?<lb/>
　龍作納言?納朕命正是理?此事時是也道也<lb/>
<pb n="24a"/>
禹曰俞哉帝光天之下至于海隅蒼生萬邦黎獻共惟<lb/>
帝臣惟帝時舉敷納以言明?以功車服以庸誰敢不<lb/>
讓敢不敬應帝不時敷同日奏罔功無若丹朱傲惟慢<lb/>
遊是好傲虐是作罔晝夜??罔水行舟朋?于家用<lb/>
殄厥世予創若時娶于塗山辛壬癸甲?呱呱而泣予<lb/>
弗子惟荒度土功弼成五服至于五千州十有二師外<lb/>
薄四海咸建五長各?有功苖頑弗即工帝其念哉<lb/>
　自禹曰都以至于終篇語脈?貫?乃在位是此?<lb/>
<pb n="24b"/>
　主意禹之言主在安汝止一句舜之言專以臣作朕<lb/>
　股肱耳目責望于禹一人後面更倡互答??不斷<lb/>
　其大?只是發揮此兩端俞者然也哉者疑辭未以<lb/>
　為然也禹意謂聖德光明則天下之賢皆為吾用天<lb/>
　下之心自無不服不可但責之于我一人也如其不<lb/>
　然則普同日奏無功耳敷同猶普同也于是復接此<lb/>
　語脈極言丹朱之傲以明汝止之不可不安自辛至<lb/>
　甲僅四日五服不是禹創為舊?規模恐或未備水<lb/>
<pb n="25a"/>
　土之後因弼而成之故曰弼成五服獨苖民之頑弗<lb/>
　肯就職帝拳拳于庶頑讒說故云然歟禹言予創丹<lb/>
　朱之傲所以至于各?有功此語正與日奏罔功相<lb/>
　應帝其念哉帝不可不念我所陳之?也<lb/>
帝曰?朕德時乃功惟敘?陶方祗厥敘方施象刑惟<lb/>
明<lb/>
　禹首陳帝光天之下又戒以無若丹朱傲又自謂我<lb/>
　創乎此而至?外之各?有功其所主固在安汝止<lb/>
<pb n="25b"/>
　耳舜于是因其言而歸?之復申明己之本意謂德<lb/>
　固在我也所以?行我之德于天下者誰乎是汝之<lb/>
　功秩然而有敘也?陶方且祗敬其敘方且施布象<lb/>
　刑明示天下以保其敘于勿壞然則我之所倚賴者<lb/>
　豈不專在汝乎惟敘即九功惟敘之敘祗厥敘而明<lb/>
　象刑董之用威之謂也或謂舜下二語是為苖頑弗<lb/>
　即工而發然象刑惟明正所以祗厥敘則凡不修六<lb/>
　府不和三事如庶頑讒說如苖頑弗即工之徒皆在<lb/>
<pb n="26a"/>
　其中殆不必太泥耳<lb/>
?曰戛擊鳴球摶拊琴瑟以詠祖考?格虞賓在位?<lb/>
后德讓下管?鼓合止柷敔笙鏞以間鳥獸蹌蹌簫韶<lb/>
九成鳳凰?儀?曰於予擊石拊石百獸率舞庶尹允<lb/>
諧<lb/>
　?因舜歸功于禹不答安汝止之說而拳拳乎?之<lb/>
　象刑于是就其本職極言感通之妙以發明禹之本<lb/>
　?夫鬼神至幽也丹朱至傲也今鳴球之戛擊琴瑟<lb/>
<pb n="26b"/>
　之搏拊詠之以聲歌而祖考且?格虞賓且與諸侯<lb/>
　以德而相讓此何為者乎羽毛之?蠢然有生于天<lb/>
　地間非可以言語通也非可以情義動也今堂下之<lb/>
　樂有管有?鼓有柷敔以合止有笙鏞以間作而鳥<lb/>
　獸且至于蹌蹌此何為者乎鳳凰靈鳥非有道之世<lb/>
　不?至不易感也簫韶九奏樂既大備而鳳凰且至<lb/>
　于?儀此何為者乎嗚呼舜之樂舜之所以為舜也<lb/>
　樂云樂云鐘鼓云乎哉禹論帝光天之下而極于誰<lb/>
<pb n="27a"/>
　敢不應創丹朱之傲而終于各?有功正是此妙舜<lb/>
　自有感通之妙見于樂者如此如何不答安汝止之<lb/>
　?而但責之于股肱耳目也鬼神可通鳥獸可感桀<lb/>
　傲可使讓則夫庶頑讒說苖頑弗即工之徒固一人<lb/>
　耳又何以象刑為也夔就樂上發此妙用正破的亦<lb/>
　安得不為之感動而有味乎禹之言哉?格德讓係<lb/>
　之戛擊摶拊以詠之後者?堂上之樂先作?格者<lb/>
　降神之初德讓者始之讓位之時也蹌蹌之應在?<lb/>
<pb n="27b"/>
　音俱作之後故係之堂下樂之下非是兩處分?各<lb/>
　有所主也鳳凰?儀在九成之後或謂此?曰於予<lb/>
　擊石拊石百獸率舞即舜典中語錯簡重出于此詳<lb/>
　其文義誠有此理然未敢輕議也極其感應之妙至<lb/>
　于庶官無不信和禹謂帝不時敷同日奏罔功豈?<lb/>
　語哉<lb/>
帝庸作歌曰?天之命惟時惟?乃歌曰股肱喜哉元<lb/>
首起哉百工熙哉?陶拜手稽首颺言曰念哉率作興<lb/>
<pb n="28a"/>
事?乃憲欽哉屢省乃成欽哉乃賡載歌曰元首明哉<lb/>
股肱良哉庶事康哉又歌曰元首叢脞哉股肱惰哉萬<lb/>
事墮哉帝拜曰俞?欽哉<lb/>
　帝因?之言有感于禹之?是用作歌故曰帝庸作<lb/>
　歌庸用也有所因之辭也?者致謹之謂也自吾之<lb/>
　起居動作食息語?以至萬變萬務無一非天之命<lb/>
　者不可不謹也謹之如何惟時惟?而已時是也道<lb/>
　也即天命也?者?微萌動之初也禹之所謂安汝<lb/>
<pb n="28b"/>
　止惟?惟康正此之謂也舜雖以答安汝止之?猶<lb/>
　未忘臣作朕股肱耳目之初意乃歌而謂時幾工夫<lb/>
　固當致謹亦須股肱之臣欣然協贊為之君者乃始<lb/>
　振起而無怠荒百工之事莫不順理耳?陶言帝不<lb/>
　可不念我之所陳也大抵人臣之興事造業皆由人<lb/>
　君倡率而作成之所以人人自奮不敢廢弛率先之<lb/>
　道在謹乃憲也成者凡今日己成之功也自一身而<lb/>
　至于天下國家須是時時覺察方謂之謹乃憲?陶<lb/>
<pb n="29a"/>
　賡歌凡兩章都從元首說起正是翻舜股肱喜而元<lb/>
　首起之說兩歌反覆而大禹安汝止之?與夫帝舜<lb/>
　股肱耳目之說較然著明矣既拜而又俞之曰?欽<lb/>
　哉言自今以?敢不敬哉所以深領其言而佩服之<lb/>
　也前面多少議論沛然領于一拜諸臣發揮許大功<lb/>
　用都收拾在一敘字上雖然舜大聖人惟精惟一允<lb/>
　執厥中乃三聖相傳之要?安汝止一語正是日用<lb/>
　工夫何煩大禹諄諄啟告又何煩二三大臣費辭而<lb/>
<pb n="29b"/>
　後喻哉禹之所以忠愛其君者切故拳拳乎安汝止<lb/>
　之言舜之所以委任其臣者深不敢有一毫自是之<lb/>
　意故拳拳乎股肱耳目之諭及至一聞?語而遂歌<lb/>
　　聞?陶歌而遂拜如太空雲氣?無倚薄鑑中萬<lb/>
　象參錯縱?嗚呼此其所以為有虞之盛也歟<lb/>
　<lb/>
　<lb/>
　融堂書解卷二<lb/>
</p>
<p>
</p>
  </div>
</body>
</text>
</TEI>