<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋諸國統紀卷一</head> <lb/>
    <p>
<pb n="1a"/>
欽定四庫全書<lb/>
　春秋諸國統紀卷一<lb/>
　　　　　　　　　　　　元　齊履謙　撰<lb/>
魯國第一上<lb/>
　　　　魯姬姓國周公子伯禽始封十四世至隱公<lb/>
　　　　息姑實為春秋所起<lb/>
　　隱公　　桓公　　莊公　　閔公<lb/>
元年春王正月<lb/>
<pb n="1b"/>
　春秋合二十國史而創為?魯之制首以隱元者本<lb/>
　魯史之自起次以周正者示王法所當奉蓋當是時<lb/>
　王政不行不惟禮樂征伐不自周出至於紀年亦國<lb/>
　自為?或以周正或以商正或以夏正考之漢唐?<lb/>
　志可見故聖人於是因其制作而首為正之周之正<lb/>
　月在夏商為十一月周之二月在夏為十二月在商<lb/>
　為正月周之三月在夏為正月在商為一月故正月<lb/>
　書王二月書王三月書王孔子所謂吾從周公羊氏<lb/>
<pb n="2a"/>
　所謂大一統穀梁氏所謂謹始杜氏所謂因其?數<lb/>
　附其行事皆此意也過三月則不書者非三正所建<lb/>
　也隱不書即位者即位於歲前也自隱至哀十二公<lb/>
　即位於逾年者七桓文宣成襄昭哀書王正月公即<lb/>
　位者是也即位於歲前者四隱莊閔僖書王正月不<lb/>
　書公即位者是也逾年不得即位者一定不書王正<lb/>
　月者是也逾年即位禮也失之先者不待以禮失之<lb/>
　後者不能以禮<lb/>
<pb n="2b"/>
三月公及邾儀父盟于蔑<lb/>
　單盟曰及?而後盟曰?故公與諸侯盟者四十一<lb/>
　而書及者六公與大夫盟者十四而書?者三大夫<lb/>
　之?公常少而諸侯之?公常多<lb/>
九月及宋人盟于宿<lb/>
　盟不書公者凡八成三年及荀庚盟及孫良夫盟十<lb/>
　一年及郤?盟襄十五年及向戌盟皆因聘而盟者<lb/>
　其不書公者傳曰國與之也餘四盟此年及宋人盟<lb/>
<pb n="3a"/>
　于宿莊二十二年及齊高傒盟于防文二年及晉處<lb/>
　父盟十年及蘇子盟于女栗皆闕文<lb/>
公子益師卒<lb/>
　案魯卿之見於經世其位而受氏者凡九家合三十<lb/>
　八人其書卒者三十人益師?氏一人書卒彄臧氏<lb/>
　四人三人書卒一出奔無駭展氏一人書卒挾所氏<lb/>
　一人書卒自莊以下有仲孫氏七人五人書卒一出<lb/>
　奔一卒在經後叔孫氏九人六人書卒一出奔一見<lb/>
<pb n="3b"/>
　殺一卒在經後季孫氏四人俱書卒僖以下有仲氏<lb/>
　三人二人書卒一出奔宣以下有叔氏八人七人書<lb/>
　卒一卒在經後其非世卿而不書卒者五人柔溺公<lb/>
　子翬公子結公子?又有見殺者二人公子買公子<lb/>
　偃皆以事特書者亦非世卿然則以上凡九家者皆<lb/>
　所以與魯終始春秋卒之使後世之有國家者即其<lb/>
　所書而知其世即其世次而覽其事其為訓戒之誼<lb/>
　豈不深切著明故曰春秋者性命之文<lb/>
<pb n="4a"/>
二年無駭帥師入極<lb/>
　君將不言帥師大夫將則言帥師者以見其不可專<lb/>
　有民?然在外惟世卿書帥師非世卿但稱人不書<lb/>
　帥師既非世卿又非卿則止書師此一字?外皆用<lb/>
　之凡言師者卒乘之通稱也又有兵有所屬而稱師<lb/>
　者與承上省文而稱師者兵有所屬而稱師者晉侯<lb/>
　齊師宋師秦師及楚人戰于城濮之類是也承上省<lb/>
　文而稱師者上書楚公子棄疾帥師圍蔡下書楚師<lb/>
<pb n="4b"/>
　滅蔡之類是也凡當書帥師而不書者皆闕文也又<lb/>
　若戰稱人敗稱師來稱人追稱師乞師棄師取師之<lb/>
　類事雖不同其為卒乘之通稱則一<lb/>
九月紀裂繻來逆女<lb/>
　卿為君逆則稱女自為逆則稱字母為子逆則稱婦<lb/>
　女者從父母所稱之辭字者兄弟辭婦者對姑之辭<lb/>
冬十月伯姬歸于紀<lb/>
　經書?女適於諸侯及其大夫者凡十有二各以書<lb/>
<pb n="5a"/>
　法?之書歸者五而書卒者四紀伯姬紀叔姬鄫季<lb/>
　姬宋伯姬也書歸不書卒者一杞伯姬也不書卒者<lb/>
　文闕也不書歸與卒者郯伯姬齊子叔姬也二女者<lb/>
　皆見出者也杞叔姬亦見出而書卒歸其喪也皆諸<lb/>
　侯夫人也書逆不書歸者二叔姬也子叔姬也皆大<lb/>
　夫妻也大夫自為逆者也直書卒者二伯姬也子叔<lb/>
　姬也魯女之不嫁者也特卒之也故凡?女當書卒<lb/>
　而不卒罪在卒者不當書卒而卒罪在卒之者<lb/>
<pb n="5b"/>
三年春王二月己巳日有食之<lb/>
　推?當為周正三月己巳朔案經書日食三十六今<lb/>
　以授時?推之頻月不應有食者二襄二十一年冬<lb/>
　十月庚辰朔二十四年八月癸巳朔距前月合朔去<lb/>
　交三十一度弱定?再食之理非常之變亦不至此<lb/>
　並傳寫之誤變交不食者一宣公十七年六月癸?<lb/>
　案是年六月?癸?其食限亦不在六月推?當為<lb/>
　周正五月乙亥朔入食限泛交分初日四千一百定<lb/>
<pb n="6a"/>
　交度陽?十度依法變交不食亦傳寫之誤月日朔<lb/>
　合者十七莊公二十六年十二月癸亥朔僖公五年<lb/>
　九月戊申朔文公十五年六月辛丑朔宣公十年四<lb/>
　月丙辰朔經闕朔字成公十六年六月丙寅朔襄公<lb/>
　十四年二月乙未朔二十年十月丙辰朔二十一年<lb/>
　九月庚戌朔二十三年二月癸酉朔二十四年七月<lb/>
　甲子朔昭公七年四月甲辰朔二十一年七月壬午<lb/>
　朔二十二年十二月癸酉朔二十四年五月乙未朔<lb/>
<pb n="6b"/>
　三十一年十二月辛亥朔定公五年三月辛亥朔十<lb/>
　五年八月庚辰朔差一月者十二隱公三年二月己<lb/>
　巳推?當為周正三月己巳朔闕朔字桓公三年七<lb/>
　月壬辰朔推?當為周正八月壬辰朔十七年十月<lb/>
　朔推?當為周正十一月庚午朔闕庚午字莊公二<lb/>
　十五年六月辛未朔推?當為周正七月辛未朔案<lb/>
　左氏傳言唯正月朔慝未作於是乎伐鼓用幣詳其<lb/>
　傳意是謂此食不在正月之朔故言唯以明其非禮<lb/>
<pb n="7a"/>
　不在正月之朔則不得為之六月矣書六月者傳寫<lb/>
　之誤三十年九月庚午朔推?當為周正十月庚午<lb/>
　朔僖公十五年五月推?當為周正四月癸丑朔闕<lb/>
　癸丑朔字文公元年二月癸亥推?當為周正三月<lb/>
　癸亥朔闕朔字成公十七年十二月丁巳朔推?當<lb/>
　為周正十一月丁巳朔襄公十五年八月丁巳推?<lb/>
　當為七月丁巳朔闕朔字二十七年十二月乙亥朔<lb/>
　推?當為十一月乙亥朔左氏傳亦作十一月足證<lb/>
<pb n="7b"/>
　經文傳寫之誤昭公之十五年六月丁巳朔推?當為<lb/>
　周正五月丁巳朔定公十二年十一月丙寅朔推?<lb/>
　當為周正十月丙寅朔差二月者二莊公十八年三<lb/>
　月推?當為周正五月壬子朔闕壬子朔字僖公十<lb/>
　二年三月庚午推?當為周正五月庚午朔闕朔字<lb/>
　差三月者二宣公八年七月甲子推?當為周正十<lb/>
　月甲子朔闕朔字昭公十七年六月甲戌朔推?當<lb/>
　為周正九月甲戌朔又案左氏傳解此一事其?自<lb/>
<pb n="8a"/>
　分三節夏六月甲戌朔日有食之祝史請所用幣平<lb/>
　子曰止也唯正月朔慝未作日有食之於是乎有伐<lb/>
　鼓用幣其餘則否此一節見經文元非六月皆後世<lb/>
　傳寫之誤太史曰在此月也日過分而未至三辰有<lb/>
　災於是乎百官降物君不舉避移時樂奏鼓祝用幣<lb/>
　史用辭故夏書曰辰弗集于房瞽奏鼓嗇夫馳庶人<lb/>
　走此月朔之謂也此一節是?夏正九月雖非春秋<lb/>
　所書之正然亦可以見經文六字本作九字當夏四<lb/>
<pb n="8b"/>
　月是謂孟夏平子弗從昭子退曰夫子將有異志不<lb/>
　君君矣此一節復?周正六月要之春秋文多闕誤<lb/>
　推此類可見然春秋書日食而不書月食者月食時<lb/>
　已有術可推故詩曰彼月而食則惟其常言其有常<lb/>
　數也<lb/>
四年夏公及宋公遇于清<lb/>
　?而莫適為主曰遇又曰禮均曰遇故志?之遇者<lb/>
　三而皆以此及彼志外之遇者四而皆以尊及卑<lb/>
<pb n="9a"/>
秋翬帥師?宋公陳侯蔡人?人伐鄭<lb/>
　伐者出師之總名周禮大司馬掌九伐之法眚壇侵<lb/>
　削正殘杜滅伐總謂之伐正猶春秋書伐其侵圍入<lb/>
　滅之類皆伐之事也然經有重言其事者有不重言<lb/>
　其事者有但言其事而不言伐者重言其事者如伐<lb/>
　鄭圍長葛伐杞取牟婁之類是也必繫之國以見其<lb/>
　為某國之邑也不重言其事者如伐楚次于陘伐鄭<lb/>
　?于蕭魚之類是也雖曰伐而實未有事乎伐也但<lb/>
<pb n="9b"/>
　言其事而不言伐者侵入滅及圍國之類是也不言<lb/>
　伐者省文也又如戰而言伐者伐兵也不言伐者非<lb/>
　伐兵也及齊師戰于奚傳言疆事也及楚人戰于城<lb/>
　濮經書楚人救?之類是也亦有史失其事而經則<lb/>
　泛書曰伐者翬帥師?伐鄭之類是也不然春秋何<lb/>
　以紀用兵之名而惟伐為多<lb/>
五年春公矢魚于棠<lb/>
　矢公穀皆作觀左氏傳亦作陳魚而觀之案公羊又<lb/>
<pb n="10a"/>
　言千金之魚公張之而春秋不謂之張魚而曰觀魚<lb/>
　者?辭也常事曰視非常曰觀或曰矢即矢繳之矢<lb/>
　今之摽魚是也<lb/>
九月考仲子之?初獻六羽<lb/>
　魯僭天子之禮樂故春秋必每事而正之然書初者<lb/>
　本其失禮之始所可言也僭諸公者也不書初者因<lb/>
　事以懲慝所不可言也僭天子者也考仲子之?將<lb/>
　萬焉問羽數於?仲?仲對曰天子八諸侯六大夫<lb/>
<pb n="10b"/>
　四士二夫舞所以節八音行八風故自八以下據此<lb/>
　言之則樂舞之僭其自?仲始<lb/>
螟<lb/>
　螟蟲災也案春秋所書有災有異害及於民之謂災<lb/>
　物反其常之謂異然二者魯皆備書諸國惟異則書<lb/>
　之故周書宣榭災晉書沙鹿梁山崩齊書大災一宋<lb/>
　書災四大水一隕石鷁退飛各一雨螽一陳書災一<lb/>
　宋?陳鄭書同日災一皆異也蓋災則事止一國異<lb/>
<pb n="11a"/>
　則理?天下故於?外所書如此<lb/>
七年夏城中丘<lb/>
　邑郭曰城古者城郭有度侯伯之國面方五里徑三<lb/>
　百雉大都不過三國之一中五之一小九之一春秋<lb/>
　之時不法不制自中丘迄于邾瑕凡書?城二十有<lb/>
　六有益城無極者有城中城以自固者有併城二邑<lb/>
　以困民者有用師徒城以虞難者有城其食邑以張<lb/>
　私家者而聖人悉書於經其事則皆為?僭而其志<lb/>
<pb n="11b"/>
　則存乎復古<lb/>
八年三月鄭伯使宛來歸祊庚寅我入祊<lb/>
　我者對彼之稱然春秋書我者唯二事我入祊以見<lb/>
　彼亦有同欲入之者歸我濟西田以見彼亦有同田<lb/>
　於濟西者蓋濟西之田魯不盡有泰山之祊齊亦欲<lb/>
　之<lb/>
九年挾卒<lb/>
　案魯世卿之族其嗣不見於經者三人然益師之後<lb/>
<pb n="12a"/>
　傳有?仲無駭之後傳有展禽展喜展瑕展莊叔展<lb/>
　王父惟挾之後無人或所氏之世至挾而?或其子<lb/>
　孫更微無事可見或當是時國之紀綱猶在於君盟<lb/>
　?侵伐多親制之故雖有世卿而名氏不登於史?<lb/>
　春秋之作亦據其所見者耳<lb/>
十年六月壬戌公敗宋師于菅辛未取郜辛巳取防<lb/>
　昔孟子有言太公之封於齊為方百里也周公之封<lb/>
　於魯亦為方百里也今魯方百里者五徒取諸彼以<lb/>
<pb n="12b"/>
　與此仁者且不為?於殺人以求之今觀春秋所書<lb/>
　取田者四取邑者八取附庸者五滅國者一歸田者<lb/>
　二歸邑者二以邑來奔者三外取?田邑者四雖未<lb/>
　能盡合孟子之?然侵暴亦多矣聖人備存而弗削<lb/>
　所以辨封域息爭奪也<lb/>
十有一年冬十有一月壬辰公薨<lb/>
　案左氏傳羽父請殺桓公將以求太宰公曰為其少<lb/>
　故也吾將授之矣使營菟裘吾將老焉羽父懼反譖<lb/>
<pb n="13a"/>
　公于桓公而請?之十一月公祭鍾巫館于?氏羽<lb/>
　父使賊?公于?氏立桓公而討?氏有死者不書<lb/>
　葬不成喪也又案魯十二公為??者二皆以賊臣<lb/>
　當國不成喪不書葬不惟魯也宋與夷以華督當國<lb/>
　不書葬宋捷以南?萬當國不書葬晉卓以里克當<lb/>
　國不書葬齊舍以公子商人當國不書葬宋杵臼以<lb/>
　公子鮑當國不書葬齊商人以公子元當國不書葬<lb/>
　晉夷?以趙盾當國不書葬鄭夷以公子歸生當國<lb/>
<pb n="13b"/>
　不書葬晉州蒲以欒書當國不書葬齊光以崔杼當<lb/>
　國不書葬?剽以甯喜當國不書葬齊荼以陳乞當<lb/>
　國不書葬<lb/>
元年鄭伯以璧假許田<lb/>
　假田胡為書于策非假也非假而曰假者?辭也以<lb/>
　是知春秋於魯事多?辭或曰此鄭伯之所以為諼<lb/>
　也克段似仁歸祊似誼假田似禮渝平似信<lb/>
二年三月公?齊侯陳侯鄭伯于稷以成宋亂夏四月<lb/>
<pb n="14a"/>
取郜大鼎于宋戊申納于太廟<lb/>
　結平曰成左傳宋華元克合晉楚之成又鄭人使王<lb/>
　子伯駢行成皆謂其?來文?而使之平也華督?<lb/>
　其君宋人以為討故魯桓?諸侯以成之曰?曰以<lb/>
　曰取曰納辭煩而不殺皆所以病公也又案宋人為<lb/>
　亂而我則平之是則為之成亂宋人討亂而我則平<lb/>
　之是不謂之成亂然則猶曰成宋亂者?辭也<lb/>
公及戎盟于唐冬公至自唐<lb/>
<pb n="14b"/>
　案公行反至必書於策者此史氏之常然春秋凡公<lb/>
　行一百七十二而書至者八十不書至者九十二公<lb/>
　行不出境者不書至雖出境事不在魯史者不書至<lb/>
　公行不出境不書至者亦史氏之常也事不在魯史<lb/>
　不書至者本所闕也<lb/>
三年夫人姜氏至自齊<lb/>
　春秋?十二公夫人之見於經者隱桓莊僖文宣成<lb/>
　隱夫人以子氏不書葬可證自桓以下凡六公具有<lb/>
<pb n="15a"/>
　逆至明文其餘經所不見者閔則以方幼未娶而卒<lb/>
　故無所書此則然矣若襄則有昭母齊歸昭則有孟<lb/>
　子定則有哀母定弋或以為妾或以為夫人皆無逆<lb/>
　至明文可見者也以為得禮則孟子非得禮者以為<lb/>
　失禮則何以不備書於經惟深明夫聖人所以立教<lb/>
　之意與其春秋?辭之?自當有以辨之今不盡釋<lb/>
　也<lb/>
四年春正月公狩于郎<lb/>
<pb n="15b"/>
　狩于郎非其地也中春教振旅遂以蒐中夏教茇舍<lb/>
　遂以苗中秋教治兵遂以獮中冬教大?遂以狩皆<lb/>
　天子之禮諸侯何為有此名然不時則傷農不地則<lb/>
　害稼故春秋因事以明僭<lb/>
五年大雩<lb/>
　諸侯曰雩雩於山川天子曰大雩雩於上帝此亦因<lb/>
　事以明僭又案天子有雩諸侯亦有雩天子有社諸<lb/>
　侯亦有社雩社雖同所以為雩社則異故春秋大雩<lb/>
<pb n="16a"/>
　則書鼓于社則書皆非禮之禮也<lb/>
六年九月丁?子同生<lb/>
　世子生不書而獨書子同者左氏傳云以太子生之<lb/>
　禮舉之穀梁云疑故志之以太子生之禮舉之者事<lb/>
　也疑故志之者意也春秋書其事所以使後世微見<lb/>
　其意或曰莊公信非桓公之子聖人當明言之曰不<lb/>
　然夫桓莊之事聖人烏得而知之假使知之而亦烏<lb/>
　可言也昭公娶?孟子此事之顯然者聖人猶為之<lb/>
<pb n="16b"/>
　隱?謂桓莊之事而聖人肯言之乎且春秋一書聖<lb/>
　人誼存筆削其善其惡為法為戒則皆付諸後人故<lb/>
　先儒嘗言春秋議而不辨又曰婉而成章謂桓莊之<lb/>
　事而聖人言之豈春秋?哉<lb/>
八年冬十月雨雪<lb/>
　冬十月今之八月書失時也詩小雅十月之交朔日<lb/>
　辛?日有食之今以授時?推之周幽王六年歲在<lb/>
　乙丑距延祐丁巳二千九十二年是歲實以夏正八<lb/>
<pb n="17a"/>
　月辛?朔入食限是周人改月數之一證也故春秋<lb/>
　凡三書雨雪兩皆言大此獨不言大言大者以大為<lb/>
　異不言大者以失時為異又案三代正朔商則改正<lb/>
　不改朔周則正朔時皆改以十一月為正月正也月<lb/>
　數從子起朔也以子為孟春時也故孔子告?淵曰<lb/>
　行夏之時是言周時之不正也至書於春秋則曰春<lb/>
　王正月並存當時之實使後世觀其得失而損益可<lb/>
　知是則聖人之志也<lb/>
<pb n="17b"/>
十有二年十有二月及鄭師伐宋丁未戰于宋<lb/>
　戰伐不書主帥者凡九桓二年入杞八年伐邾十年<lb/>
　齊?鄭來戰于郎此年及鄭伐宋十七年及齊師戰<lb/>
　于奚及宋人?人伐邾莊九年及齊師戰于乾時僖<lb/>
　四年及江人?人伐陳二十二年及邾人戰于升陘<lb/>
　以上九事?省文者三以國與之者三闕文者三先<lb/>
　書十有一月丙戌公?鄭伯盟于武父次書十有二<lb/>
　月及鄭師伐宋先書夏公伐齊納糾次書八月庚申<lb/>
<pb n="18a"/>
　及齊師戰于乾時先書春正月公?諸侯伐楚次書<lb/>
　秋及江人?人伐陳皆一出而再有事其不書主帥<lb/>
　者省文也戰于郎于奚于升陘郎奚升陘皆魯地或<lb/>
　經以來戰為文或傳以疆事為解其不書主帥者國<lb/>
　與之也桓二年入杞八年伐邾十七年再伐邾其不<lb/>
　書主帥者闕文也<lb/>
十有四年秋八月壬申御廩災乙亥嘗<lb/>
　經書烝祭二嘗祭一禘祭二是皆天子之禮而諸侯<lb/>
<pb n="18b"/>
　所不得為者故特書祭名以明其僭若如舊?以再<lb/>
　烝見瀆則古人有時享月薦相距五月不可謂瀆御<lb/>
　廩災乙亥嘗以為未易災之餘則但書有事其誼已<lb/>
　明何必曰嘗故嘗考之他書詩歌載嘗禮舉重祭明<lb/>
　堂位備言魯僭禮樂之事而嘗烝省蜡與大禘並書<lb/>
　蓋四時之祭雖通乎下而等差名品貴賤不同是豈<lb/>
　可以毫髮僭差哉此聖人所以因事以著其罪也<lb/>
十有八年公?齊侯于濼公與夫人姜氏遂如齊<lb/>
<pb n="19a"/>
　僖十一年書公及夫人姜氏?齊侯于陽榖此書公<lb/>
　與夫人姜氏遂如齊及者尊卑之辭公夫人同行者<lb/>
　也與者不相屬之辭公夫人不同行者也夫人之惡<lb/>
　於是乎見<lb/>
夏四月丙子公薨于齊<lb/>
元年三月夫人孫于齊<lb/>
　桓公薨夫人猶避在齊是年三月始歸於魯春秋欲<lb/>
　見其事故因其告至之日而追言其去國之久夫人<lb/>
<pb n="19b"/>
　之罪著矣其曰夫人孫于齊而不稱姜氏者承上如<lb/>
　齊文是謂一事而再見故前目而後凡<lb/>
夏單伯送王姬<lb/>
　送王姬當依公穀作逆單伯王卿士而宦於諸侯者<lb/>
　魯有單伯鄭有祭仲陳有女叔皆是又案左傳齊有<lb/>
　王子成父王孫揮鄭有王子伯駢當是時不惟異姓<lb/>
　之臣雖王族亦有宦於諸侯者<lb/>
二年秋七月齊王姬卒<lb/>
<pb n="20a"/>
　春秋於齊王姬書之如魯夫人書單伯逆王姬即公<lb/>
　子翬公子遂叔孫僑如之逆女也書王姬歸于齊即<lb/>
　文姜穆姜齊姜之書至也書齊王姬卒即魯夫人之<lb/>
　一切書薨也我魯侯也既為齊逆又為齊歸又為齊<lb/>
　卒而喪之由是觀之孰謂莊公非齊襄之子者<lb/>
三年春王正月溺?齊師伐?<lb/>
　?大夫將不稱帥師者凡九此年溺?齊師伐?十<lb/>
　四年單伯?伐宋文三年叔孫得臣?伐沈九年公<lb/>
<pb n="20b"/>
　子遂?救鄭宣十一年公孫歸父?伐莒成八年叔<lb/>
　孫僑如?伐鄭襄元年仲孫蔑?圍彭城十四年叔<lb/>
　孫豹?伐秦十六年叔老?伐許皆闕文或曰凡大<lb/>
　夫?伐不稱帥師者不以師?也<lb/>
四年冬公及齊人狩于禚<lb/>
　齊人者齊侯也其不言齊侯者蓋言侯則醜公從之<lb/>
　言人則從公不疑是亦?辭也莊公越禮不顧??<lb/>
　齊侯以狩猗嗟之刺實作於此觀其末句曰展我甥<lb/>
<pb n="21a"/>
　兮蓋為疑辭以諷之也孰謂莊公非齊襄之子者<lb/>
八年春王正月師次于郎以俟陳人蔡人甲午治兵夏<lb/>
師及齊師圍郕郕降于齊師秋師還<lb/>
　師次于郎為一事治兵至師還為一事莊公將?齊<lb/>
　圍郕厲兵以出振旅而入樂收滅同姓之惡於己而<lb/>
　歸降郕之利於齊春秋書魯用師蓋未有如是之詳<lb/>
　孰謂莊公非齊襄之子者<lb/>
九年夏公伐齊納子糾<lb/>
<pb n="21b"/>
　當依公榖無子字又十六年盟幽當依公羊有公字<lb/>
　三十年次成當依公榖有師字僖十九年盟齊當依<lb/>
　公榖有公字二十九年盟翟泉當依公榖有公字襄<lb/>
　十七年圍防高厚字上當依公穀有齊字以上並左<lb/>
　氏闕文隱三年君氏卒當依公穀作尹氏卒宣十六<lb/>
　年宣榭火當依公穀作宣榭災襄十四年?侯出奔<lb/>
　齊當依公穀有衎字昭二十一年蔡侯朱出奔楚當<lb/>
　依穀梁作蔡侯東即東國一人闕國字隱六年鄭人<lb/>
<pb n="22a"/>
　來渝平當依公穀作輸平成十五年晉侯執曹伯歸<lb/>
　于京師當依公羊作歸之于京師定四年?入郢當<lb/>
　依公穀作?入楚他非書法所?者不?故嘗謂春<lb/>
　秋一經左氏尤多闕誤<lb/>
八月庚申及齊師戰于乾時我師敗績<lb/>
　魯師未有書敗績者誼不係於敗故因削而不書以<lb/>
　示教若乾時之敗莊公本以伐齊納糾已為非誼及<lb/>
　小白既入公乃遂不量力至與齊戰師徒崩喪而子<lb/>
<pb n="22b"/>
　糾不免於死為莊公者其罪為如何也誼係於敗故<lb/>
　備書以重其惡<lb/>
十有九年秋公子結媵陳人之婦于鄄遂及齊侯宋公<lb/>
盟<lb/>
　此一章主書本以效莊公失馭臣之柄書單伯逆王<lb/>
　姬則父子之倫?書夫人姜氏入則夫婦之恩乖書<lb/>
　齊人取子糾殺之則交鄰之誼虧書築郿書新延?<lb/>
　書城諸防書築臺于郎于薛于秦則君民之道喪結<lb/>
<pb n="23a"/>
　諸公子也而任為大夫私媵于陳既不出于君命專<lb/>
　盟于鄄又非有干國論是莊公失馭臣之柄矣故傳<lb/>
　者以莊公為多失道<lb/>
冬齊人宋人陳人伐我西鄙<lb/>
　春秋詳?事故凡書加兵於魯者必言某鄙其言者<lb/>
　見於魯史者也其不言者魯史所不見而事具於彼<lb/>
　國之史者也故哀八年?伐我不言鄙十一年齊國<lb/>
　書帥師伐我不言鄙事具於彼國之史則其不言者<lb/>
<pb n="23b"/>
　本所闕也<lb/>
二十有二年春王正月肆大眚<lb/>
　眚公羊作省案禮記有大省讀音獮由是考之肆大<lb/>
　省猶文十六年書?泉臺昭十一年書大蒐于比蒲<lb/>
　謂為過眚者非肆者屬事之辭<lb/>
二十有四年八月丁丑夫人姜氏入戊寅大夫宗婦覿<lb/>
用幣<lb/>
　哀姜書入以孟任故也蓋孟任者既已許之為夫人<lb/>
<pb n="24a"/>
　且又割臂盟公生子般矣則哀姜胡為而至焉故入<lb/>
　者逆辭也纂辭也有?主之辭也方其時莊公冒喪<lb/>
　納幣二年之間三至齊廷又遇于穀盟于扈越禮不<lb/>
　顧如此其急而齊人有疑如此其緩親逆而不與俱<lb/>
　入既至而覿見有加聖人備書於經則不惟見夫人<lb/>
　之伉而莊公不能正身率禮遂使嗣子受禍?至亡<lb/>
　國其是非得失之?設施於前而成敗吉凶之效驗<lb/>
　於後此春秋所以為聳善抑惡之書見諸行事深切<lb/>
<pb n="24b"/>
　著明<lb/>
二十有五年冬公子友如陳<lb/>
　聘禮圖使於朝君親命之宰書幣宰夫具齋人皆公<lb/>
　選命皆廷授幣皆官具春秋之聘則異於是矣國政<lb/>
　多專於大夫出使非由於君命故縣子荅繆公之問<lb/>
　古者大夫束脩之問不出疆埸雖欲哭安得而哭之<lb/>
　今之大夫交政中國雖欲勿哭安得而勿哭其時事<lb/>
　可知也故春秋於外大夫來魯者皆書使書聘各從<lb/>
<pb n="25a"/>
　其傳致之辭於自魯出者或以聘行或不以聘行一<lb/>
　書曰如而不與其私交正其本之意也或曰外大夫<lb/>
　以君命來則書不以君命來則不書?大夫以君命<lb/>
　出則不書不以君命出則書其?亦通<lb/>
二十有八年冬築郿<lb/>
　臺囿曰築郿字上下疑有闕文案詩小序言秦襄公<lb/>
　始命有田狩之事園囿之樂是周制非有天子之命<lb/>
　凡田狩遊觀之事皆諸侯所不得為者矧莊公比年<lb/>
<pb n="25b"/>
　以來書日食者三大水者二大無麥禾者一告糴者<lb/>
　一有蜚者一不雨者一而築郿新延?城諸防築臺<lb/>
　于郎于薛于秦城小穀不思所以畏天災恤民隱屢<lb/>
　興工築為其所不當為宜乎春秋備書之以甚其惡<lb/>
三十有二年八月癸亥公薨于路寢<lb/>
元年季子來歸<lb/>
　案左氏傳公及齊侯盟于落姑請復季友齊侯許之<lb/>
　使召諸陳公次于郎以待之季子來歸嘉之也史記<lb/>
<pb n="26a"/>
　稱慶父殺子般季友奔陳二年慶父殺閔公季友自<lb/>
　陳與閔公弟申如邾慶父奔莒於是季友奉子申入<lb/>
　立依史記則季子來歸當在閔二年依左氏則季子<lb/>
　元年來歸二年慶父殺閔公季子再以僖公適邾慶<lb/>
　父奔莒復入立之二?不同然以今考之閔公雖立<lb/>
　尚幼慶父夫人當國季友者子般之黨誰為復之假<lb/>
　使來歸既不能消除禍亂臨難苟免何以稱賢以此<lb/>
　推之史記為是但恐經文錯簡誤在此耳<lb/>
<pb n="26b"/>
二年夏五月乙酉吉禘于莊公<lb/>
　不稱?廟而但言莊公者蓋禘祭之禮本以文王為<lb/>
　所出之帝祀之於周公之廟而周公配之故稱?廟<lb/>
　則疑於莊公可以配文王不稱?廟則見其獨祭莊<lb/>
　公而但假用其禘之儀制耳言吉又言禘者一事而<lb/>
　兩失禮也<lb/>
秋八月辛丑公薨<lb/>
　春秋諸國統紀卷一<lb/>
</p>
<p>
</p>
  </div>
</body>
</text>
</TEI>