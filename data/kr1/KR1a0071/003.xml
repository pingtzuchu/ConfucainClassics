<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易纂言卷三</head> <lb/>
    <p>
<pb n="1a"/>
欽定四庫全書<lb/>
　易纂言卷三<lb/>
　　　　　　　　　　　　　元　吳澄　撰<lb/>
　　彖上傳<hi>彖者文王所繫六十四卦之辭彖傳者夫子為釋文王之彖辭而作也經有上下二</hi>
　　<hi>篇故傳亦依經而分上下陸氏云彖斷也以斷一卦之吉凶者□字書彖即豕字從勺從豕勺豕頭</hi>
　　<hi>象其上?之形益野豕也其頭最有力而?善?物故假借為決?之義音與豕同又音羊至切因</hi>
　　<hi>假借其義又假借其音為通貫切</hi>
大哉乾元萬物資始乃統天<hi>此釋彖辭元字凡易中言大者皆謂陽乾以剛健為<pb n="1b"/>元故稱大資取也始謂本其氣統猶總也元為天?之總名天之?統於元猶人之?統於仁也</hi>雲行<lb/>
雨施品物流形<hi>此釋彖辭亨字雲行於天雨施於地則各品之物生者皆長形由短而?至於修如水之流由此而?至於彼也故曰流形乾有元?能致品物之亨是謂元亨元亨者元之亨也</hi>乾道<lb/>
變化各正性命保合大和乃利貞<hi>此釋彖辭利貞變者化之斬化者變之成乾道以漸變物而至於化長者成實則一實之中各具一性帝正者全而?偏也以天所賦則謂之命以物所受則謂之性而物所受即天所賦者也故曰性命保如保城之保猶言完也合如合?之合猶言聚也所受所賦之性命完聚於一實中藏天?之大??乖戾故曰大和各正謂貞大和謂利先言貞後言利者天道之貞無所不利乃所謂利貞利貞者利於貞也</hi>首出庶物萬國咸寧<hi>上文言天道之元亨此言<pb n="2a"/>聖人之元亨也聖人之?如人之首獨?而出乎庶物之上所謂元也有此元?故能致萬國咸寧之治所謂亨也</hi>大明終始六位時成時乘六龍以御天<hi>上文言天道之利貞此言聖人之利貞也大明日也聖人之隨時應務如大明之照今日既終明日又始因其潛躍見飛惕亢之時處之曲當各?虧欠所謂貞也隨六者之時而?此龍?以當天運與時宜之所謂利也</hi>
　　　<hi>傳一之一凡五十七字大明至御天十五字舊本錯簡在品物流形之下今正之施申志切長</hi>
　　　<hi>知兩切見賢遍切</hi>
至哉坤元萬物資生乃順承天<hi>此釋彖辭元字程子曰乾稱大故坤稱至至義差緩不若大之盛也澄謂乾以陽為元故稱大坤以?為元故不得稱大也至極也始者氣之始生者形之始<pb n="2b"/>天地一元而以萬物之形皆生於地原其氣之所始則出於天坤所生之物即乾所始之物同此一元乾既始之則坤以順上承天之施而生之爾</hi>坤厚載物?合?疆含?光大品物<lb/>
咸亨<hi>此釋彖辭亨字坤體之厚能載萬物其?合於乾之?疆謂配乾元也?亦大也靜翕之時含藏天氣於地中者甚?動闢之時萬物生出光輝發見於地上者甚大而諸品之嘉美咸會也坤?配乾元其能致品物之咸亨者雖乾之功亦也坤之功也乾坤非有二元亨</hi>牝馬地類行地?疆柔順<lb/>
利貞君子攸行<hi>此釋彖辭利牝馬之貞而并釋君子有攸往一句馬陽物也牝則屬陰而與地同類故取牝馬為象其行於地而能?疆足以配乾之健也坤柔之順乎乾剛如牝馬之順乎牡馬則利於正主事君子之有所往者其行亦當如是也</hi>先迷失道後順得常西南得朋乃<lb/>
<pb n="3a"/>
與類行東北喪朋乃終有慶<hi>言君子所行先則迷而失其道後則順而得其常得常謂得主也蓋陰柔不宜倡而宜隨也西南方之得朋者謂三四相比近也然不過與其同類之陰同行而已東北方之喪朋者謂初上相隔?也然散去陰朋而往從陽則終必有慶也?陰朋不宜合而宜離也</hi>安<lb/>
貞之吉應地?疆<hi>安象地之屹然不動安而貞則吉者謂其能如地道之?疆也?疆者謂終古常安靜也程子曰三?疆?不同?合?疆天之不已也應地無疆地之?窮也行地?疆馬之健行也</hi>
　　　<hi>傳一之二凡七十六字註之施申志切發見賢遍切比近皮二切後凡不音者並同</hi>
屯剛柔始交而難生動乎險中<hi>以卦體卦?釋卦名朱子曰始交謂震難生謂坎程子曰動乎險中艱屯之義</hi>大亨貞雷雨之動滿盈<hi>以下釋彖辭大釋元大者謂陽<pb n="3b"/>屯之元以九五之陽為卦主也乾坤之外有元亨利貞者五卦屯隨臨?妄革也有元亨者四卦大有蠱升鼎也屯隨?妄革之五臨升之二以陽為元彖傳皆釋為大大有鼎之五蠱之初以陰為元則不釋為大止謂之元亨程子以為大不足以盡元義元亨重於大亨非也亨乾元稱大者陽也坤元者陰則不稱大矣屯之時非元也解其屯而後亨雷雨以卦之二象言動謂震雷滿盈謂坎雨雲上雷下?結而未成雨所以為屯若震坎二象上下互易變屯為解則雷動乎上雨?而滿盈乎下屯之?結者解而未亨者亨矣卦主九五雖陽剛中正然爻辭屯其膏之象何有元亨大貞凶之占何有於利貞彖辭之元亨利貞必變易雷雲之屯轉為雷雨之解乃是陽元之大能致亨而利於正主事也程子曰所謂大亨貞者雷雨之動滿盈也艱屯木能通暢及其和洽則成雷雨生物乃遂亨之道也</hi>天造草昧宜建侯而不寧<hi>天造草昧釋勿用有攸往<pb n="4a"/>天造謂天地肇造之初草昧謂人與禽獸雜處於草莽茫昧之中屯難之時一如鴻荒草昧之世不可以有往也宜建侯而不寧釋利建侯宜利也方時之屯?所統屬則亂宜立君以治之故一陽自外而入居於?以君其民也蔡氏曰不寧不安也言當急也朱子曰未可遽謂安寧也丘氏富國曰章首先釋卦名次釋卦辭又卦義有未盡者從而推廣之此彖傳定例也雜取卦體卦象卦?卦變四者卦體以兩體及六爻之義言如屯剛柔始交而難生之類卦象以天地雷風山澤水火言如雷雨之動滿盈之類卦?以健順明險動入止?言如動乎險中之類卦變以剛柔往來上下言如柔來文剛分剛上而文柔之類自屯以下大要皆不越此</hi>
　　　<hi>傳一之三凡三十一字難生乃旦切註傳直戀切後不音者並同解音蟹</hi>
蒙山下有險險而止蒙<hi>以卦象卦?釋卦名艮山之下有坎水之險地之蒙也?險不<pb n="4b"/>可處外止莫能進人之蒙也</hi>蒙亨以亨行時中也<hi>以下釋彖辭蒙元亨也九二為蒙之主其才可以致亨也以險而止蒙未亨之時也以亨而行蒙既亨之時也所以致此者以九二當其時而得中也</hi>匪我求童蒙童蒙求我志應也<hi>程子曰二以剛明之賢處下五以童蒙居上非是二求於五蓋五之志應於二也</hi>初筮告以剛中也再三瀆瀆則不<lb/>
告瀆蒙也<hi>初筮得此卦則許其來學而告之告之者以剛中之道開發其蒙也若再筮三筮始得此卦則當不答所求儻或告之則不但我之問筮者為瀆神而我之告童蒙者亦為瀆蒙矣</hi>蒙以養正<lb/>
聖功也<hi>釋利貞而廣其義彖辭為占者言謂占者利於正主事也凡他卦之利貞其義皆然彖傳則為童蒙言謂童蒙未有所為?正主之事利貞者利於養其良知良能之正此乃作聖之功也然童蒙所養之正<pb n="5a"/>即他日長而主事之正夫子雖是惟廣文王之辭而亦非有二義也</hi>
　　　<hi>傳一之四凡五十三字註為占為童云偽切長而知兩切</hi>
需須也險在前也剛健而不陷其義不困窮矣<hi>以卦?釋卦名程子曰險在前未可遽進故需待剛健之人其動必躁以乾之剛健而能需待不陷於險處之至善者也故夫子?之云其義不困窮矣</hi>需有孚光亨貞吉位乎天位以正中也<hi>以下釋彖辭需待之時有孚應者光顯而亨正主事而吉?以九五位乎天位之尊而得正又得中也朱子曰正中與中正同倒其辭以協韻爾</hi>利涉大川往有功也<hi>需自大壯而變四往居五而成舟象五在舟之前往進以出乎險故曰有功</hi>
<pb n="5b"/>
　　　<hi>傳一之五凡四十一字</hi>
訟上剛下險險而健訟<hi>以卦?釋卦名程子曰乾上坎下上剛下險剛險相接能?訟乎又人?險外剛險而又健是以訟也晁氏曰上以剛陵下下不險則未必訟下以險?上上不剛則未必訟外健而?不險未必生訟?險而外不健未必能訟</hi>訟有孚窒惕中吉剛來而得<lb/>
中也<hi>以下釋彖辭此以卦變言占之如此者以九二之剛自三來二而得下卦之中也惟剛實故能致人之孚又為窒塞惟在中故能惕懼又能止於中半之時而不過</hi>終凶訟不可成也<hi>程子曰成謂窮盡其事也</hi>利見大人尚中正也<hi>以卦體言尚上也中正之人在上謂九五也</hi>不<lb/>
利涉大川入于淵也<hi>以卦變言淵謂初也初地下之位故曰淵乾九四爻辭在淵亦謂初<pb n="6a"/>也九二自三降二若舟行退後又自二降初是入于淵也</hi>
　　　<hi>傳一之六凡四十六字</hi>
師?也貞正也能以?正可以王矣<hi>以卦體釋卦名及彖辭貞丈人之義以猶言用也朱子曰以謂能左右之一陽在下卦之中而五陰皆為所以也澄謂能以其?而正主事者湯武之師是也故曰可以王矣王謂九二剛中之大人崔氏憬曰域中有四大而王居其一為王者必大人也</hi>剛<lb/>
中而應行險而順以此毒天下而民從之吉又何咎矣<lb/>
<hi>以卦體卦?釋吉?咎之義朱子曰剛中謂九二應謂六五應之行險謂行危道順謂順人心毒害也師旅之興不?害於天下然以其有是才?是以民?而從之也澄案毒天下謂?坎民從之謂外坤</hi>
<pb n="6b"/>
　　　<hi>傳一之七凡三十六字注左右之並去聲</hi>
比吉也比輔也下順從也<hi>以卦體釋卦名及彖辭吉之義比輔釋卦名比字下順從釋吉字比輔謂如車輔之比近而輔於輻下謂初二三四之民順從者坤?也</hi>原筮元永貞?咎<lb/>
以剛中也<hi>再筮之占元永貞而?咎者以九五之剛而得中也程子曰所謂元永貞如五是也</hi>不<lb/>
寧方來上下應也<hi>不寧謂上六比之時下四陰皆順從九五唯上一陰居比之終如萬國朝禹而防風獨後今此方且來從則下四陰應而上一陰亦應故曰上下應也</hi>後夫凶其道窮<lb/>
也<hi>女再嫁而從後夫男娶之而為後夫夫婦之常道至此窮矣所以凶也</hi>
　　　<hi>傳一之八凡三十五字此吉下舊本有也字王昭素云多也字比皮二切注朝禹音潮</hi>
<pb n="7a"/>
小畜柔得位而上下應之曰小畜<hi>以卦體釋卦名柔得位謂六居四上下謂五陽五陽皆應之而一陰得以藏畜於其間也</hi>健而巽剛中而志行乃亨<hi>以卦?卦體釋彖辭之占以一卦言則?剛健以立心外柔巽以應事以二爻言則九五剛得中六四與之合而志得行所以能致亨也</hi>?雲不雨尚往也自我西郊施未行也<hi>雲氣上往故雨不下來西郊者陰陰非能施者故施未行</hi>
　　　<hi>傳一之九凡三十八字施申志切</hi>
履柔履剛也<hi>以卦變釋卦名</hi>?而應乎乾是以履虎尾不咥人<lb/>
<hi>以卦?兼卦體釋彖辭之象莊子云虎與人異類而媚養己者順也其殺者逆也六三成卦之主為履虎尾之<pb n="7b"/>人柔居?體能和?以馴順乎虎者也上乾為虎之首而剛猛六三應乾之上九是能應虎之所求上畫實有以實其口也既能和?以順之又有以應其求而養之能如是虎亦媚之矣所以雖踐其尾而不遭其咥也</hi>
亨剛中正履帝位而不疚光明也<hi>又以卦體釋彖辭之占言占之亨者以九五之剛中正履帝位而不疚且光明也剛而得中得正其?之不疚病也尊居帝位而臨下其位之光明顯著也不疚光明所以亨也</hi>
　　　<hi>傳一之十凡三十一字?音曰咥徒結切疚居又切</hi>
泰小往大來吉亨<hi>總提卦名與彖辭</hi>則是天地交而萬物通也<lb/>
上下交而其志同也<hi>釋卦名通謂句萌畢達生出地上上謂君下謂臣民</hi>?陽而<lb/>
<pb n="8a"/>
外陰?健而外順?君子而外小人<hi>釋小往大來</hi>君子道長<lb/>
小人道消也<hi>釋吉亨也</hi>
　　　<hi>傳一之十一凡五十一字長知兩切注句居侯切</hi>
否不利君子貞大往小來<hi>總提卦名與彖辭</hi>則是天地不交而<lb/>
萬物不通也上下不交而天下?邦也<hi>釋卦名春天地之氣交則萬物發達而生秋天地之氣不交則萬物天閼而死先王建邦以分治天下之民君之心下逮於民民之情上通於君則天下治而為泰若君心不下逮民情不上通是上下隔?不交天下雖有邦與?邦同矣所以為否也</hi>
?陰而外陽?柔而外剛?小人而外君子<hi>釋大往小來</hi>小<lb/>
<pb n="8b"/>
人道長君子道消也<hi>釋不利君子貞</hi>
　　　<hi>傳一之十二凡五十八字否下舊本有之匪人三字因經文衍而誤增也長知兩切注夭因了</hi>
　　　<hi>切閼因葛切</hi>
同人柔得位得中而應乎乾曰同人<hi>以卦體釋卦名柔謂六二乾謂九五</hi>
同人于野亨利涉大川乾行也<hi>以下釋彖辭承上文應乎乾而言所以致亨而利涉大川者由乾之剛健而行也柔雖得位得中然非應乎乾則不能有此亨利也</hi>文明以健中<lb/>
正而應君子正也唯君子為能通天下之志<hi>以卦?卦體釋利君子貞?文明則察於理外剛健則勇於義中正則??私心應乾則外合天?此皆君子之正道也天下之志<pb n="9a"/>不一也唯君子得大同之正道故能至公?私視人由此己通達天下?人之志而為一利君子之正主事者以</hi>
　　　<hi>傳一之十三凡四十八字曰同人下舊本有同人曰三字胡氏程子皆謂衍字</hi>
大有柔得尊位大中而上下應之曰大有<hi>以卦體釋卦名柔謂六五尊位謂五五陽位居上卦之中故曰大中上下謂上卦二陽下卦三陽一柔而得五陽之應是陽之多也故曰大有</hi>其?剛健而文明應乎天而時行是以元亨<hi>以卦?卦體釋彖辭應乎天謂六五應九二時行謂柔不當居尊然其時適行而至此則當其可也夫有剛健文明之?又順乎天理行之所至當其可如是可謂善之長矣宜其能致嘉之?也</hi>
　　　<hi>傳一之十四凡三十三字注長知兩切</hi>
<pb n="9b"/>
謙亨天道下濟而光明地道卑而上行<hi>以卦體釋卦名及彖辭亨之義天道下濟而光明謂艮在下卦濟猶既濟未濟之濟艮之下畫中畫即坤之下畫中畫也以乾之上畫交坤成艮陽下濟陰天光下臨故艮有光明之象地道卑而上行謂坤在上卦坤在下至卑也而其氣能上行以與天氣交下濟與卑釋謙字光明上行釋亨字惟其謙所以亨也</hi>天道虧盈而益謙地道<lb/>
變盈而流謙鬼神害盈而福謙人道惡盈而好謙謙尊<lb/>
而光卑而不可踰君子之終也<hi>又廣言謙理以釋君子有終虧益以消長進退之氣言變流以?下凹凸之形言害福以殃慶休咎之應言惡好以從違向背之情言朱子曰變謂傾?流謂聚而歸之澄謂謙者尊崇他人以居己上而己亦光顯卑抑自己以居人下而人亦不可踰越之此君子之所<pb n="10a"/>以有終也</hi>
　　　<hi>傳一之十五凡五十七字惡好?去聲長知兩切凹於交切凸徒語切背音佩</hi>
豫剛應而志行順以動豫<hi>以卦體卦?釋卦名一剛為主上下?柔應之而剛之志得行順序以動動不後時事皆如意所以暇而樂也</hi>豫順以動故天地如之而況<lb/>
建侯行師乎<hi>以卦?釋彖辭豫卦之義順序以動而己雖天地之運亦如此也而況建侯行師之事乎</hi>天地以順動故日月不過而四時不忒聖人以順動<lb/>
則刑罰清而民服<hi>廣豫義天地之順序而動豫也故日月之行不少過差而四時之不忒由此聖人之順序而動豫也故刑罰清明?不允當而民心之咸服由此</hi>豫之時義大矣哉<lb/>
<pb n="10b"/>
<hi>時義言豫時之義理項氏曰豫隨遯姤旅皆若淺事而有深意曰時義大矣哉欲人之思之也險睽蹇皆非美事聖人有時而用之曰時用大矣哉欲人之?之也頤大過解革皆大事火變也曰時大矣哉欲人之謹之也澄謂夫子於彖傳特言十二卦之時?言時者四?聖人之博施兼養賢才之極盛過多此古今至治之世解除大難革變大命此古今非常之事孰有如此時之大者非大?大才不能當其?也故曰時大矣哉言時義者五?豫?隨從君子方遯而必消小人初遇而必盛與夫羈旅於外非時之大也而處之必適其宜所以處斯時之義則大故曰時義大矣哉言時用者三?險非可恃睽蹇非人之所願然亦有時而用之非常用者也於斯時而用則為大如莊子所謂雞?豕零是時為帝故曰時用大矣哉?言時者重在時字時義重在義字時用重在用字或乃以時義為時與義時用為時與用失之矣唯項氏謹之思之別之之?得其意</hi>
<pb n="11a"/>
　　　<hi>傳一之十六凡六十字註樂音洛?彼列切施申志切夫音扶?音雍</hi>
隨剛來而下柔動而?隨<hi>以卦變卦?釋卦名一剛自上來初下於二柔而柔隨之震男動乎?而兌女?乎外以隨之也</hi>大亨貞?咎而天下隨之<hi>釋彖辭陽剛之元?能致亨而貞則?咎而天下皆從之也</hi>隨之時義大矣哉<hi>為人之隨者以己從人而己宜若小然於斯時也而思其義之大則不以隨為小事而輕且苟矣</hi>
　　　<hi>傳一之十七凡二十七字天下隨之舊本之作時隨之時義舊本作隨時之義朱子依王肅本</hi>
　　　<hi>?音曰</hi>
蠱剛上而柔下巽而止蠱<hi>以卦變卦?釋卦名剛上則有為者退柔下則?能者進<pb n="11b"/>巽懦而止則?能而又不為也卦之成蠱以此</hi>蠱元亨而天下治也<hi>以下釋彖辭有元?能致亨而天下之蠱治矣</hi>利涉大川往有事也<hi>蠱之時當勇往有所事以濟險難若巽懦而止則終於蠱而已矣</hi>先甲三日後甲三日終則有始天行也<hi>有又通數日以甲者以其為十日之始也先乎甲之三日者辛也由辛而壬癸則十日終終則又始於甲?乙丙而至丁則又為後乎甲之三日矣終始者天行之循環也治蠱者柔當先甲辛後甲丁如天之行也</hi>
　　　<hi>傳一之十八凡四十一字註險難乃旦切數日色主切</hi>
臨剛浸而長<hi>釋卦名臨者上之親近乎下也剛浸而長以上與下親而下漸親附也上柔順之心臨在下之剛在下之剛浸長則在上者愈相親近臨之義也</hi>?而順剛中而應大亨<lb/>
<pb n="12a"/>
以正天之道也<hi>以下釋彖辭以卦?卦體言剛以?進而柔在上順之九二剛中而六五在上應之此陽剛之大所以能致亨而正主事者合乎天之道也</hi>至于八月有凶消不久<lb/>
也<hi>臨卦二陽長而消二?然自一陽生之月?八月則為遯卦二?長而消二陽矣今之二陽長至于八月而二陽消亦不久也朱子曰雖天運之當然然君子?知所戒項氏曰元亨利貞指六陽之卦也八月有凶指二?之卦也二陽方長雖未成乾而己有乾之?必至於乾者天道然也故曰天之道未至成遯而己有遯之禍其長如此其消亦如此故曰消不久然則撫消息盈?之運者可不勉其所必至而防其所將及哉</hi>
　　　<hi>傳一之十九凡三十字長知兩切?音曰</hi>
大觀在上順而巽中正以觀天下<hi>以卦?卦體釋卦名大謂二剛觀天下之<pb n="12b"/>觀去聲示也二剛之大為四柔所觀而在其上其?順於民而巽於己九五居中得正示表儀於天下居在上之位而又有如是之?是以為下之所觀而卦名曰觀也項氏曰觀四?方咸以二陽為大而曰大觀大壯二?在上以四陽為大而曰大壯不論其多寡上下而論其?也觀字卦名并卦?並是平聲惟觀天下一字是去聲爾序卦以可觀解卦名雜卦以或求解卦義皆下觀上也彖之觀天象之觀民六爻之所以觀?一可作去聲者頤與觀互相變故頤之卦辭爻辭皆用觀字亦是乎聲</hi>觀盥而不薦有孚顒若<lb/>
下觀而化也<hi>釋彖辭觀其盥不待觀其薦而有孚已顒若者下之觀上而化也言感應之機甚速</hi>
觀天之神道而四時不忒聖人以神道設教而天下服<lb/>
矣<hi>廣觀義上文所言感應之速者觀道之神也因言天道之神神者妙不可測之謂服者從而化也人觀天<pb n="13a"/>道之神莫知其然而四時代謝終古如一?少差忒觀道亦然常人以言設教則有聲音以身設教則有形?聖人之道如天之妙不可測以之設教非有聲音非有形?不設而設不教之教天下一觀感之餘其應捷如影響莫不從而化焉應其所感亦如四時之應乎天而?有差忒也?所存甚神故所過即化篤恭而天下平如上天之?聲?臭而萬邦皆作孚此其所以為神道與</hi>
　　　<hi>傳一之二十凡四十九字註道與音余</hi>
頤中有物曰噬嗑<hi>以卦體釋卦名程子曰外剛中?頤口之象中?之中又一剛為頤中有物之象口中有物隔其上下不得嗑必齧之則得嗑故為噬嗑</hi>噬嗑而亨剛柔分動而<lb/>
明雷電合而章<hi>以下釋彖辭以卦變卦?卦象言卦自否變否之三陽分其一為初九而成震<pb n="13b"/>之動否之三柔分其一為六五而成離之明剛柔分則隔而未合也動而噬之使合也明則有亨之意矣電開而雷合則既噬而嗑也雷合而電章則既嗑而亨也章有嘉美之義剛柔分動而明言未嗑之前以噬而致亨雷電合而章言既噬之後以嗑而遂亨先之以噬嗑而亨四字者項氏曰此二句解噬嗑亨也</hi>柔得中<lb/>
而上行雖不當位利用獄也<hi>以卦變言否之初五相易柔自初上行至五得上卦之中居五雖不當位然以柔居剛為以剛濟柔而不過於柔治獄所宜也結之以利用獄也四字者項氏曰此兩句解利用獄也噬嗑而亨何事不利而獨利用獄者六五以柔在上才不當位不足以致大利獨以柔得中利於用獄而已</hi>
　　　<hi>傳一之二十一凡三十六字</hi>
<pb n="14a"/>
賁柔來而文剛故亨分剛上而文柔故小利有攸往<hi>以卦變釋彖辭項氏曰二剛為質而以柔文之則卦之?體固有能亨之道及?之一剛分往居外反使二柔為質而以剛文之故小利有攸往而已以柔文剛則順以剛文柔則悖蓋其質既弱則文?所施也澄案項?小字雖未合爻義然亦一義也</hi>剛柔交錯天文也文明以止人文也觀乎<lb/>
天文以察時變觀乎人文以化成天下<hi>廣賁義以卦體言交錯者初與二三與四五與上皆以一剛一柔相閒在天日月之行星辰之布亦剛柔交錯故曰天文也以卦德言文明者文彩著明止者不踰分限在人五典之?五禮之秩粲然有文而各安所止故曰人文也時變謂四時寒暑代謝之變化謂舊者化新成謂久而成俗程子曰天文謂日月星辰之錯列觀之以察四時之遷改人文人理之<pb n="14b"/>倫序觀之以?化天下成其禮俗乃聖人用賁之道也</hi>
　　　<hi>?一之二十二凡五十二字賁下舊本有亨字朱子曰疑衍今刪去天文也上舊本?剛柔交</hi>
　　　<hi>錯四字胡氏曰蓋遺?朱子曰或然也澄案王弼註天文也三字自為一節不與上文連而註</hi>
　　　<hi>云剛柔交錯而成天文則疑若當時此四字未遺?然今從胡氏?補之</hi>
??也柔變剛也<hi>以卦體釋卦名?柔割?陽剛變五剛為柔也</hi>不利有攸往<lb/>
小人長也順而止之觀象也君子尚消息盈?天行也<lb/>
<hi>以卦體卦德釋彖辭?柔小人方長盛而消?陽剛君子豈宜有往也下坤順上艮止有順時而止之象君子觀此卦象知?方息而盈陽方消而?此乃天運之流行唯當順時而止所以不往也尚猶貴也所貴者能知<pb n="15a"/>消息盈?也</hi>
　　　<hi>傳一之二十三凡三十三字長知兩切</hi>
復亨剛反也<hi>釋卦名及彖辭亨之義剛反釋復字而亨之意在其中剛既反則日長日盛而亨矣</hi>
動而以順行是以出入?疾朋來?咎<hi>以卦德言動而以順行則其動皆?逆理咈意之事所以己之出入朋之來至皆?疾咎也</hi>反復其道七日來復天<lb/>
行也<hi>自?生至陽復凡七月此乃天運之行自然而然故人之出外而反者復其故道亦當七日而來至其占應乎天行之自然也項氏曰?曰君子尚消息盈虛天行也復曰反復其道七日來復天行也道之興廢皆天命</hi>利有攸往剛長也<hi>剛之長當進而往人於剛長之時亦宜有所往也項氏曰?曰<pb n="15b"/>不利有攸往小人長也復曰利有攸往剛長也易之意凡以為君子謀也</hi>復其見天地之心<lb/>
乎<hi>程子曰一陽復於下乃天地生物之心也先儒皆以?為見天地之心蓋不知動之端乃天地之心也非知道者孰能識之邵子曰冬至子之半天必?改移一陽初動處萬物未生時?酒味方涉大音聲正希此言如不信更請問包羲問天地之心雖?未嘗不流行何為必於復乃見之朱子曰三陽之時萬物蕃新只見物之盛大天地之心?不可見唯是一陽初復萬物未生冷冷??而一陽既動生物之心闖然而見雖在積?之中自掩藏不得此所以必於復見天地之心也</hi>
　　　<hi>傳一之二十四凡四十六字剛反下舊本?也字今補之長知兩切</hi>
?妄剛自外來而為主於?<hi>以卦變釋卦名剛為天理柔為人欲外謂三?謂初<pb n="16a"/>遯之初三相易剛自三來初為一卦之主易去?柔是天理為主於?而去其人欲之妄也</hi>動而健<lb/>
剛中而應大亨以正天之命也<hi>以下釋彖辭以卦德卦體言動而剛?不息剛得中而柔應之此天之所以為天者而卦具此善是與天之道合矣故其大德能致亨以正主事其占與乾同也天之命即天之道以其自然則曰道以其流行則曰命改字?韻爾</hi>其匪正有眚不利<lb/>
有攸往?妄之往何之矣天命不佑行矣哉<hi>上之字助語下之字適也往也?妄天之正命也?妄者之往?何所適乎適正可也匪正而往則是咈天命矣天命所不佑其可行乎哉</hi>
　　　<hi>傳一之二十五凡五十字註去起?切</hi>
<pb n="16b"/>
大畜剛健篤實輝光日新其?<hi>以卦體釋卦名乾體剛健艮體篤實乾艮互離為光輝此陽剛之大德畜而然也大者畜則可久故其德日新而有常日新亦離象</hi>剛上而尚賢<lb/>
能止健大正也<hi>以下釋彖辭以卦變卦德言利貞卦自大壯而變一剛由四升上為大畜之主爻五四二柔以一剛為賢而尊上之上艮之止能止下乾之健考爻義則止乾之健者艮之二柔為之也彖傳乃謂二柔尊上一剛於己之上其能止健者一剛之大正主其事也而非二柔之小者為之不以止健之功歸之於?小蓋聖人之?意</hi>不家食吉養賢也<hi>賢為陽類賢人之聚君上當養之使之食天?不當使之家食也此賢字謂乾三陽</hi>利涉大川應乎天也<hi>?險非乾健之力不能六五下應乎乾故能?大川</hi>
<pb n="17a"/>
　　　<hi>傳一之二十六凡三十八字</hi>
頤貞吉養正則吉也<hi>釋卦名及彖辭貞吉之義養釋頤正則吉釋貞吉</hi>觀頤觀<lb/>
其所養也自求口實觀其自養也<hi>所養養人自養養己項氏曰觀其所養指上九言觀其自養指初九言初上二陽上下兩卦之主爻也非夫子?辭明白則後儒必不分作養人養己兩條也</hi>天地養萬物聖人養賢以及萬民<hi>廣頤義初上二畫乾之初九上九也中間四畫坤之六二六三六四六五也天包地外萬物生養於地中上九在上之陽聖人也初九在下之陽賢人也四?坤之?萬民也程子曰聖人養賢所以養萬民也與共天位食天?俾施澤於天下養賢以及萬民也</hi>頤之時大矣哉<hi>程子曰天地之中品物之?非養則不生聖人裁成天地之道輔相天地<pb n="17b"/>之宜川養天下至於鳥獸草木皆有養之之政其道配天地故曰頤之時大矣哉或云義或云用或止云時以其大者也萬物之生與養時為大故云時</hi>
　　　<hi>傳一之二十七凡四十三字註施申志切相息亮切</hi>
大過大者過也<hi>以卦體釋卦名過謂多於?</hi>棟橈本末弱也<hi>以卦體釋彖辭之象本謂初末謂上弱謂?柔</hi>剛過而中巽而?行利有攸往乃亨<hi>以卦體卦德釋彖辭之占剛雖過盛而二五皆得中則雖過不過矣以柔巽柔?而行是以柔濟其過盛之剛也不恃其盛而過於剛所以利於往而能致亨</hi>大過之時大矣哉<hi>大過之時君子之過盛也苟善於處則為君子利且亨之時故?其大</hi>
<pb n="18a"/>
　　　<hi>傳一之二十八凡三十三字?音曰</hi>
習坎重險也<hi>釋卦名</hi>水流而不盈行險而不失其信<hi>以下釋彖辭以卦象卦?言流者一陽之動於中不盈者陷於二?而未能出險謂中能陷人隔??外不失其信謂逝者如斯不舍畫夜雖動流於科坎之中而不盈滿以出乎科坎之外此釋卦名坎字雖行於有險之中而不失其有常之信此釋彖辭有孚字水之有信如此故筮得此卦者人之有孚於己亦如水之有信也</hi>維心<lb/>
亨乃以剛中也<hi>以卦體言二五剛中之實足以感人故人皆維係其心而不釋致亨之道由此</hi>
行有尚往有功也<hi>六四往則上得九五之配合是往而有功也</hi>天險不可升<lb/>
也地險山川丘陵也王公設險以守其國<hi>廣坎險義不可升者?形<pb n="18b"/>之險山川丘陵者有形之險王公因有形之險為?形之險設此以固守其國是謂人險</hi>險之時用<lb/>
大矣哉<hi>險雖非美事而有時得用故?其大</hi>
　　　<hi>傳一之二十九凡五十九字註舍音捨</hi>
離麗也日月麗乎天百穀草木麗乎土重明以麗乎正<lb/>
乃化成天下<hi>釋卦名項氏曰日月麗乎天而成明百穀草木麗乎土而成文故卦為文又為明重明以麗乎正此統論一卦之義以釋卦名也上卦為重明下卦三爻皆麗乎正故曰重明以麗乎正以字如同人之文明以健賁之文明以止皆論上下兩卦上為重明之君下皆麗乎正之人此明君能化成天下之象</hi>
柔麗乎中正故亨是以畜牝牛吉也<hi>以卦體釋彖辭雖柔而利於正主事<pb n="19a"/>者以其麗乎中正也亨吉二占皆由利貞而得項氏曰柔麗乎中正此以二五成卦之爻釋卦辭也五麗乎中二麗乎正中人能附順乎中正之道故亨是以畜牝牛吉加是以二字明柔附本非令德以能附麗乎中正是以吉也苟附麗非正則安得吉哉朱子曰柔麗乎中正?六二分數多六五柔麗乎中正不得其正特借中字包正字爾</hi>
　　　<hi>傳一之三十凡四十字</hi>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易纂言卷三<lb/>
</p>
<p>
</p>
  </div>
</body>
</text>
</TEI>