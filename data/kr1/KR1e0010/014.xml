<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋穀梁注疏卷十四<hi>起成公九年盡十八年</hi>
                </head> <lb/>
    <p>
<pb n="1a"/>
欽定四庫全書<lb/>
　春秋穀梁注疏卷十四<hi>起成公九年盡十八年</hi>
　　晉范甯集解　唐陸?明音義　楊士勛疏<lb/>
九年春王正月把伯來逆叔姬之喪以歸<lb/>
　傳傳曰夫無逆出妻之喪而為之也疏<hi>傳釋曰公羊以為魯脅把</hi>
　<hi>使逆其喪左氏以為魯人請之故把伯來逆此?不?歸之所由要叔姬既犯七出之愆反歸父母之國</hi>
　<hi>恩已?矣把伯今復逆出妻之喪而違禮傷教言其不合為而為之是以書而記之以見非?曰夫無逆</hi>
　<hi>出妻之喪為之言其不合為而為之也徐邈云為猶葬也言夫無逆出妻之喪而葬理亦通矣但范不訓</hi>
<pb n="1b"/>
　<hi>為為葬也</hi>
公會晉侯齊侯宋公?侯鄭伯曹伯莒子把伯同盟于<lb/>
蒲注蒲?地<lb/>
公至自會<lb/>
二月伯姬歸于宋注逆者非卿故不書<lb/>
夏季孫行父如宋致女注致?戒之言於女疏<hi>釋曰公羊以春秋未有言致女者此其言致女何賢伯姬也左?無?蓋以使卿則書餘不書者或不致或不使卿也此傳云詳其事賢伯姬也則與公羊意同耳徐邈云宋公不親迎故伯姬未順為夫婦故父母使卿致伯姬使成夫婦<pb n="2a"/>之禮以其責小禮違大節故?曰不與?稱謂不稱夫人而稱女案傳稱賢伯姬而徐云責伯姬是背傳而?之故范以為謂致?戒之言於女也</hi>
　傳致者不致者也婦人在家制於父既嫁制於夫如<lb/>
　宋致女是以我盡之也注刺已嫁而猶以父制盡之<lb/>
　不正故不與?稱也注?稱謂稱使音義<hi>?稱尺證反</hi>疏<lb/>
　<hi>注釋曰案經?大夫出國例言如不言使此季孫行父如宋即是?稱而云不與者凡?卿出外直言如</hi>
　<hi>某者即是使又即是?稱今行父稱君之命以在家之道制出嫁之女雖言如以為?稱言致女是見其</hi>
　<hi>不與也僖三年公子友如齊?盟彼亦言如又云?盟者若直言如則嫌是單聘故更須言盟也?盟既</hi>
<pb n="2b"/>
　<hi>更須言盟則致女亦須言之云不與?稱者?盟是禮致女非禮故不合言也若然傳曰逆者?故致女</hi>
　<hi>詳其事賢伯姬也據?文似致女得正而云不正故不與?稱者禮諸侯親逆則不須致女今以宋逆者</hi>
　<hi>微故致女是?解其致女之意也云不正故不與?稱也其以在家之道制出嫁之女也此?之意因解</hi>
　<hi>宋公不親逆并見致女之不正又云賢伯姬者以上下文詳皆云賢伯姬則此云致女亦兼賢伯姬也若</hi>
　<hi>其不為賢伯姬則致女雖正亦不書也</hi>逆者微故致女詳其事賢伯姬<lb/>
　也<lb/>
晉人來媵<lb/>
　傳媵淺事也不志此其志何也以伯姬之不得其所<lb/>
<pb n="3a"/>
　故盡其事也<lb/>
秋七月丙子齊侯無野卒<lb/>
晉人執鄭伯<lb/>
晉欒書帥師伐鄭<lb/>
　傳不言戰以鄭伯也注欒書以鄭伯伐鄭君臣無戰<lb/>
　道為尊者諱恥注不使臣敵君王師敗績于貿戎是<lb/>
　也音義<hi>為于偽反下及此傳注同</hi>為賢者諱過注為齊桓諱滅項<lb/>
　是也音義<hi>項乎講反</hi>為親者諱疾注雍曰欒書以鄭伯伐<lb/>
<pb n="3b"/>
　鄭不言戰是也鄭兄弟之國故謂之親君臣交兵病<lb/>
　莫大焉故為之諱疏<hi>釋曰春秋諱有四事一曰為尊者諱恥二曰為魯諱敗三曰為</hi>
　<hi>賢者諱過四曰為同姓諱疾此不言魯者因親者諱疾則文亦包魯可知故不言也聖人有作親疏一也</hi>
　<hi>今乃以同姓為?者春秋之意因親疏故仲尼書經?外有?既?外?則親疏尊卑見矣</hi>
冬十有一月葬齊頃公音義<hi>頃音傾</hi>
楚公子嬰齊帥師伐莒庚申莒潰音義<hi>潰??反</hi>
　傳其日莒雖夷狄猶中國也注莒雖有夷狄之行猶<lb/>
　是中國音義<hi>行下孟反</hi>大夫潰莒而之楚是以知其上為<lb/>
<pb n="4a"/>
　事也注臣以叛君為事明君臣無道疏<hi>釋曰范?例云凡潰者有</hi>
　<hi>四發?有三僖四年蔡潰傳曰潰之為言上下不相得也此莒潰傳曰大夫潰莒而之楚二者雖同是不</hi>
　<hi>相得與君臣不和自潰散少異故亦發?昭二十九年鄆潰彼鄲是邑與國殊故重發傳一解鄲不伐而</hi>
　<hi>自潰與常例異故重發之文三年沈潰不發者從例可知也</hi>惡之故謹而日之也<lb/>
　注潰例月甚之故日音義<hi>惡烏路反</hi>疏<hi>注釋曰傳上云猶中國也故曰下文</hi>
　<hi>言惡之故謹而日之也若使莒非中國雖惡不得日也以潰例月為惡故日是以云謹而日之范知例月</hi>
　<hi>者僖四年春王正月公會齊侯云云侵蔡蔡潰文三年春王正月叔孫得臣會晉人云云伐沈沈潰是例</hi>
　<hi>月今此莒帥?民叛君從楚故變文書日以見惡</hi>
<pb n="4b"/>
楚人入鄆疏<hi>釋曰魯雖有鄆此鄆非魯也蓋從左氏為莒邑大都以名通故不繫莒或以為昭元年取鄆范云魯邑此不繫莒則魯邑可知理亦通也</hi>
秦人白狄伐晉<lb/>
鄭人圍許<lb/>
城中城<lb/>
　傳城中城者非外民也注譏公不務德政恃城以自<lb/>
　固不復能?其人民疏<hi>釋曰莊二十九年冬城諸及防傳曰可城也今云非外民</hi>
　<hi>也者凡城之志皆譏就譏之中閒隙之月少耳故云可城乃非全善之文此亦冬城嫌同而無譏故發傳</hi>
<pb n="5a"/>
　<hi>明之舊解以為有難而脩城則不譏之若文十二年季孫行父城諸及鄆是也此?左氏之?案穀梁?</hi>
　<hi>凡城之志皆譏安得有備難之事若備難無譏則經本不應書之經既書之明譏例同或以為城諸及防</hi>
　<hi>是十一月故傳發可城之文今此城是十二月故發外民之傳雖同是譏事有優劣故發?以異之</hi>
十年春?侯之弟黑背帥師侵鄭疏<hi>釋曰范荅薄氏駮云諸侯之尊弟兄不得以屬通有賢行則書弟今?背書弟者明亦有賢行故也陳侯之弟光?侯之弟專秦伯之弟鍼傳無賢行所以皆云弟者?七年齊侯使其弟年來聘傳曰其弟云者以其來接於我舉其貴者也是接我者例稱弟襄二十年陳侯之弟光出奔楚昭元年秦伯之弟鍼出奔晉傳皆曰親而奔之惡也襄二十七年?侯之弟專出奔晉傳云其曰弟何也專有是信者三者無罪故稱弟以惡兄襄三十年天王殺其弟佞夫傳曰甚之也稱<pb n="5b"/>弟以惡王也昭八年陳侯之弟招殺陳世子偃師傳曰其弟云者親之也親而殺之惡也是惡而稱弟也宣十七年公弟叔肸卒傳曰其曰公弟叔肸賢之也莊三十二年公子牙卒無賢行而不稱弟明稱弟皆賢也自然光專之稱弟非直罪兄必兼有賢行叔肸以賢稱弟傳有賢行明文則?背稱弟自然亦有賢行故范准例言之稱弟之例有四意齊侯之弟年來聘鄭伯使其弟禦來盟為接我稱弟?侯之弟專為罪兄稱弟陳侯之弟招惡之稱弟叔肸及?侯之弟?背為賢稱弟是有四也</hi>
夏四月五卜郊不從乃不郊<lb/>
　傳夏四月不時也注郊時極於三月五卜強也乃者<lb/>
　亡乎人之辭也音義<hi>?其丈反</hi>疏<hi>釋曰重發傳者嫌五卜與四卜異故也</hi>
<pb n="6a"/>
五月公會晉侯齊侯宋公?侯曹伯伐鄭<lb/>
齊人來媵注媵伯姬也異姓來媵非禮疏<hi>注釋曰何休以為異姓亦得媵故鄭箴膏肓難之云天子云備百姓博異氣諸侯直云備酒漿何得有異姓在其中是亦以異姓不合媵也此媵不發傳者上詳其事見同姓之得禮異姓非禮可知故省文</hi>
丙午晉侯獳卒音義<hi>獳乃侯反</hi>疏<hi>釋曰何休云不書葬為殺大夫趙同等范雖不解或當魯不會也</hi>
秋七月公如晉<lb/>
冬十月<lb/>
<pb n="6b"/>
十有一年春王三月公至自晉<lb/>
晉侯使郤?來聘己丑及郤?盟音義<hi>?尺由反公羊作郤州</hi>疏<lb/>
<hi>釋曰書日者公親在又非前定之盟故也又不云公者取舉國與之也</hi>
夏季孫行父如晉<lb/>
秋叔孫僑如如齊<lb/>
冬十月<lb/>
十有二年春周公出奔晉<lb/>
　傳周有入無出注鄭嗣曰王者無外故無出也宗廟<lb/>
<pb n="7a"/>
　宮室有定所或即位失其常處反常書入?宗廟也<lb/>
　昭二十六年天王入于成周是音義<hi>處昌慮反</hi>其曰出上<lb/>
　下一見之也注鄭嗣曰上謂僖二十四年天王出居<lb/>
　于鄭下謂今周公出奔上下皆一見之音義<hi>見賢?反注同</hi>
　言其上下之道無以存也上雖失之下孰敢有之今<lb/>
　上下皆失之矣注上雖有不君之失臣下莫敢效不<lb/>
　臣之過今復云周公之出則上下皆有失矣君而不<lb/>
　君臣而不臣是無以存于世言周之所以衰音義<hi>復扶</hi>
<pb n="7b"/>
　<hi>又反</hi>疏<hi>釋曰有入無出注意直據天子今不云王而云周者以經雖無王臣入文至於王臣出亦是譏</hi>
　<hi>限故言周以總之范以王者出入之文俱有故注直言王以當之案僖二十四年傳云雖失天下莫敢有</hi>
　<hi>也謂王雖出鄭不敢有之以為國也此云上雖失之下孰敢有之謂上雖有不君之失臣下誰敢於效為</hi>
　<hi>之觀經立?故二處不同也今上下皆失之矣謂王既書出居于鄭今復云周公出奔晉是上下皆有失</hi>
　<hi>也公羊以為書出者周公自其私土而出也左氏以為書出者已復之周公自出並與穀梁異也</hi>
夏公會晉侯?侯于瑣澤注瑣澤某地音義<hi>瑣素果反</hi>
秋晉人敗狄于交剛注交剛某地音義<hi>敗必薖反下同</hi>
　傳中國與夷狄不言戰皆曰敗之注不使夷狄敵中<lb/>
<pb n="8a"/>
　國夷狄不日疏<hi>釋曰不於箕役發傳者以再敗狄師甚之故發於此</hi>
冬十月<lb/>
十有三年春晉侯使郤錡來乞師音義<hi>錡魚綺反</hi>
　?乞重辭也古之人重師故以乞言之也疏<hi>釋曰重發傳者</hi>
　<hi>公子遂?之始此外之初故發之也古之人重師故以乞言之也者古人以師之為重故以重辭言之古</hi>
　<hi>者舊以為穀梁子後代之?者舉當時之事亦以古言之徐邈以為引古以刺今耳</hi>
三月公如京師<lb/>
　傳公如京師不月月非如也注時實會晉伐秦過京<lb/>
<pb n="8b"/>
　師也公行出竟有危則月朝聘京師理無危懼故不<lb/>
　月音義<hi>過音戈下同竟音境朝直?反下皆同</hi>非如而曰如不叛京師<lb/>
　也注因其過朝故正其文若使本自往疏<hi>釋曰僖二十八年五</hi>
　<hi>月癸丑公??侯云云盟于踐土陳侯如會公朝於王所彼日月並書公朝于王所雖文承五月癸丑之</hi>
　<hi>下彼之日月自為盟不為朝也壬申公朝于王所書日此意取日不繫月猶諸侯不宗於天王朝會無危</hi>
　<hi>則例時今公以伐秦過京師非真朝故書月以見意</hi>
夏五月公自京師遂會晉侯宋公衛侯鄭伯曹伯邾人<lb/>
滕人伐秦<lb/>
<pb n="9a"/>
　傳言受命不敢叛周也注使若既朝王而王命已使<lb/>
　伐秦叛周謂專征伐疏<hi>釋曰公子遂如京師遂如晉?云不叛天子此文重發?</hi>
　<hi>者嫌君臣異例也</hi>
曹伯廬卒于師音義<hi>廬力吳反又力魚反</hi>
　?傳曰閔之也公大夫在師曰師在會曰會疏<hi>釋日諸侯</hi>
　<hi>或從會或從伐皆閔其在外而死故云卒于師于會也卒于師則此曹伯廬襄十八年曹伯負芻是也卒</hi>
　<hi>于?者則定四年把伯成卒于會是也僖四年許男新臣亦卒于師不言于師者彼以?桓師雖卒于外</hi>
　<hi>以若在國然故不書于師然則大夫之卒例所不書而與公同例云在師曰師在?曰?者舊解以為春</hi>
<pb n="9b"/>
　<hi>秋?大夫之心則知書君之卒于師則言師于會則言會非謂外大夫書卒于師若然?當云大夫公不</hi>
　<hi>得云公大夫且經無其事?因類發例者其數不少即日食云外壤饑云饉康之等是也彼經無其事傳</hi>
　<hi>得因類引之此雖無經何以為不得又命大夫單伯之徒亦書會諸侯若使卒于師固當書之但無卒于</hi>
　<hi>師卒于會者耳故知公大夫在師曰師謂公及大夫二者皆然也徐邈之注亦以為公及大夫所會諸侯</hi>
　<hi>在師言師在會言會明為舊解非也</hi>
秋七月公至自伐秦<lb/>
冬葬曹宣公<lb/>
　?葬時正也疏<hi>釋曰嫌卒于師失正葬故重發之葬正則是無危不曰卒者蓋非嫡子為</hi>
<pb n="10a"/>
　<hi>君故也又僖四年注云新臣卒于楚故不日耳則此不日者或當為卒于秦故也若然襄二十六年壬午</hi>
　<hi>許男甯卒于楚注云許男卒于楚則在外已顯矣日卒明其正二注不同者以無正文二理俱通故為兩</hi>
　<hi>解或亦新臣非嫡子不須兩解理足可通耳</hi>
十有四年春王正月莒子朱卒注徐邈曰傳稱莒雖夷<lb/>
狄猶中國也言莒本中國末世衰弱遂行夷禮葬皆稱<lb/>
諡而莒君無諡諡以公配而吳楚稱王所以終春秋亦<lb/>
不得書葬疏<hi>釋曰莒子朱者莒渠邱公今不書葬者莒行夷禮則是失?又葬須稱諡莒夷無諡故不書葬也不日卒者何休云入春秋以來至此始書卒故略之不日或當既行夷禮不得同中國故不日或<pb n="10b"/>當非正卒無文可明之</hi>
夏?孫林父自晉歸于?<lb/>
秋叔孫僑如如齊逆女注泰曰親迎例時大夫逆皆謹<lb/>
月以譏之下云九月僑如以夫人婦姜氏至自齊一事<lb/>
不二譏故此可以不月也宣元年公子遂如齊逆女亦<lb/>
以時逆而月致義與此同音義<hi>迎魚敬反傳同本或作逆</hi>疏<hi>釋曰案宣元年春王正月公即位公子遂如齊逆女彼文承正月之下即與此?而云同者彼雖文承正月之下正月自為即位發文非是為遂逆女若逆女既蒙上月則下夫人至不須云月案此比例知彼亦當時也</hi>
<pb n="11a"/>
鄭公子喜帥師伐許<lb/>
九月僑如以夫人婦姜氏至自齊<lb/>
　?大夫不以夫人以夫人非正也刺不親迎也僑如<lb/>
　之挈由上致之也音義<hi>刺七賜反挈苦結反</hi>疏<hi>釋曰公子翬如齊逆女傳曰不</hi>
　<hi>言翬之來何見于公也然則夫人見於君宜言以夫人至而曰非正者逆女親者也使大夫非正也非正</hi>
　<hi>而以夫人至故刺之彼以先接於公故無至文此使大夫有譏則翬之被責居然顯矣不發於宣公逆女</hi>
　<hi>於此發之者宣公以喪娶故略夫人而不氏一事不二譏故省其文成公非喪娶而不親逆嫌其無罪故</hi>
　<hi>傳明之莊公親逆傳亦譏之者以娶讎人之女而事宗廟故也由上致之者宣元年注云上謂宣公則此</hi>
<pb n="11b"/>
　<hi>謂成公也</hi>
冬十月庚寅?侯臧卒音義<hi>臧子郎反</hi>
秦伯卒疏<hi>釋曰世本及左氏是秦桓公也</hi>
十有五年春王二月葬?定公<lb/>
三月乙巳仲嬰齊卒<lb/>
　?此公孫也其曰仲何也注此蓋仲遂之子據實公<lb/>
　孫子由父疏之也注雍曰父有?君之罪故不得言<lb/>
　公子父不言公子則子不得稱公孫是見疏之罪由<lb/>
<pb n="12a"/>
　父故疏<hi>釋曰宣十八年公孫歸父如晉歸父亦襄仲之子何以不疏者卒則身之終今嬰齊之卒</hi>
　<hi>當繼於父父既被疏故子亦當略歸父則奉命出使使奔之故具名氏以恩?也歸父還不氏者以明由</hi>
　<hi>上也公羊以為仲嬰齊何以不稱公孫以歸父既是兄公孫嬰齊為歸父後為人後者則為之子故不稱</hi>
　<hi>公孫與穀梁異</hi>
癸丑公會晉侯?侯鄭伯曹伯宋世子成齊國佐邾人<lb/>
同盟于戚晉侯執曹伯歸于京師<lb/>
　?以晉侯而斥執曹伯惡晉侯也注僖二十八年晉<lb/>
　人執?侯歸之于京師此伯討之文也今以侯執伯<lb/>
<pb n="12b"/>
　明執之不以其罪音義<hi>惡烏路反</hi>疏<hi>釋曰重發者此執歸于京師嫌晉之無罪</hi>
　<hi>故明之注釋曰?侯有罪故稱人言執又歸之京師令天子?之是伯討之文也又且此傳云以晉侯而</hi>
　<hi>斥執曹伯惡晉侯也稱人以執是伯明稱人以執是伯討也若然定元年晉人執宋仲幾傳曰此大夫其</hi>
　<hi>曰人何也微之也何為微之不正其執人於尊者之所也不與大夫之得伯討也彼又稱人非伯討者彼</hi>
　<hi>仲幾雖則逆命當歸於王之有司今晉大夫執人於尊者之側故地于京師以見尊稱人以見卑是不與</hi>
　<hi>大夫之伯討也伯討宜施諸侯大夫則不得也左氏以為曹伯殺太子而自立公羊之意曹伯?喜時據</hi>
　<hi>二傳之文則是有罪范云不以其罪者范以曹伯言執云惡晉侯曹伯之入云歸為善據此二文言之明</hi>
　<hi>執之不以其罪不得以公羊左氏為難</hi>不言之急辭也斷在晉侯也注<lb/>
<pb n="13a"/>
　明晉之私音義<hi>斷丁亂反</hi>
公至自會<lb/>
夏六月宋公固卒<lb/>
楚子伐鄭<lb/>
秋八月庚辰葬宋共公音義<hi>共音恭</hi>
　?月卒日葬非葬者也注宋共公正立卒當書日葬<lb/>
　無甚危則當錄月今反常違例故知不葬者也然則<lb/>
　共公之不宜書葬?亂故疏<hi>注釋曰葬書時正也注不以時?而以月?之</hi>
<pb n="13b"/>
　<hi>者以葬書時葬為正書月有故書日危不得葬今共公月猶不得明不葬可知故不以時?之然共公失</hi>
　<hi>?所以不全去葬文者為伯姬書葬故不得不存共公之葬但書日以表失?且不全去葬文嫌是魯之</hi>
　<hi>不會無以明其失德也</hi>此其言葬何也以其葬共姬不可不葬<lb/>
　共公也葬共姬則其不可不葬共公何也夫人之義<lb/>
　不踰君也為賢者崇也注賢崇伯姬故書共公葬音<lb/>
　義<hi>為于偽反</hi>
宋華元出奔晉宋華元自晉歸于宋<lb/>
宋殺其大夫山疏<hi>釋曰左氏以為背其族何休注公羊以為譖華元貶之穀梁無?不知所<pb n="14a"/>從</hi>
宋魚石出奔楚<lb/>
冬十有一月叔孫僑如會晉士燮齊高無咎宋華元?<lb/>
孫林父鄭公子?邾人會吳于鍾離音義<hi>咎其九反?音秋</hi>
　傳會又會外之也注再書?殊外夷狄疏<hi>釋曰重發傳者欑函</hi>
　<hi>表中國之辭鍾離明?外之稱故兩發之</hi>
許遷于葉音義<hi>葉始?反</hi>
　?遷者猶得其國家以往者也其地許復見也音義<lb/>
<pb n="14b"/>
　<hi>復扶又反見賢?反</hi>
十有六年春王正月雨木?注五行?曰雨木?者木<lb/>
介甲胄兵之象音義<hi>雨如字或于付反非也介音界胄直又反</hi>疏<hi>釋曰劉向云?者?之威木者少陽卿大夫之象此是人將有害則?氣脅木木先寒得雨而?也是時叔孫僑如出奔公子偃誅死一曰時晉執季孫行父執公此執辱之異也徐邈云五行以木為介介甲也木者少陽之精幼君大臣之象?者兵之象今?脅木君臣將見執之異根枝折者象禍害速至也或曰木?比木介介者甲也兵之象也是歲有鄢陵之戰楚子傷目而敗注云兵之象則或?是也</hi>
　?雨而木?也注雨著木成?音義<hi>著直略反</hi>志異也傳<lb/>
<pb n="15a"/>
　曰根枝折<lb/>
夏四月辛未滕子卒疏<hi>釋曰左氏滕文公</hi>
鄭公孫喜帥師侵宋<lb/>
六月丙寅朔日有食之<lb/>
晉侯使欒黶來乞師注將與鄭楚戰音義<hi>黶於斬反</hi>
甲午晦晉侯及楚子鄭伯戰于鄢陵注鄢陵鄭地音義<lb/>
<hi>鄢音偃又於連反</hi>楚子鄭師敗績<lb/>
　傳日事遇晦曰晦四體偏斷曰敗此其敗則目也注<lb/>
<pb n="15b"/>
　此言敗者目傷故疏<hi>釋曰僖十五年己卯晦震夷伯之廟傳曰晦?也則晦非常文</hi>
　<hi>而云遇晦者舊解以為僖十五年傳曰晦?也者謂月光盡而夜闇不謂非晦日也今以為震夷伯之廟</hi>
　<hi>云晦者如公羊晝日為?自餘稱晦者是月盡日也既云日事遇晦何以日食不書晦者日食既言日雖</hi>
　<hi>不書晦可以知省文也必知不如公羊以晝為晦?者上六月丙寅朔日有食之此甲午是二十九日晦</hi>
　<hi>以日月相當知非晝日為?也手足偏斷尚謂之敗目在首重於手足故亦為敗傳譏在諸侯也</hi>楚<lb/>
　不言師君重於師也<lb/>
楚殺其大夫公子側<lb/>
秋公會晉侯齊侯?侯宋華元邾人于沙隨不見公注<lb/>
<pb n="16a"/>
沙隨宋地<lb/>
　?不見公者可以見公也可以見公而不見公譏在<lb/>
　諸侯也疏<hi>釋曰是晉侯之意諸侯既無解釋之者即是同不與公相見故以諸侯總之</hi>
公至自會<lb/>
公會尹子晉侯齊國佐邾人伐鄭注尹子王卿士子爵<lb/>
曹伯歸自京師<lb/>
　?不言所歸歸之善者也出入不名以為不失其國<lb/>
　也歸為善注謂直言歸而不言其國即曹伯歸自京<lb/>
<pb n="16b"/>
　師不言于曹是自某歸次之注若蔡季自陳歸于蔡<lb/>
　?侯鄭自楚復歸于?疏<hi>釋曰凡諸侯有罪失國出書名者即昭三年北燕伯</hi>
　<hi>款出奔齊是也入書名即僖二十八年?侯鄭曹伯襄是也今曹伯被執以其無罪故出入不名見其不</hi>
　<hi>失國也傳詳發于此者以歸文與常例異故分?之</hi>
九月晉人執季孫行父舍之于苕丘注行父魯執政卿<lb/>
其身執則危及國故謹而月之錄所憂也苕丘晉地音<lb/>
義<hi>苕音條</hi>疏<hi>釋曰昭十三年八月甲戌同盟于平丘公不與盟晉人執季孫意如以歸二十三年春正月叔孫婼如晉癸丑叔鞅卒晉人執我行人叔孫婼彼二文皆承月不即蒙上月文何為此注獨為謹而月之<pb n="17a"/>者意如之執文承八月之下彼月自為盟而發不為執意如也婼之執雖文承正月之下彼月自為叔鞅而言亦不是為婼而發故襄十八年晉人執?行人石買莊十七年齊人執鄭詹皆不月也此九月之下更無他事指言晉人執季孫故知為危謹而月之也一解行父書月以見危則意如及婼亦是危也</hi>
　?執者不舍注據昭二十三年晉人執我行人叔孫<lb/>
　婼不言舍音義<hi>婼丑略反</hi>而舍公所也注今言舍者以公<lb/>
　在苕丘故也公在苕丘而言舍者明不得致也若既<lb/>
　不致復不言舍則無以見其舍音義<hi>復扶又反下同見賢?反下見</hi>
　<hi>公同</hi>執者致注據昭三十四年婼至自晉而不致公在<lb/>
<pb n="17b"/>
　也注在在苕丘也見舍于苕丘還國則與公俱不得<lb/>
　致者重在公何其執而辭也注問何故書執季孫行<lb/>
　父而言舍之復不致之辭邪猶在公也注時行父雖<lb/>
　為晉所執猶欲存公之所在故不致行父又言舍之<lb/>
　皆所以見公在苕丘存意公亦存也注問存舍之不<lb/>
　致之意便可知公所在乎公存也注但存此二事即<lb/>
　知公在苕丘疏<hi>釋曰經稱執季孫行父舍之苕丘故傳稱執者不舍是據叔孫婼而發問</hi>
　<hi>也而舍公所也者謂言所舍故也公所者即苕丘是也執致者謂昭二十四年婼至自晉是也而不致公</hi>
<pb n="18a"/>
　<hi>在也者謂今季孫歸而不書至者公在故也以其與公同歸重在公故不致也何其執而辭也謂問經意</hi>
　<hi>何其書執而不致為辭也猶存公也謂為晉所執心欲存公所在故不致行父又言舍之也存意公亦存</hi>
　<hi>焉謂又問經意直存舍之不致之意則便可知公所在乎公存也者答上問意但存此二事即知公在也</hi>
　<hi>公存者謂在苕丘也舊解注言二事舍是一事也於苕丘是二事今以為乘上注意則二事者謂舍於苕</hi>
　<hi>丘及不致焉二事</hi>
冬十月乙亥叔孫僑如出奔齊注徐邈曰案襄二十三<lb/>
年臧孫紇出奔齊傳曰其日正臧紇之出也禮大夫去<lb/>
君掃其宗廟不?其祀身雖出奔而君遇之不失正故<lb/>
<pb n="18b"/>
詳而紀之明有恩義也音義<hi>紇恨發反</hi>疏<hi>注釋曰僑如為君遇之不失所書日臧紇則正其有罪而書日二者不同范引之者欲明二者不異臧孫云正其有罪亦兼為君遇之不失所書日僑如言君有恩而書日亦兼正其罪可知是互以相包故引之</hi>
十有二月乙丑季孫行父及晉郤?盟于扈<lb/>
公至自會注無二事會則致會伐則致伐上無會事當<lb/>
言至自伐鄭而言至自會甯所未詳鄭君曰伐而致?<lb/>
於伐事不成<lb/>
乙酉刺公子偃音義<hi>刺七賜反?同爾雅云殺也</hi>
<pb n="19a"/>
　?大天日卒正也先刺後名殺無罪也注僖二十八<lb/>
　年公子買戌?不卒戍刺之是有罪者以先列某罪<lb/>
　音義<hi>戌式喻反</hi>疏<hi>釋曰徐邈云偃為僑如所譖故云無罪左氏云為姜氏所立二者未知孰是</hi>
十有七年春?北宮括帥師侵鄭<lb/>
夏公會尹子單子晉侯齊侯宋公?侯曹伯邾人伐鄭<lb/>
音義<hi>單音善</hi>
六月乙酉同盟于柯陵注柯陵鄭地音義<hi>柯音歌</hi>
　?柯陵之盟謀復伐鄭也音義<hi>復扶又反</hi>
<pb n="19b"/>
秋公至自會<lb/>
　?不曰至自伐鄭也公不周乎伐鄭也注周信也公<lb/>
　逼諸侯為此盟爾意不欲更伐鄭何以知公之不周<lb/>
　乎伐鄭以其以會致也何以知其盟復伐鄭也以其<lb/>
　後?之人盡盟者也注後會謂冬公會單子等是不<lb/>
　周乎伐鄭則何為日也注據無伐鄭意而強盟盟不<lb/>
　由忠不當日也音義<hi>強其丈反</hi>言公之不背柯陵之盟也<lb/>
　注舍已從人遂伐鄭疏<hi>釋曰定四年諸侯侵楚盟于?鼬言公至自會者經之常</hi>
<pb n="20a"/>
　<hi>也今?起違例之問者定四年楚弱而為諸侯所侵侵訖而盟故以盟為大事故云至自會鄭自柯陵戰</hi>
　<hi>後不助中國二年之間三度興兵以伐為重盟為輕故?其不以伐鄭致僖四年?云大伐楚也不以會</hi>
　<hi>致而以伐致是其事也案後會齊侯不出而云後會之人盡盟者也以今時身在後遣大夫從師故亦得</hi>
　<hi>云後會之人盡盟</hi>
齊高無咎出奔莒<lb/>
九月辛丑用郊<lb/>
　?夏之始可以承春以秋之末承春之始蓋不可矣<lb/>
　注郊春事也僖三十一年夏四月四卜郊不從傳曰<lb/>
<pb n="20b"/>
　四月不時今言可者方明秋末之不可故以是為猶<lb/>
　可也九月用郊用者不宜用也?室不設不可以祭<lb/>
　夜服不修不可以祭車馬器械不備不可以祭有司<lb/>
　一人不備其職不可以祭祭者薦其時也薦其敬也<lb/>
　薦其?也非享味也疏<hi>釋曰論用郊而陳宮室者禮有五經莫重於祭祭之盛者</hi>
　<hi>莫大於郊傳意欲見嚴父然後能事天家國備然後能享故具?宮室祭服車馬官司之等明神非徒享</hi>
　<hi>味而已何得九月始用郊乎徐邈云宮室謂郊之齊宮衣服車馬亦謂郊之所用言一事闕則不可祭何</hi>
　<hi>得九月用郊理亦通也</hi>
<pb n="21a"/>
晉侯使荀罃來乞師注將伐鄭音義<hi>罃烏耕反</hi>疏<hi>釋曰范?例云乞師例有三三者不釋從例可知也乞例六者乞師五乞盟一并之為六乞師五者公子遂晉郤錡欒黶荀罃士魴是也乞盟一者鄭伯是也</hi>
冬公會單子晉侯宋公?侯曹伯齊人邾人伐鄭<lb/>
　傳言公不背柯陵之盟也<lb/>
十有一月公至自伐鄭<lb/>
壬申公孫嬰齊卒于貍蜃注貍蜃魯地也音義<hi>貍蜃上力之反下時軫反</hi>
<pb n="21b"/>
　?十一月無壬申壬申乃十月也致公而後錄臣子<lb/>
　之義也注嬰齊實以十月壬申日卒而公以十一月<lb/>
　還先致公而後?其卒故壬申在十一月下也嬰齊<lb/>
　從公伐鄭致公然後伐鄭之事畢須公事畢然後書<lb/>
　臣卒先君後臣之義也其地未踰竟也音義<hi>竟音境</hi>疏<lb/>
　<hi>釋曰公羊之意以為臣待君命然後卒大夫此云致公而後?其卒是與公羊異杜預解左氏以為日誤</hi>
　<hi>又與二?不同也</hi>
十有二月丁巳朔日有食之<lb/>
<pb n="22a"/>
邾子貜且卒音義<hi>貜俱縳反且子餘反</hi>疏<hi>釋曰世本邾定人也</hi>
晉殺其大夫郤錡郤?郤至<lb/>
　?自禍於是起矣注厲公見殺之禍音義<hi>殺之如字又音試</hi>
楚人滅舒庸<lb/>
十有八年春王正月晉殺其大夫胥童<lb/>
庚申晉?其君州蒲<lb/>
　?稱國以?其君君惡甚矣疏<hi>釋曰於此發傳者以州蒲二年之間殺四</hi>
　<hi>大夫故於此發惡例也</hi>
<pb n="22b"/>
齊殺其大夫國佐<lb/>
公如晉<lb/>
夏楚子鄭伯伐宋宋魚石復入于彭城注彭城宋邑魚<lb/>
石十五年奔楚經稱復入者明前奔時入彭城以叛也<lb/>
今楚取彭城以封魚石故言復入音義<hi>復扶又反注同</hi>疏<hi>注釋曰晉欒盈亦書復入者以欒盈先入曲沃後復入晉故亦云復入也後入曲沃不云復入者兵敗奔曲沃即繼前文已云復入于晉故直云入曲沃舊解以為初入國都後入曲沃言復入若然何不云復入曲沃而云復入于晉</hi>
公至自晉<lb/>
<pb n="23a"/>
晉侯使士?來聘音義<hi>?本又作丏音蓋</hi>
秋把伯來朝音義<hi>朝直遙反下同</hi>
八月邾子來朝<lb/>
築鹿囿注築牆為鹿地之苑音義<hi>囿音又</hi>疏<hi>釋曰范知非為鹿築囿而以鹿為地名者案郎囿既是地名則此鹿亦當是地名徐邈何休皆云地名天子囿方百里公侯十里伯方七里子男方五里言魯先有囿今復築之故書以示譏則郎及蛇泉亦是譏也案毛詩傳云囿者天子百里諸侯三十里與徐何二??者詩傳蓋據孟子稱文王囿七十里寡人四十里故約之為天子百里諸侯三十里耳未審徐何二家據何為?也</hi>
<pb n="23b"/>
　?築不志此其志何也山林藪澤之利所以與民共<lb/>
　也虞之非正也音義<hi>藪素口反</hi>
己丑公薨于路寢<lb/>
　?路寢正也男子不?婦人之手以齊終也音義<hi>齊如</hi>
　<hi>字又側皆反</hi>
冬楚人鄭人侵宋<lb/>
晉侯使士魴來乞師音義<hi>魴音房</hi>
十有二月仲孫蔑會晉侯宋公?侯邾子齊崔杼同盟<lb/>
<pb n="24a"/>
于?朾注虛朾某地音義<hi>杼直呂反?邱魚反朾丑丁反</hi>疏<hi>釋曰此?朾之盟不日者何休云公薨喪盟略之故不日事或然也</hi>
丁未葬我君成公<lb/>
　<lb/>
　<lb/>
　<lb/>
　<lb/>
　<lb/>
<pb n="24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋穀梁注疏卷十四<lb/>
<pb n="25a"/>
　春秋穀梁傳注疏卷十四考證<lb/>
伯姬歸于宋注逆者非卿故不書○<hi>臣召南</hi>按伯姬賢<lb/>
　名?著至于三國來媵宋初圖婚即使華元來聘其<lb/>
　納幣也使公孫?魯之致女使季孫行父甚重其事<lb/>
　而備其禮豈有逆女之時反使微者?命乎公羊穀<lb/>
　梁皆無傳范氏之言未可信也<lb/>
季孫行父如宋致女傳是以我盡之也注刺已嫁而猶<lb/>
　以父制盡之○<hi>臣浩</hi>按女子既嫁父母家使人存問<lb/>
<pb n="25b"/>
　謂之致女自是古有此禮非曰既嫁猶制於父也<hi>臣</hi>
　<hi>照</hi>按他致女不書此書伯姬賢崇之也<lb/>
城中城傳疏事有優劣○監本作事有有優劣下有字<lb/>
　衍<lb/>
?侯之弟黑背帥師侵鄭疏陳侯之弟光○光字監本<lb/>
　誤作?<hi>臣浩</hi>按左氏經作?公穀經皆作光疏文自<lb/>
　是光字<lb/>
　又疏自然光專之稱弟非直罪兄必兼有賢行○監<lb/>
<pb n="26a"/>
　本?稱弟二字文義遂不可解今?<lb/>
三月公如京師傳公如京師不月月非如也○<hi>臣召南</hi>
　按穀梁每事以日月為例故云然其實成公以三月<lb/>
　如京師至五月始會晉伐秦則在京師時自必朝於<lb/>
　天子左傳云公及諸侯朝王遂從劉康公成肅公會<lb/>
　諸侯伐秦是也雖其意在於會晉而朝王實不容?<lb/>
　安得以書月而斷其非朝乎<lb/>
仲嬰齊卒傳此公孫也其曰仲何也子由父疏之也○<lb/>
<pb n="26b"/>
　<hi>臣召南</hi>按公子稱公子公孫稱公孫公孫之子始稱<lb/>
　其氏通例也其公子生而賜氏者本身即得稱氏季<lb/>
　友仲遂是也身且稱氏?子孫乎公羊以為弟為兄<lb/>
　後穀梁以為子由父疏皆臆見也且是時有兩嬰齊<lb/>
　一為叔肸之子一為仲嬰齊經不曰仲嬰齊何以?<lb/>
　異於公孫嬰齊乎<lb/>
公會晉侯?侯鄭伯曹伯宋世子成齊國佐邾人同盟<lb/>
　于戚晉侯執曹伯歸于京師傳疏定元年晉人執宋<lb/>
<pb n="27a"/>
　仲幾○監本?人字今添<lb/>
秋八月庚辰葬宋共公傳月卒日葬非葬者也○<hi>臣浩</hi>
　按穀梁以日月為例故有紛紛之?魯宋婚姻之國<lb/>
　使使會葬則書葬舊史有日故書日耳傳謂以後葬<lb/>
　共姬此不可不葬共公迂曲甚矣<lb/>
雨木?注五行傳曰○監本誤作穀梁傳曰今改正<lb/>
甲午晦晉侯及楚子鄭伯戰于鄢陵楚子鄭師敗績傳<lb/>
　日事遇晦曰晦○<hi>臣召南</hi>按遇朔書朔遇晦書晦此<lb/>
<pb n="27b"/>
　及震夷伯之廟二文可?公羊謂書朔不書晦穀梁<lb/>
　此傳謂遇晦曰晦優於公羊?矣前解晦震夷伯之<lb/>
　廟猶同公羊之?何耶<lb/>
晉人執季孫行父舍之于苕邱?疏故不致行父○故<lb/>
　字監本誤作公今改正<lb/>
九月辛丑用郊傳疏論用郊而陳宮室者○用字監本<lb/>
　誤作有今改正<lb/>
　又疏傳意欲見嚴父然後能事天○監本誤作然後<lb/>
<pb n="28a"/>
　至其天今改正<lb/>
壬申公孫嬰齊卒于貍蜃傳十一月無壬申壬申乃十<lb/>
　月也○<hi>臣召南</hi>按以下文十二月丁巳朔日有食之<lb/>
　推校則壬申自是十月之日傳所云不妄也但經文<lb/>
　隨事直書嬰齊果卒於十月壬申經可倒書為十一<lb/>
　月壬申乎故不如杜氏直云日誤為是<lb/>
築鹿囿疏天子囿方百里公侯十里○監本?百里公<lb/>
　侯四字今增<lb/>
<pb n="28b"/>
　又疏寡人四十里○四字監本誤作三今改正<lb/>
　又疏故約之為天子百里○監本?百里二字今增<lb/>
　<lb/>
　<lb/>
　<lb/>
　<lb/>
　<lb/>
　春秋穀梁傳注疏卷十四考證<lb/>
</p>
<p>
</p>
  </div>
</body>
</text>
</TEI>