<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷四</head>
    <p>
<pb n="1a"/>
欽定四庫全書<lb/>
　詩纘緒卷四　　　　　　元　劉玉汝　撰<lb/>
鄘<lb/>
汎彼柏舟在彼中河髧彼兩髦實維我儀之死矢靡他<lb/>
母也天只不諒人只汎彼柏舟在彼河側髧彼兩髦實<lb/>
維我特之死矢靡慝母也天只不諒人只<lb/>
　興無取義惟取彼我二字相應　共姜素有守義之<lb/>
　志因母欲奪其志然後發為自誓之辭不然此志在<lb/>
<pb n="1b"/>
　我何以誓為然之死之誓已堅靡慝之辭愈堅至呼<lb/>
　母則先言其如天而後言其不相信既足見已之志<lb/>
　尤得告母之體且不言其不知而言其不信又以見<lb/>
　其守義之誠焉母而聞此有不憐其志?其義信其<lb/>
　心而從之乎聖人存此篇明婦人從一之義以為世<lb/>
　教至程子言人只是怕寒餓死然餓死事極小失節<lb/>
　事極大其義愈明矣<lb/>
牆有茨不可埽也中冓之言不可道也所可道也言之<lb/>
<pb n="2a"/>
醜也　牆有茨不可襄也中冓之言不可詳也所可詳<lb/>
也言之長也　牆有茨不可束也中冓之言不可讀也<lb/>
所可讀也言之辱也<lb/>
　讀此詩者一當知宣頑之惡二當知詩人刺惡之意<lb/>
　三當知夫子存詩致戒之意宣姜之惡不可道也而<lb/>
　詩人以此意申之再三既欲見?之不可掩尤欲見<lb/>
　醜辱之深可惡夫子之意楊氏得之楊氏之言發明<lb/>
　慎獨之功最為明切聖人訓戒正在於此讀者當惕<lb/>
<pb n="2b"/>
　然知畏矣<lb/>
君子偕老副笄六珈委委佗佗如山如河象服是宜子<lb/>
之不淑云如之何　玼兮玼兮其之翟也鬒?如雲不<lb/>
屑?也玉之瑱也象之揥也揚且之?也胡然而天也<lb/>
胡然而帝也　瑳兮瑳兮其之展也蒙彼縐絺是紲袢<lb/>
也子之清揚揚且之顏也展如之人兮邦之媛也<lb/>
　君子偕老婦人從一之義也副笄象服國君夫人之<lb/>
　禮服也無慊於義而服是服則威儀甚美而服飾甚<lb/>
<pb n="3a"/>
　稱矣此泛言為君夫人之義也子之不淑方?宣姜<lb/>
　然首語即舉正義也已含譏刺至不淑乃明言之而<lb/>
　又曰云如之何雖直責之而亦婉矣象服即下文翟<lb/>
　展之服<lb/>
　傳胡然為見者驚異之詞東萊以為詩人問之之辭<lb/>
　謂問宣姜如何如此而為帝欲宣姜之自愧也二?<lb/>
　不同又此詩首章七句次章九句末章八句不齊又多<lb/>
　用也字前也字七後也字四皆短長不齊又一體大<lb/>
<pb n="3b"/>
　抵衛詩多濃麗婉媚他國諸詩所無也<lb/>
　翟展皆君夫人之服也人無此服亦無此行故此詩<lb/>
　為宣姜而作無疑既服正服而又容貌美服飾盛?<lb/>
　色?見之使人驚異猶鬼神然極形容而無譏刺蓋<lb/>
　合末章而同歸於末二句也<lb/>
　末章首二語與前章相對下文復極形容其服飾眉<lb/>
　目顏色之美辭意亦與前章同然不過為邦國之美<lb/>
　人耳其譏刺之意溢乎言外然必前有責之之辭而<lb/>
<pb n="4a"/>
　後見後章辭益婉而意益深<lb/>
爰采唐矣沬之鄉矣云誰之思美孟姜矣期我乎桑中<lb/>
要我乎上宮送我乎淇之上矣　爰采麥矣沬之北矣<lb/>
云誰之思美孟弋矣期我乎桑中要我乎上宮送我乎<lb/>
淇之上矣　爰采葑矣沬之東矣云誰之思美孟庸矣<lb/>
期我乎桑中要我乎上宮送我乎淇之上矣<lb/>
　衛自凱風以來積而至於靜女風斯淫矣而又益之<lb/>
　以新臺甚之以牆茨偕老於是在位之世族效之而桑<lb/>
<pb n="4b"/>
　中作則當時之民可知矣此衛風之極也國雖欲不<lb/>
　亡得乎夫子刪衛諸詩其得失先後淺深始終??<lb/>
　可考比之諸國之風其事為獨詳其序為最明而必<lb/>
　存此詩聖人豈不知淫惡之不足錄哉蓋垂戒之大<lb/>
　政在於此讀者徒知淫行之惡而不務去徒知淫禍<lb/>
　之酷而不知戒是豈聖人刪詩勸懲之本旨哉<lb/>
　或曰變風諸詩皆有音調皆可絃歌然乎曰然何以<lb/>
　知之以桑中知之樂記曰桑間濮上之音亡國之音<lb/>
<pb n="5a"/>
　也以桑中聲淫亡國猶有音調而被之樂則諸國變<lb/>
　風之詩可知矣諸國變風雖非雅樂然詩之作或按<lb/>
　調而為詩或詩成而諧其音或當時作以歌或他日<lb/>
　取以為樂而必有音調可知也春秋國君大夫賦詩<lb/>
　歌詩累累相望亦必各隨其詩之音節歌之必不泛<lb/>
　泛而歌也如今之詞曲可歌可絃者亦各按其腔調<lb/>
　而絃之歌之但其聲音各為變音不可以入韶武耳<lb/>
鶉之奔奔鵲之彊彊人之無良我以為兄　鵲之彊彊<lb/>
<pb n="5b"/>
鶉之奔奔人之無良我以為君<lb/>
　取二物為興二章皆用而互言之又是一體　傳謂<lb/>
　為惠言以刺頑而次章不言若以為詩人自言則似<lb/>
　與首章不相類愚謂此詩承桑中後次章疑當為在<lb/>
　位有妻妾者之言以刺姜蓋此詩雖曰以刺頑姜亦<lb/>
　以譏惠公與在位者意謂頑惡而惠公反以為兄而<lb/>
　親之姜淫而在位者反以為小君而尊之是衛之君<lb/>
　臣?外淪胥於淫風皆不知其為惡頑姜固鶉鳥之<lb/>
<pb n="6a"/>
　不若而人類亦無以異於禽獸矣列之桑中之後所<lb/>
　以著衛風之極也所以著衛國之亡也<lb/>
定之方中作于楚宮揆之以日作于楚室樹之榛栗椅<lb/>
桐梓漆爰伐琴瑟　升彼?矣以望楚矣望楚與堂景<lb/>
山與京降觀于桑卜云其吉終焉允臧　靈雨既零命<lb/>
彼倌人星言夙駕說于桑田匪直也人秉心塞淵騋牝<lb/>
三千<lb/>
　定之方中得其時揆之以日合乎制樹之榛栗資其<lb/>
<pb n="6b"/>
　用皆有宏?之規模<lb/>
　若據左傳則此詩當作於元季間追述其初遷時事<lb/>
　望景觀卜未遷時事允臧既遷後事升高降觀致其<lb/>
　詳景卜致其謹允臧則獲其善矣語有詳?前揆作<lb/>
　室也此景相地也其事不同<lb/>
　末章言文公遷後終有治國致富之效首言勤農舉<lb/>
　所重也中言秉心推其本也末言騋牝極其效也騋<lb/>
　色之牝已至三千他色而牡者不可數計一語見富<lb/>
<pb n="7a"/>
　以結一篇之意詩人之善?<lb/>
蝃蝀在東莫之敢指女子有行遠父母兄弟　朝隮于<lb/>
西崇朝其雨女子有行遠兄弟父母　乃如之人也?<lb/>
昏姻也大無信也不知命也<lb/>
　此詩本只以蝃蝀為比而此一物二名二章各以一<lb/>
　名發一意如七月詩斯螽莎?蟋蟀作詩有此一法<lb/>
　非重複也今人則以此為嫌矣　女子有行?父母<lb/>
　兄弟二章略易下語以?韻疑當時有此成?故泉<lb/>
<pb n="7b"/>
　水亦用此語蓋女子婚嫁之大義也此言女子既嫁<lb/>
　之後於所親者猶如此?可如蝃蝀乎或曰此二句<lb/>
　通下章言正義如此而之人不然也<lb/>
　末章言之人所以縱欲者由失其本心也蓋天理之<lb/>
　正人心所固有不以男女間也循天理而行則能守<lb/>
　貞信之節而無縱欲之患惟不知此理故不貞信不<lb/>
　貞信故縱欲詩人推其本心而言其所以失者以此<lb/>
　不特使人知義理之正而且知用力之序非徒刺其<lb/>
<pb n="8a"/>
　惡而且有以進其?又首以蝃蝀為比末以?昏姻<lb/>
　為言不直指其惡無?人之心首言女子之正義末<lb/>
　乃推其受病之原而示以進?之方皆忠厚之意也<lb/>
　文公能以正導民而一轉移之功至於如此人君亦<lb/>
　何苦而不樂善乎<lb/>
相鼠有皮人而無儀人而無儀不死何為　相鼠有齒<lb/>
人而無止人而無止不死何俟　相?有體人而無禮<lb/>
人而無禮胡不遄死<lb/>
<pb n="8b"/>
　興以彼形此者傳以猶字言他皆倣此　儀止行禮<lb/>
　之容儀也何為何俟其辭猶緩禮指全體言遄死則<lb/>
　其辭迫矣此篇辭意與前篇異前篇婉而正此篇直<lb/>
　而切蓋其出於禍亂懲創之餘惡惡之甚辭也此作<lb/>
　詩者性情之不同然其惡天下之惡則一也<lb/>
孑孑干旄在浚之郊素絲紕之良馬四之彼姝者子何<lb/>
以畀之　孑孑干旟在浚之都素絲組之良馬五之彼<lb/>
姝者子何以予之　孑孑干旌在浚之城素絲祝之良<lb/>
<pb n="9a"/>
馬六之彼姝者子何以告之<lb/>
　詩人見大夫乘車馬由郊而都由都而城以見賢者<lb/>
　其辭意已具首章其後旟字旌字皆因都城字以?<lb/>
　韻五六亦因四而增之以見其盛非真有五馬六馬<lb/>
　也組字祝字與下予字畀字皆然非?有意義不過<lb/>
　因郊都城易字易韻以見再三之意詩有此體也或<lb/>
　者以大夫車無旟為疑而又?釋五與六者皆以辭<lb/>
　害意者也何以二字最見詩人深喜之意蓋賢者必<lb/>
<pb n="9b"/>
　自有以答其勤其所以答之者又豈吾所能測度哉<lb/>
　然詩人惟欲重有以答之猶恐其未至所以深喜大<lb/>
　夫之能見賢也而詩人之好賢亦可知矣於是衛俗<lb/>
　其庶矣乎何以二字極有味<lb/>
載馳載驅歸唁?侯驅馬悠悠言至於漕大夫跋?我<lb/>
心則憂　既不我嘉不能旋反視爾不臧我思不?既<lb/>
不我嘉不能旋濟視爾不臧我思不閟　陟彼阿丘言<lb/>
采其?女子善?亦各有行許人尤之??且狂　我<lb/>
<pb n="10a"/>
行其野芃芃其麥控于大邦誰因誰極大夫君子無我<lb/>
有尤百爾所思不如我所之<lb/>
　此詩首章即見事端凡詩所言之事有即見於首章<lb/>
　有中篇乃見有至篇末始見者學者尤當觀此斯可<lb/>
　得詩之本?　言至則未至也未至而大夫以不可<lb/>
　歸之義來告此傳最得詩旨蓋下章言阿丘采?行<lb/>
　野皆在途之辭也舊?非<lb/>
　二章乃見所以作詩之由蓋至是以義不得歸以其<lb/>
<pb n="10b"/>
　所思不能止乃作此詩以述意故特以此章反覆其<lb/>
　辭一再而申言之與前後章異<lb/>
　第三章言各有道而大夫不能體其情故稱許人尤<lb/>
　之??且狂而其辭激四章知己無歸救之義則稱<lb/>
　大夫君子毋我有尤而其詞遜激者情之所不能已<lb/>
　遜者義之所不敢違也又大夫尊故不敢斥言而曰<lb/>
　許人及知其守禮則深服而稱君子詞意文法各適<lb/>
　輕重而義亦在其中矣百爾所思不如我所之極盡<lb/>
<pb n="11a"/>
　人情<lb/>
　泉水父母終思歸寧而不得者義之常也故終不往<lb/>
　此國滅君死非常之變故若可往而往然聞大夫之<lb/>
　義而從之亦可謂不?復矣聖人存此固欲明婦人<lb/>
　弔不出境之義亦欲示人以改過遷善徙義之法雖<lb/>
　婦人猶能?君子乎范氏義重於亡之?可謂明白<lb/>
　矣此詩許穆夫人所作而列於鄘者鄘人得之而以<lb/>
　鄘音傳之歟又或夫人在途作此其在鄘之地乎又<lb/>
<pb n="11b"/>
　此詩當在定之方中前而列於此其詩則許其事則<lb/>
　衛故以附於鄘之末歟<lb/>
?<lb/>
瞻彼淇?綠竹猗猗有匪君子如切如磋如琢如磨瑟<lb/>
兮僩兮赫兮咺兮有匪君子終不可諼兮　瞻彼淇?<lb/>
綠竹青青有匪君子充耳琇瑩?弁如星瑟兮僩兮赫<lb/>
兮咺兮有匪君子終不可諼兮　瞻彼淇?綠竹如簀<lb/>
有匪君子如金如錫如圭如璧?兮綽兮猗重較兮善<lb/>
<pb n="12a"/>
戲謔兮不為虐兮<lb/>
　凡詩人所作先有?事之意偶觸所見以興辭故後<lb/>
　章有所興隨下所?易其韻亦有所?因上所興而<lb/>
　見其意者詩有此體可以此詩類推之　此詩大抵<lb/>
　只?武公之成?故各章已見而又特備於末章既<lb/>
　?成?則不可不見其進?之功與其進?之序故<lb/>
　首章言學問自修見進?之功矣而即以自?達外<lb/>
　之成?者歎?其不可忘<lb/>
<pb n="12b"/>
　二章言服飾見其?進而足以稱其服合前章為進<lb/>
　?之序而復以其成?之不可忘者再致其歎?焉<lb/>
　三章則備見成?言其學問本於生質而又有以成<lb/>
　其美質功夫有序至是而成故末特以處已待人動<lb/>
　容中禮者言之前四兮後五兮字皆?歎之辭前對<lb/>
　舉以?後變言以結一篇大意惟在成?而歎美之<lb/>
　至尤可於此而觀之　言重較者君子之敬容見於<lb/>
　憑軾之時此欲見君子?綽而恭敬然不言恭敬而<lb/>
<pb n="13a"/>
　惟歎美其重較猶前言充耳?弁不言?而?可知<lb/>
　也猗字與首章猗字不同首猗於何反此為歎辭則<lb/>
　音於宜反與商頌猗與之猗同若音於綺反則猗為<lb/>
　跛倚在重較而或倚則不足觀矣故只當作歎詞<lb/>
　風雅皆有武公詩凡三篇首賓之初筵次淇?最後<lb/>
　抑<lb/>
考槃在澗碩人之?獨寐寤言永矢弗諼　考槃在阿<lb/>
碩人之薖獨寐寤歌永矢弗過　考槃在陸碩人之軸<lb/>
<pb n="13b"/>
獨寐寤宿永矢弗告<lb/>
　考槃見?者所居之室在澗見?者所居之地?見<lb/>
　身心?量寐寤言見起居語?永矢見其節弗諼見<lb/>
　其志此四言備?者之美後世之善言?無以加此<lb/>
　矣獨非孤獨之獨言其幽居閒處非常人俗輩所能<lb/>
　即故謂之獨言謂言語凡文辭皆是歌謂歌詠凡聲<lb/>
　詩皆是宿非特覺?凡坐止偃息皆是軸有卷而?之<lb/>
　之意弗諼以心言弗過以身言皆在己者弗告則弗<lb/>
<pb n="14a"/>
　以告人矣古之?者皆在野在野者無必?之心常<lb/>
　待見知則出仕而行道不見知則甘遯而無悶故孔<lb/>
　子曰?居以求其志行義以達其道未嘗有固必之<lb/>
　意也世道既衰人心不古?非真?而仕非所仕於<lb/>
　是賢人君子始有憤世長往不返之心然視聖人之<lb/>
　中道則有間矣考槃之賢其?固可美而永矢之辭<lb/>
　不能不失於太過此其所以為衛風之變周道之衰<lb/>
　乎其後晨門荷蕢之徒果於忘世反以聖人為譏而<lb/>
<pb n="14b"/>
　世道之衰也益甚原其所自蓋已見於此矣然君子<lb/>
　之制行與其不及也寧過過猶不失其為高此考槃<lb/>
　所以可美也<lb/>
碩人其頎衣錦褧衣齊侯之子?侯之妻東宮之妹邢<lb/>
侯之姨譚公維私　手如柔荑膚如凝脂領如蝤蠐齒<lb/>
如瓠犀螓首蛾眉巧笑倩兮美目盼兮　碩人敖敖?<lb/>
于農郊四牡有驕朱幩鑣鑣翟茀以朝大夫夙退無使<lb/>
君勞　河水洋洋北流活活施罛濊濊鱣鮪發發葭菼<lb/>
<pb n="15a"/>
揭揭庶姜孽孽庶士有朅<lb/>
　首章即述族類之貴者見正嫡之重也次章乃詳言<lb/>
　其容貌之美三章追述其初嫁時車馬之盛皆不見<lb/>
　?公不見答之意至無使君勞之語然後歎今不然<lb/>
　之意可見於言後又以此觀前後章之辭然後重歎<lb/>
　?公之意皆可見於言外此詩人所以為善於嗟歎也<lb/>
　傳於首章言所宜親厚而歎?公之昏惑於次章言<lb/>
　猶前章之意末章又猶首章之意皆因第三章歎今<lb/>
<pb n="15b"/>
　不然之意以發明前後章之?蓋作詩者有此法讀<lb/>
　者亦當以此法觀之也或曰?姜之?見於柏舟諸<lb/>
　詩可謂賢矣詩人於此不稱其?而徒稱其族類容<lb/>
　貌車馬士女之盛何也意者莊公昏惑不知有?其<lb/>
　所知者惟若此等而已詩人之作此詩意或莊公聞<lb/>
　之庶猶可?其親厚正嫡之意蓋因其所明者而歎<lb/>
　之亦納約自牖之法也詩人微意其或出於此與<lb/>
　此詩首二句?舉起端下文及後章乃言其詳首章<lb/>
<pb n="16a"/>
　末句變文次章螓首蛾眉以下再變末章末句變文<lb/>
　與首章同皆文法也<lb/>
氓之蚩蚩抱布貿絲匪來貿絲來即我謀送子涉淇至<lb/>
于頓丘匪我愆期子無良媒將子無怒秋以為期　乘<lb/>
彼垝垣以望復關不見復關泣涕漣漣既見復關載笑<lb/>
載言爾卜爾筮體無咎言以爾車來以我賄遷　桑之<lb/>
未落其葉沃若于嗟鳩兮無食桑葚于嗟女兮無與士<lb/>
耽士之耽兮猶可?也女之耽兮不可?也　桑之落<lb/>
<pb n="16b"/>
矣其?而隕自我徂爾三歲食貧淇水湯湯漸車帷裳<lb/>
女也不爽士貳其行士也罔極二三其?一三歲為婦<lb/>
靡室勞矣夙興夜寐靡有朝矣言既遂矣至于暴矣兄<lb/>
弟不知咥其笑矣靜言思之躬自悼矣　及爾偕老老<lb/>
使我怨淇則有岸隰則有泮總角之宴言笑晏晏信誓<lb/>
旦旦不思其反反是不思亦已焉哉<lb/>
　傳謂淫婦一失其身人所賤惡故雖始迷終悟而終<lb/>
　不免於困以為士君子立身一敗萬事瓦裂之戒可<lb/>
<pb n="17a"/>
　謂嚴切矣然於婦人之失則詳於男子之惡則未之<lb/>
　及亦何可以不論乎今觀首章之意淫奔之謀出於<lb/>
　男子始託事以入其謀繼誘之送而戒其愆又偽怒<lb/>
　以堅其約及其再見則又假卜吉而遷其賄矣既貪<lb/>
　其色又利其財其狡險有甚於婦人也謂之蚩蚩之<lb/>
　氓者怨而鄙之之辭如此耳<lb/>
　桑沃比家富而容麗既以賄遷則男家富矣故已容<lb/>
　色潤澤而光麗方言家富容麗而忽發嗟歎之辭託<lb/>
<pb n="17b"/>
　戒鳩之言以興戒已之意又借士之不可以明已之<lb/>
　甚不可蓋前章皆自述其前日所為之事至此而後<lb/>
　自道其今日愧悔之意是以上語未竟而特以嗟歎<lb/>
　發之則愧悔之有感於中者深矣<lb/>
　桑隕比家貧而色衰蓋首章言男抱布來貿見男貧<lb/>
　女富既以賄遷則男富矣至是而食貧者意此男子<lb/>
　必輕佻浮蕩之人既得其財而暴殄之故不三歲而<lb/>
　遽貧既貧而色斯落則又棄此而慕彼蓋欲以前日<lb/>
<pb n="18a"/>
　之施於我者又移而施之人也故於此明言切責其<lb/>
　貳行既曰罔極又曰二三言不特貳於已而已也以<lb/>
　此而觀男子之惡豈可勝道哉?風至此豈專婦人<lb/>
　之罪男子不能正身齊家專欲以淫惑而卒也淫婦<lb/>
　亦得以誚責之豈不甚可羞乎故其流而為?女為<lb/>
　桑中雖曰由上之化而亦在下之為家主者自有以<lb/>
　致之豈不深可戒哉<lb/>
　婦人既去而追述其為婦之勞見棄而遭夫之怒既<lb/>
<pb n="18b"/>
　歸而不為兄弟所恤然皆無所歸咎惟有躬自痛悼<lb/>
　而已蓋淫婦之奔雖由人誘然已果能守其貞?又<lb/>
　豈人之所能動哉今日之失身皆由己以致之故?<lb/>
　思而自悼可謂善自反矣<lb/>
　淇隰二句興下四句首章之謀始於抱布末章之信<lb/>
　誓出於總角抱布始謀安得有總角之誓則謀非始<lb/>
　抱布矣前後意不相合豈此男或有世好之舊故總<lb/>
　角相與不待父母之命自為信誓至抱布時始即之<lb/>
<pb n="19a"/>
　謀而使行媒合之耶又豈淫風之時仕族閭巷之間<lb/>
　男女自幼習為言笑不以為恥及長而遂竊謀私合<lb/>
　邪或者以為婦人自述其總角時居室之言笑和柔<lb/>
　而從人之信誓甚明今而失身由不思其反復以至<lb/>
　於此非指與此人為信誓蓋泛言從人之道如此也<lb/>
　今詳氓詩之婦人固以淫而失身矣然其被棄之後<lb/>
　雖極其怨而未嘗有他適改從之意蓋此婦始欲行<lb/>
　媒追念信誓亦尚知有義信者但此時惑於人動於<lb/>
<pb n="19b"/>
　欲而不能自制耳其愧悔也雖出於困極而深嗟重<lb/>
　歎甚言耽樂之不可為其良心本性於此發見而不<lb/>
　容泯是以既去而極言其人之貳行罔極於已則自<lb/>
　信其不爽既歸也不敢責人而惟反躬自悼而已不<lb/>
　與偕老則惟言已之怨而已追念信誓則付之於無<lb/>
　可奈何而已蓋其始失身之罪雖不自知而其終從<lb/>
　一之義終不敢違其視貞?之?固?而於淫奔行<lb/>
　私而不知止者亦有逕庭矣傳謂一失其正則餘無<lb/>
<pb n="20a"/>
　可觀然於無可觀之中猶有可矜者不可以不論庶<lb/>
　乎人之知悔其非者猶思保其終而益謹於其始云<lb/>
　季文子三思而後行子曰再斯可矣程子曰再思則<lb/>
　已審三則私意起而反惑又曰為惡之人未嘗知有<lb/>
　思有思則為善矣今觀氓之末章尤信<lb/>
籊籊竹竿以釣于淇豈不爾思遠莫致之　泉源在左<lb/>
淇水在右女子有行遠父母兄弟　淇水在右泉源在<lb/>
左巧笑之瑳佩玉之儺　淇水??檜楫松舟駕言出<lb/>
<pb n="20b"/>
遊以寫我憂<hi>按此篇永樂大典缺卷</hi>
芄蘭之支童子佩觿雖則佩觿能不我知容兮遂兮垂<lb/>
帶悸兮　芄蘭之葉童子佩韘雖則佩韘能不我甲容<lb/>
兮遂兮垂帶悸兮<lb/>
　傳謂此詩不知所謂不敢?解愚意?人之賦此母<lb/>
　亦嘆衛國小學之教不講歟周室盛時小學大學之教<lb/>
　各有所服之佩各有所習之事各有當行之儀而亦<lb/>
　各有可見之能今?國之童子如此豈非小學之教<lb/>
<pb n="21a"/>
　不講致然歟而大學可知矣蓋小學成而後大學施<lb/>
　學校廢而後風俗?今?俗如此童子又如此豈不<lb/>
　重可慨哉<lb/>
誰謂河廣一葦杭之誰謂宋遠跂予望之　誰謂河廣<lb/>
曾不容刀誰謂宋遠曾不崇朝<lb/>
　傳言孫與祖同體者同昭穆也此詩止言宋不?耳若<lb/>
　義不可而不得往之意則猶在言後作者不必盡言<lb/>
　而讀者自可默?又詩之一體唐人歇後之作蓋本<lb/>
<pb n="21b"/>
　於此望之而即可見猶有?者行之而即可至則愈<lb/>
　近矣語有淺深?有婦人之詩六人共姜莊姜許穆<lb/>
　夫人宋桓夫人泉水竹竿之?女愚謂當增雄雉伯<lb/>
　兮為八人<lb/>
伯兮朅兮邦之桀兮伯也執殳為王前驅　自伯之東<lb/>
首如飛蓬豈無膏沐誰適為容　其雨其雨杲杲出日<lb/>
願言思伯甘心首疾　焉得諼草言樹之背願言思伯<lb/>
使我心痗<hi>按此篇永樂大典缺卷</hi>
<pb n="22a"/>
有狐綏綏在彼淇梁心之憂矣之子無裳　有狐綏綏<lb/>
在彼淇厲心之憂矣之子無帶　有狐綏綏在彼淇側<lb/>
心之憂矣之子無服<lb/>
　知此人為鰥夫者以有狐為比也知其為寡婦者古<lb/>
　者廟見而後執婦功今此婦憂人無裳無帶無服而<lb/>
　欲為為之又此時國亂民散多?其妃耦者故可知<lb/>
　其鰥寡也或曰此當為興蓋以有狐興之子在梁興<lb/>
　無裳其曰可以裳可以帶可以服者以有狐興之子也<lb/>
<pb n="22b"/>
投我以木瓜報之以瓊琚匪報也永以為好也　投我<lb/>
以木桃報之以瓊?匪報也永以為好也　投我以木<lb/>
李報之以瓊玖匪報也永以為好也<lb/>
　琚為成器?玖則玉耳三者不過隨瓜桃李易文為<lb/>
　韻詩有此體也然意尤重在後二句故重言而三?<lb/>
　焉此詩如序所言固未見其然傳疑為男女相贈答<lb/>
　之詞蓋若以為昏姻之投報則六禮不用此二物惟<lb/>
　贄用榛栗棗脩然非投又無報而欲以此永好其情<lb/>
<pb n="23a"/>
　似未得其正是以傳為此?與<lb/>
</p>
<p>
</p>
  </div>
</body>
</text>
</TEI>