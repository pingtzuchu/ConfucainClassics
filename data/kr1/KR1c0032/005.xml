<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩纘緒卷五</head>
    <p>
<pb n="1a"/>
欽定四庫全書<lb/>
　詩纘緒卷五　　　　　　元　劉玉汝　撰<lb/>
王<lb/>
彼黍離離彼稷之苗行邁靡靡中心搖搖知我者謂我<lb/>
心憂不知我者謂我何求悠悠蒼天此何人哉　彼黍<lb/>
離離彼稷之穗行邁靡靡中心如醉知我者謂我心憂<lb/>
不知我者謂我何求悠悠蒼天此何人哉　彼黍離離<lb/>
彼稷之實行邁靡靡中心如噎知我者謂我心憂不知<lb/>
<pb n="1b"/>
我者謂我何求悠悠蒼天此何人哉<lb/>
　以黍離為賦者謂故宗廟?室全不見而所見惟此<lb/>
　耳然不言所不見惟言所見則故都興亡盛衰之感<lb/>
　皆在黍稷二語而有無限悲愴之情矣故因以興下<lb/>
　文行邁心憂之意然不言所憂為何事則憂之深既<lb/>
　嘆時人莫我知又傷所以致此者何人而不言其為<lb/>
　誰則怨之至於是黍離之悲有言不能盡者矣故下<lb/>
　文四句三章不易其辭以深致其憂怨焉言有盡而<lb/>
<pb n="2a"/>
　恨無窮其是詩之謂矣<lb/>
　元城之說亦詩人之一意然詩之興有隨所見相因<lb/>
　而及不必同時所?見者如此詩因苗以及穗因穗<lb/>
　以及實因苗以興心搖因穗以興心醉因實以興心<lb/>
　噎由淺而深循次而進又或因見實而追言苗?皆<lb/>
　不必同時所?見如桃夭因花以託興其時未有葉<lb/>
　與實特因華以及之此乃作詩託興之一體也然元<lb/>
　城之說得君子忠厚之意故傳取焉<lb/>
<pb n="2b"/>
君子于役不知其期曷至哉雞棲于塒日之夕矣羊牛<lb/>
下來君子于役如之何勿思　君子于役不日不月曷<lb/>
其有佸雞棲于桀日之夕矣羊牛下括君子于役苟無<lb/>
飢渴<lb/>
　曷至哉言其去時曷其有佸言其歸日來會雞與牛<lb/>
　羊皆畜於家者故日夕之際其棲其來皆家人所常<lb/>
　見以此動念而嘆其君子之不如又一再言之其所<lb/>
　思可知矣首章言如之何勿思思之故不能己末言<lb/>
<pb n="3a"/>
　苟無飢渴則憂之深而思之切矣如之何勿思述已<lb/>
　之思苟無飢渴述君子之苦婦人主中饋故以君子飢<lb/>
　渴為念而行役勞苦尤以飢渴為患故以此為憂然<lb/>
　所思所憂止於如此亦情性之正也兩言君子于役<lb/>
　一起一末每章兩言思之至也又按此詩所謂君子<lb/>
　未見其為大夫大夫固有行役庶人亦有行役君行<lb/>
　師從卿行旅從士庶人豈無行役者乎當以伯兮例<lb/>
　釋之伐冰之家不畜牛羊詩言牛羊猶可以為所見<lb/>
<pb n="3b"/>
　不必所畜然以下篇安於貧賤觀之則此所謂君子<lb/>
　似不必為大夫又?士庶人之家人能是尤足以見<lb/>
　王國之風<lb/>
君子陽陽左執簧右招我由房其樂只且　君子陶陶<lb/>
左執翿右招我由敖其樂只且<lb/>
　此君子即前篇之君子又二篇詞氣相似故傳疑亦<lb/>
　前篇婦人所作陽陽志之得樂則心之樂其樂只且<lb/>
　詠歎之也古者十三學樂誦詩成童舞象二十舞大<lb/>
<pb n="4a"/>
　夏樂無間於貴賤人皆得習而用之此篇樂舞非用<lb/>
　之公庭非用之宗廟蓋親執而行於閨門之間故知<lb/>
　其為貧賤又或隱為伶官亦貧賤也左執右招有和<lb/>
　樂自得之意古有房中之樂婦人諷誦以事君子敖<lb/>
　亦必房中之舞位房在堂之東北故又曰東房<lb/>
　國風以修身齊家為主王風二篇之婦人其賢如此<lb/>
　歎美其夫又如此則此君子其亦有得於修齊之道<lb/>
　者歟以此而觀王風之始何嘗不美文王后妃之餘<lb/>
<pb n="4b"/>
　化周公治洛之餘澤何嘗不存故傳謂豈非先王之<lb/>
　澤而說者乃謂王風之變乃商頑餘俗是徒見王風<lb/>
　之末而不究王風之始使先王之澤人莫知之而欲<lb/>
　修身齊家治國者謂世已衰而不復用其力豈足與<lb/>
　論詩哉?鄭齊唐之風皆當以是觀之<lb/>
揚之水不流束薪彼其之子不與我戍申懷哉懷哉曷<lb/>
月予還歸哉　揚之水不流束楚彼其之子不與我戍<lb/>
甫懷哉懷哉曷月予還歸哉　揚之水不流束蒲彼其<lb/>
<pb n="5a"/>
之子不與我戍許懷哉懷哉曷月予還歸哉<lb/>
　戍申者作此詩其意唯怨戍申而并言戍甫戍許者<lb/>
　蓋甫許皆申同姓作者借用?韻以述其再三思歸<lb/>
　之詞非實戍甫戍許也蓋甫侯今不知其何名又不<lb/>
　知其國何在崧高本美申伯甫無與焉而亦及甫并<lb/>
　稱其來已久周人習聞而嘗誦之故戍申者本非戍<lb/>
　甫戍許而亦因及甫許焉申為平王之母家許雖與<lb/>
　同姓而異國又非實母家平王何為遣兵而亦戍之<lb/>
<pb n="5b"/>
　乎以是知此詩不過借以?韻而致其再三之詞而<lb/>
　已詩有此體也<lb/>
　懷哉韻?三哉字亦重韻上述其事下述其情情不<lb/>
　能盡而嗟嘆之蓋戍者之情政見於此不然何以見<lb/>
　其怨之深耶<lb/>
　詩有揚之水凡三篇其辭雖有同異而皆以此起詞<lb/>
　竊意詩為樂篇章國風用其詩之篇名亦必用其樂<lb/>
　之音調而乃一其篇名者所以標其篇名音調之同使<lb/>
<pb n="6a"/>
　歌是篇者即知其為此音調也後來?代樂府其詞<lb/>
　事不同而猶有用舊篇名或亦用其首句者雖或悉<lb/>
　改而亦必曰即某代之某曲也其所以然者欲原篇<lb/>
　章之目以明音調之一也如上之回公無渡河遠?<lb/>
　離之類多以此而推則詩之三揚之水其篇名既同<lb/>
　豈非音調之亦同乎?此三篇用其首句者一用首<lb/>
　次二句者二苟非當時有此篇章之詞音調之譜何<lb/>
　為小異大同若是邪若二甫田一比一賦二谷風一<lb/>
<pb n="6b"/>
　言夫婦一言朋友朋友夫婦皆以義合故皆取此蓋<lb/>
　託興以興辭然其音調則一風一雅相去懸異也二<lb/>
　白華雖同小雅而一正一變有詞無詞亦相去懸異<lb/>
　也二明二旻之有小大在小雅者則曰小明小旻在<lb/>
　大雅者則曰大明召旻蓋當時篇名偶同而音調各<lb/>
　異太師恐其無辨也故以小大分之使大小二雅之<lb/>
　音調不至於相混然則篇名同音調異又同在雅而<lb/>
　雅有大小則不可以無?篇名同音調同又同為風<lb/>
<pb n="7a"/>
　則篇名不必易若篇名同音調異而在風在雅有詞<lb/>
　無詞相去懸異者則亦不必分?而自明矣詩以樂<lb/>
　為主其音調今雖不存而有可推者亦豈可不論哉<lb/>
中谷有蓷暵其乾矣有女仳離?其嘆矣?其嘆矣遇<lb/>
人之艱難矣　中谷有蓷暵其脩矣有女仳離條其?<lb/>
矣條其?矣遇人之不淑矣　中谷有蓷暵其濕矣有<lb/>
女仳離啜其泣矣啜其泣矣何嗟及矣<lb/>
　此亦當云賦而興賦者謂賦旱暵之蓷興謂以彼之<lb/>
<pb n="7b"/>
　暵乾脩濕興此之仳離?泣其例當與黍離同上一<lb/>
　句皆不易下句之乾脩濕嘆?泣由淺而深取興之<lb/>
　意為多故止言興歟<lb/>
　仳離由相棄背故?嘆至於啜泣者怨也然相棄背<lb/>
　由其人之艱難不淑而已適遇艱難不淑者其人之<lb/>
　不幸而遇其人者已之不幸也故怨而無過甚之詞<lb/>
　夫艱難不淑皆將不免於死亡然離嗟何及其窮已<lb/>
　甚而有無可奈何安之若命之意尤足見其厚之至<lb/>
<pb n="8a"/>
　至此而謂成王周公治洛之餘澤無復有存者豈不<lb/>
　厚誣也哉<lb/>
　范氏之說專責在上在上而能養其民豐年有蓄積<lb/>
　之備凶年有賑恤之政則民雖遇艱難而無流離之<lb/>
　苦矣今夫婦之衰薄皆以凶年之故則在上之政可<lb/>
　知矣然當此之時成周之風俗非不厚也成王周公<lb/>
　之?澤又非不存也使平王而能奮興為治何患號<lb/>
　令之不行於天下哉而委靡怠慢坐視其民而不知<lb/>
<pb n="8b"/>
　救是?可嘆也矣<lb/>
　范氏又謂一物失所而知王政之惡一女見棄而知<lb/>
　人民之困愚謂斯言亦讀詩之法也蓋聖人刪詩教<lb/>
　人垂之萬世所以存三百於三千者其擇之也精矣<lb/>
　故一代之政有以一國而見一國之風有以一詩而<lb/>
　知一詩之所關係有甚重者讀者固不可以平易而<lb/>
　艱險求之亦不可以簡短而忽慢視之要當以夫子春<lb/>
　秋謹嚴之法求夫子刪定詩書之意凡讀詩必先字<lb/>
<pb n="9a"/>
　求其義句求其解章求其法合各章以玩一篇之意<lb/>
　會諸詩以觀一國之風既得於心然後吟哦上下揄<lb/>
　揚反覆以玩其味焉則所以嗟嘆?歌之妙?有非<lb/>
　言之所能喻者矣<lb/>
有兔爰爰雉離于羅我生之初尚無為我生之後逢此<lb/>
百罹尚寐無吪　有兔爰爰雉離于罦我生之初尚無<lb/>
造我生之後逢此百憂尚寐無覺　有兔爰爰雉離于<lb/>
罿我生之初尚無庸我生之後逢此百凶尚寐無聰<lb/>
<pb n="9b"/>
　西周之盛為宣王時?幽而平其人若非耄老亦必<lb/>
　中?以上已衰之年矣身逢多難已不可堪?猶及<lb/>
　見其盛時者乎既經幽昏復逢平弱其間禍亂何所<lb/>
　蔑有謂之百罹非過言也老成忠貞之士視之無可<lb/>
　奈何亦唯欲死而已蓋當時之禍亂已不忍見而東<lb/>
　周之中興無復可望雖生亦何樂哉觀此與前詩見<lb/>
　周之不復能西也決矣<lb/>
??葛藟在河之滸終遠兄弟謂他人父謂他人父亦<lb/>
<pb n="10a"/>
莫我顧　??葛藟在河之涘終遠兄弟謂他人母謂<lb/>
他人母亦莫我有　??葛藟在河之漘終遠兄弟謂<lb/>
他人昆謂他人昆亦莫我聞<lb/>
　世衰民散而終遠兄弟非得已也謂他人父尊之也<lb/>
　謂他人母親之也凡吾所以尊之親之若此者庶乎<lb/>
　人之以子顧念我也此既不可得則又有以兄事之<lb/>
　者庶乎人之或以弟友我也而亦邈然如不聞也則<lb/>
　其窮亦甚矣然其所以然者或以世道衰而情義薄<lb/>
<pb n="10b"/>
　或以家蕩析而財力微然皆足以見民之流離失所<lb/>
　者所在皆然矣<lb/>
彼采葛兮一日不見如三月兮　彼采蕭兮一日不見<lb/>
如三秋兮　彼采艾兮一日不見如三歲兮<lb/>
　淫奔者託以行彼指其地而言不見則指其人而言<lb/>
　託言往彼采葛因其人不見而思念之三章語有淺<lb/>
　深<lb/>
大車檻檻毳衣如菼豈不爾思畏子不敢　大車啍啍<lb/>
<pb n="11a"/>
毳衣如璊豈不爾思畏子不奔　穀則異室死則同穴<lb/>
謂子不信有如皦日<lb/>
　大夫之私邑有欲淫奔者畏大夫之刑政而不敢大<lb/>
　夫可謂賢矣惟私邑之人獨然則王國之民其敢者<lb/>
　多矣王朝非無大夫而有政刑者惟此私邑之大夫<lb/>
　則王朝之無臣可知雖或有之而不得以行其政刑<lb/>
　可知矣夫王非無賢大夫也王國之民亦非無羞惡<lb/>
　之心也而善邑治者不得施於國善國治者僅得施<lb/>
<pb n="11b"/>
　於邑則國人之不幸有不如一邑之幸矣此誰之咎<lb/>
　哉使王果能盡得賢大夫而用於王朝則轉移之機<lb/>
　雖由邑而國由國而天下可也豈患二南之遠哉然<lb/>
　二南之化雖遠而大夫猶有賢者豈非成王周公治<lb/>
　洛之澤猶有存乎<lb/>
丘中有麻彼?子嗟彼?子嗟將其來施施　丘中有<lb/>
麥彼?子國彼?子國將其來食　丘中有李彼?之<lb/>
子彼?之子貽我佩玖<lb/>
<pb n="12a"/>
　王國之風至是蕩然矣婦人固不知恥男子尤不知<lb/>
　恥至以珍?與淫賤則尤甚者也夫君者國之主夫<lb/>
　者家之主婦人之淫固本於上之無政尤本於家之<lb/>
　無法故夫不正則婦不正家未有不敗國未有不亡<lb/>
　者也故此詩足為婦女戒尤足為男子戒其所以正<lb/>
　其本者至深切矣<lb/>
鄭<lb/>
緇衣之宜兮敝予又改為兮適子之館兮還予授子之<lb/>
<pb n="12b"/>
粲兮　緇衣之好兮敝予又改造兮適子之館兮還予<lb/>
授子之粲兮　緇衣之蓆兮敝予又改作兮適子之館<lb/>
兮還予授子之粲兮<hi>按此篇永樂大典缺卷</hi>
將仲子兮無踰我里無折我樹杞豈敢愛之畏我父母<lb/>
仲可懷也父母之言亦可畏也　將仲子兮無踰我牆<lb/>
無折我樹桑豈敢愛之畏我諸兄仲可懷也諸兄之言<lb/>
亦可畏也　將仲子兮無踰我園無折我樹檀豈敢愛<lb/>
之畏人之多言仲可懷也人之多言亦可畏也<lb/>
<pb n="13a"/>
　此鄭風變淫之始也鄭首緇衣俗非不美至是始變<lb/>
　為淫而女子猶知所畏而不敢夫女子居家未有不<lb/>
　畏其父母若兄者也然猶有狎恩恃愛而軼出防閑<lb/>
　之外者?於外人豈復有所顧忌哉今女子之動於<lb/>
　欲者於家之?外皆知所畏而不敢則本性之善羞<lb/>
　惡之心未嘗亡也且謂人之多言則鄭國之譏淫惡<lb/>
　惡者尚有其人國人亦畏而不敢者宜不少矣豈獨<lb/>
　將仲子之女子哉使當時之有國有家者縱不能制<lb/>
<pb n="13b"/>
　其未然而於此將然者能閑之以嚴臨之以莊導之<lb/>
　以善而帥之以正使婦人女子皆知所以自克則猶<lb/>
　可及止也而鄭不能然可勝惜哉<lb/>
叔于田巷無居人豈無居人不如叔也洵美且仁　叔<lb/>
于狩巷無飲酒豈無飲酒不如叔也洵美且好　叔適<lb/>
野巷無服馬豈無服馬不如叔也洵美且武<lb/>
　知此篇為段作者以下篇而知之又段不義而得?<lb/>
　故也傳又疑為民間男女相悅之詞者伯叔自稱閭<lb/>
<pb n="14a"/>
　巷居卑居人輩賤飲酒意?也又民間亦有田獵之<lb/>
　事而此詩又在將仲子之後也<lb/>
叔于田乘乘馬執轡如組兩驂如舞叔在藪火烈具舉<lb/>
襢裼暴虎獻于公所將叔無狃戒其傷女　叔于田乘<lb/>
乘?兩服上襄兩驂鴈行叔在藪火烈具揚叔善射忌<lb/>
又良御忌抑磬控忌抑縱送忌　叔于田乘乘鴇兩服<lb/>
齊首兩驂如手叔在藪火烈具阜叔馬慢忌叔發罕忌<lb/>
抑釋掤忌抑鬯弓忌<lb/>
<pb n="14b"/>
　二叔于田皆為共叔而作而傳於前篇又疑為民間<lb/>
　男女相悅之詞愚意謂鄭民間舊有此詩篇名曲譜<lb/>
　民常歌之至是以叔之名同田之事又同故遂用之<lb/>
　既仍其篇名又依其音調即項氏所云以其篇名之<lb/>
　同義類之似而取其音節以為詩朱子所謂變風變<lb/>
　雅者變用其腔調又謂大雅小雅如今之?調商調<lb/>
　作歌曲者亦按其腔調而作耳又謂按大雅體格作<lb/>
　大雅按小雅體格作小雅非是做成詩後旋相度其<lb/>
<pb n="15a"/>
　詞而為大雅小雅也以是而推之則風雅詩篇題之<lb/>
　同者亦必按其腔調為之耳大叔恐二叔于田所?<lb/>
　之人不辨故特以大而?之歟不然則又或者以文<lb/>
　辭曲譜之長短為篇異故加大以?之歟不然均稱<lb/>
　為叔于田何不可而必欲如是耶<lb/>
　田獵以車馬為用射御為能故鄭人之愛大叔者惟<lb/>
　以此稱譽之于田首舉其所事在藪特言其所在藪<lb/>
　獵最便馳射而火田為尤盛故于田在藪對舉言之<lb/>
<pb n="15b"/>
　首章不言射而先稱其襢裼暴虎此大叔之所能?<lb/>
　人之所喜者既誇之復戒之皆小人愛人之情也<lb/>
　二章末四句射御互言文法也補傳云磬謂使人曲<lb/>
　折如磬控謂控制不逸?括也矢銜弦處覆例也?<lb/>
　與簫同弓弰也愚謂騁馬則折身如磬故曰磬<lb/>
　末章首三句專言射尤以射為精故以此見獵將畢<lb/>
　以結此篇忌字抑字有嘆?意故見其從容整暇於<lb/>
　始終焉極稱射御而亦曰喜其無傷之詞者見此篇<lb/>
<pb n="16a"/>
　所言皆小人之愛耳<lb/>
清人在彭駟介旁旁二矛重英河上乎?翔　清人在<lb/>
消駟介麃麃二矛重喬河上乎逍?　清人在軸駟介<lb/>
陶陶左旋右抽中軍作好<lb/>
　久外無聊相與游戲固有將潰之勢矣然使主將加<lb/>
　之嚴威猶或可止而中軍之游戲亦復如此則其潰<lb/>
　也必矣詩有刺有諷而為將為君者不顧此所以危<lb/>
　也<lb/>
<pb n="16b"/>
　此詩有三意一見士卒將潰二見潰由中軍三見中<lb/>
　軍由鄭伯處之不善然不言必潰而憂其將潰之意<lb/>
　自見則聞者烏可不早制之乎此詩人所以善詠也<lb/>
　詩雖危之而鄭終棄之此春秋所以責鄭也<lb/>
羔裘如濡洵直且侯彼其之子舍命不渝　羔裘豹飾<lb/>
孔武有力彼其之子邦之司直　羔裘晏兮三英粲兮<lb/>
彼其之子邦之彥兮<lb/>
　洵直且侯言羔孔武有力言豹三英言裘命指理以<lb/>
<pb n="17a"/>
　立心言直指事以行義言心安於天理而後義見於<lb/>
　行事處已事君之道於是乎全彥兼舍命司直而以<lb/>
　美士稱之所以結也鄭有賢大夫而不救其俗之淫<lb/>
　然鄭既淫矣乃幸而後亡其亦以尚有賢大夫故歟<lb/>
　觀左傳所載可見<lb/>
遵大路兮摻執子之袪兮無我惡兮不寁故也　遵大<lb/>
路兮摻執子之手兮無我?兮不寁好也<lb/>
　義理之心為情欲所蔽故失其羞惡之?此婦所為<lb/>
<pb n="17b"/>
　乃?可惡可醜者乃不自知而欲以情好奪之使去<lb/>
　者果為始迷終悟之人固非此語所能留也?以人<lb/>
　心之天理言始不以正者必無善終以聖賢之禮法<lb/>
　言則婦之淫者在所必去故禮有七去一曰淫去既<lb/>
　不能去則棄而去之庶幾人知謹始改過而婦人之<lb/>
　動於欲者其亦知所懼哉<lb/>
女曰雞鳴士曰昧旦子興視夜明星有爛將?將翔弋<lb/>
鳧與鴈　弋言加之與子宜之宜言飲酒與子偕老琴<lb/>
<pb n="18a"/>
瑟在御莫不靜好　知子之來之雜佩以贈之知子之<lb/>
順之雜佩以問之知子之好之雜佩以報之<lb/>
　詩人述夫婦警戒之詞而婦人之詞為多蓋夫能警<lb/>
　戒常事不足為美惟婦人能之所以可稱詩人欲表<lb/>
　而出之故首述女曰次述士曰然後轉詳婦詞以見<lb/>
　婦先夫戒夫戒過之而女之戒又過之然後婦之賢<lb/>
　益著故此篇述婦之詞始終詳備而首三句尤極曲<lb/>
　折所以提一篇之要者此詩人措意行文之工者也<lb/>
<pb n="18b"/>
　子興以下意極警戒而詞致和柔弋鳧與鴈而曰將<lb/>
　?將翔主饋飲食而期與偕老至謂琴瑟莫不靜好<lb/>
　蓋樂以和為本而和又本於人人和而物無不和皆<lb/>
　情正理到之詞也<lb/>
　婦人之情喜宴昵而好吝嗇首章既見其無私昵之<lb/>
　情末章尤見其無吝嗇之性所以為賢有當贈送者<lb/>
　有當問遺者有當酬答者六句不惟見其相夫親賢<lb/>
　不愛服飾且有勤厚周密各宜所施之意詩人之善<lb/>
<pb n="19a"/>
　詠也當此之時鄭俗已淫而未嘗無賢婦人蓋風俗<lb/>
　美惡從其多者耳然君子不沒人之善於此亦可見<lb/>
有女同車顏如舜華將?將翔佩玉瓊琚彼美孟姜洵<lb/>
美且都　有女同行顏如舜英將?將翔佩玉將將彼<lb/>
美孟姜德音不忘<lb/>
　有女泛然之稱乘車佩玉蓋貴者有泛然之女子與<lb/>
　之同車同行?翔而佩玉又歎彼孟姜美且閑雅而<lb/>
　賢蓋既與此同復歎彼美同情而相稱羨如此也婦<lb/>
<pb n="19b"/>
　之淫者有外為閑雅之態使人望之若不可近慕之<lb/>
　若不可得者此最惑人之甚者也其稱為賢亦淫者<lb/>
　之所賢耳?音言語也觀其態則閑雅聞其言則使<lb/>
　人不可忘而相與賢之人安得不為所惑哉此不足<lb/>
　錄而太師錄之聖人存之其為戒也深矣<lb/>
山有扶蘇隰有荷華不見子都乃見狂且　山有橋松<lb/>
隰有游龍不見子充乃見狡童<lb/>
　此與下篇皆興體此篇借彼以形此意有抑揚下篇<lb/>
<pb n="20a"/>
　借彼以明此只是平說婦人以正為主戲謔非正也<lb/>
　以不正之詞相加而所答之詞亦不正矣非惑焉有是<lb/>
　哉所以深戒之也後狡童倣此<lb/>
蘀兮蘀兮風其吹女叔兮伯兮倡予和女　蘀兮蘀兮<lb/>
風其漂女叔兮伯兮倡予要女<hi>按此篇永樂大典缺卷</hi>
彼狡童兮不與我言兮維子之故使我不能餐兮　彼<lb/>
狡童兮不與我食兮維子之故使我不能息兮<lb/>
　不能食息非?不能故傳曰未至<lb/>
<pb n="20b"/>
子惠思我褰裳涉溱子不我思豈無他人狂童之狂也<lb/>
且　子惠思我褰裳涉洧子不我思豈無他士狂童之<lb/>
狂也且<lb/>
　狂狡之稱雖出謔言然知恥者亦不受也惟自處以<lb/>
　正則淫自遠而無此狎侮矣<lb/>
子之丰兮俟我乎巷兮悔予不送兮　子之昌兮俟我<lb/>
乎堂兮悔予不將兮　衣錦褧衣裳錦褧裳叔兮伯兮<lb/>
駕予與行　裳錦褧裳衣錦褧衣叔兮伯兮駕予與歸<lb/>
<pb n="21a"/>
　錦衣駕車必富貴之家衣錦而欲人以車迎其亦?<lb/>
　氓車來遷賄之意乎氓詩悔而怨此悔而不改者情<lb/>
　慾之蔽於是乎深此鄭風所以甚於?也<lb/>
東門之墠茹藘在阪其室則邇其人甚遠　東門之栗<lb/>
有踐家室豈不爾思子不我即<lb/>
　此當為女惑男之辭<lb/>
風雨淒淒雞鳴喈喈既見君子云胡不夷　風雨瀟瀟<lb/>
雞鳴膠膠既見君子云胡不瘳　風雨如晦雞鳴不已<lb/>
<pb n="21b"/>
既見君子云胡不喜<lb/>
　疑此篇即前篇思而未得見者今得見之故喜之也<lb/>
　夫當風雨晦冥之際雞鳴夜半之時而與其人相見<lb/>
　豈禮之正哉思而未得見則稱子既見而稱君子蓋<lb/>
　一見而即夫之矣習俗之薄惡如是使此人知魯男<lb/>
　子之義豈肯為是哉<lb/>
青青子衿悠悠我心縱我不往子寧不嗣音　青青子<lb/>
佩悠悠我思縱我不往子寧不來　挑兮達兮在城闕<lb/>
<pb n="22a"/>
兮一日不見如三月兮<lb/>
　先嗣音而後來此古人所以?言不出外言不入深<lb/>
　?固門閽寺守之而必致其謹也有家者可不戒哉<lb/>
揚之水不流束楚終鮮兄弟維予與女無信人之言人<lb/>
實迋女　揚之水不流束薪終鮮兄弟維予二人無信<lb/>
人之言人實不信<lb/>
　離間之人亦必婦人也女女重韻為韻<lb/>
出其東門有女如雲雖則如雲匪我思存縞衣綦巾聊<lb/>
<pb n="22b"/>
樂我員　出其闉闍有女如荼雖則如荼匪我思且縞<lb/>
衣茹藘聊可與娛<lb/>
　樂我自樂也與娛與家人同樂也?人皆好彼而我<lb/>
　獨好此故曰自好自好而有得於身心則不為習俗<lb/>
　所移矣夫當淫俗大行之時而已之家人獨能安於<lb/>
　貧陋者豈家人所能自為哉由已能安於貧陋所思<lb/>
　不在彼而所樂惟在此也心不在彼身惟安此於是<lb/>
　家人亦相與安之我固聊可自樂而家人亦聊可與<lb/>
<pb n="23a"/>
　同樂焉聊者自卑之詞詞雖自卑而實過於人也遠<lb/>
　非有得於身心者能之乎故正心脩身齊家之道人<lb/>
　皆知驗之於治平之時而不知行乎衰亂之世其效<lb/>
　尤可驗也人亦何苦不自立而失其所可樂者哉<lb/>
野有蔓草零露漙兮有美一人清揚婉兮邂逅相遇適<lb/>
我願兮　野有蔓草零露瀼瀼有美一人婉如清揚邂<lb/>
逅相遇與子偕臧<lb/>
　有美一人男子婦人可通稱故傳止言男女相遇也<lb/>
<pb n="23b"/>
溱與洧方渙渙兮士與女方秉蕑兮女曰觀乎士曰既<lb/>
且且往觀乎洧之外洵訏且樂維士與女伊其相謔贈<lb/>
之以勺藥　溱與洧瀏其清矣士與女殷其盈矣女曰<lb/>
觀乎士曰既且且往觀乎洧之外洵訏且樂維士與女<lb/>
伊其將謔贈之以勺藥<lb/>
　此與前篇皆賦而興即賦其事以起興也賦無興者<lb/>
　也說見漢廣<lb/>
　此與前篇作者或士或女皆未詳但此篇首尾述士<lb/>
<pb n="24a"/>
　女中述女要男之詞末復述相贈之情曲折詳傋方<lb/>
　以為樂而不知其非鄭國之淫風於是乎極矣故以<lb/>
　二篇終焉<lb/>
</p>
<p>
</p>
  </div>
</body>
</text>
</TEI>