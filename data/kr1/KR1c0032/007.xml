<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩?緒卷七</head>
    <p>
<pb n="1a"/>
欽定四庫全書<lb/>
　詩?緒卷七　　　　　　元　劉玉汝　撰<lb/>
唐<lb/>
蟋蟀在堂歲聿其莫今我不樂日月其除無已大康職<lb/>
思其居好樂無荒良士瞿瞿　蟋蟀在堂歲聿其逝今<lb/>
我不樂日月其薖無已大康職思其外好樂無荒良士<lb/>
蹶蹶　蟋蟀在堂役車其休今我不樂日月其慆無已<lb/>
大康職思其憂好樂無荒良士休休<lb/>
<pb n="1b"/>
　詩惟七月篇兼用三正外此則皆夏正此篇曰歲曰<lb/>
　九月皆夏正也春秋晉史所言皆述夏正則此篇歲<lb/>
　月自當為夏正可知追言蟋蟀在堂而已憂?暮所<lb/>
　謂思?者此也其終?勤苦不敢為樂而即以過樂<lb/>
　為戒則此所謂樂特唐人之樂耳良士之樂雖曰無<lb/>
　荒亦豈如是之甚耶唐人得而知之是則唐人之樂<lb/>
　未見其過但見其憂之過耳其憂思可謂深?矣夫<lb/>
　勤儉固帝堯之遺風然憂思之深?視時雍之黎擊<lb/>
<pb n="2a"/>
　壤之老為何如此唐風之所以變歟<lb/>
　周禮有大蜡之禮樂禮記有伊耆氏始為蜡而行之<lb/>
　於十二月也鄭氏謂伊耆氏堯之?名十二月建亥<lb/>
　之月按詩言十月納稼滌場則周之收農息老蜡固<lb/>
　應在亥月夏商正朔不同則商當在子夏當在丑堯<lb/>
　命羲和皆用夏時則伊耆之蜡當在建丑之月皆歲<lb/>
　晚務閒之事也此詩所言正與相合則此詩之宴樂<lb/>
　其祭蜡之飲乎子貢曰百日之蜡一日之澤其猶醵<lb/>
<pb n="2b"/>
　歟正謂蜡也唐都帝堯之故墟而醵飲為一日之樂<lb/>
　謂非堯之遺風可乎<lb/>
山有樞隰有榆子有衣裳弗曳弗婁子有車馬弗馳弗<lb/>
驅宛其死矣他人是愉　山有栲隰有杻子有廷?弗<lb/>
洒弗埽子有鐘鼓弗鼓弗考宛其死矣他人是保　山<lb/>
有漆隰有栗子有酒食何不日鼓瑟且以喜樂且以永<lb/>
日宛其死矣他人入室<lb/>
　以二有興二有取有字相應<lb/>
<pb n="3a"/>
　四弗直言以喻之何不且以婉言以勸之皆所以解<lb/>
　其憂也然弗曳弗婁何至於即死而曰死見其死死<lb/>
　亦何至為他人所取而曰他人是保所謂憂愈深而<lb/>
　意愈蹙者以此?為之者與言之者皆不合乎中道<lb/>
　非聖人之所與也然存之使讀者知風之自而謹所<lb/>
　擇<lb/>
揚之水白石鑿鑿素衣朱襮從子于沃既見君子云何<lb/>
不樂　揚之水白石皓皓素衣朱繡從子于鵠既見君<lb/>
<pb n="3b"/>
子云何其憂　揚之水白石粼粼我聞有命不敢以告<lb/>
人<lb/>
　晉雖微弱君也曲沃雖盛?臣也晉人乃不以晉弱<lb/>
　為憂而惟沃盛是從且以得見君子為樂不得見為<lb/>
　憂至聞其有命而為之?是但知?弱之勢不知順<lb/>
　逆之義至形於歌詠而無所忌憚於是晉故國勤儉<lb/>
　之風既久而益衰深?之意太過而反昏矣大抵晉<lb/>
　居北方風氣剛勁其君善治則民亦能確守先王之<lb/>
<pb n="4a"/>
　遺風而不改其舊一見衰微有以強盛之勢利鼓舞<lb/>
　之則其衽金革之氣不能自已於是勇往相從顯言<lb/>
　無忌而不知其不可矣嗚呼為民上者可不謹其所<lb/>
　以導民之術哉<lb/>
椒聊之實蕃衍盈升彼其之子碩大無朋椒聊且?條<lb/>
且　椒聊之實蕃衍盈匊彼其之子碩大且篤椒聊且<lb/>
遠條且<lb/>
　此當云興而又比例見漢廣諸篇前興後比各取一<lb/>
<pb n="4b"/>
　物此篇後比仍用上所興物更發一義而極言之又<lb/>
　前興後比之一體非工於歌詠不能也<lb/>
　上再歎椒下又歎其條之?則實益多之意自見此<lb/>
　雖六字而有餘味且者歎辭也既亟只且其樂只且<lb/>
　亦皆歎辭<lb/>
綢繆束薪三星在天今夕何夕見此良人子兮子兮如<lb/>
此良人何　綢繆束芻三星在隅今夕何夕見此邂逅<lb/>
子兮子兮如此邂逅何　綢繆束楚三星在?今夕何<lb/>
<pb n="5a"/>
夕見此粲者子兮子兮如此粲者何<lb/>
　古者昏姻以時而行禮以昏今男女失時而後得遂<lb/>
　其夫婦之禮故從初昏至夜分因束薪見星以綢繆類<lb/>
　婚姻之事星見為婚娶之時遂託興而各為自慶之<lb/>
　言詩人敘之而先敘婦語夫者婚姻失時而得遂尤<lb/>
　為女子之幸願所謂所仰望以終身者也以子兮子<lb/>
　兮為自謂自慶深得人情合詩意喜自慶而尤恐已<lb/>
　無以當之其喜為何如非工於歌詠不能也<lb/>
<pb n="5b"/>
　次章當即及夫語婦而乃敘其相語者承上起下之<lb/>
　體也邂逅謂不期而相遇猶今言天緣遇合也<lb/>
　至此夜分猶因所見而相語如此其喜可知首稱良<lb/>
　人?敘夫詞末敘夫語并及妻妾得尊卑之序合閨<lb/>
　門之和皆喜之意也　良人邂逅粲者各章重韻為韻<lb/>
有杕之杜其葉湑湑獨行踽踽豈無他人不如我同父<lb/>
嗟行之人胡不比焉人無兄弟胡不佽焉　有杕之杜<lb/>
其葉菁菁獨行??豈無他人不如我同姓嗟行之人<lb/>
<pb n="6a"/>
胡不比焉人無兄弟胡不佽焉<lb/>
　以二句興一句詩有此體<lb/>
　豈無他人自釋所以獨行之故所謂獨行固非特立<lb/>
　獨行人不得而親亦非狷介自守而與人不親特以<lb/>
　無父母兄弟宗族之助而不免於孤特耳是以人之<lb/>
　生也五者之大倫不可缺一也父母俱存兄弟無故<lb/>
　猶必資朋友以自輔況孤特而求助於人斯亦當然<lb/>
　之事也而五倫本乎天性天性之發必先父母次兄<lb/>
<pb n="6b"/>
　弟又次宗族然後及于朋友他人也施之得其序然<lb/>
　後無愧於已無悖於理而人之親已者亦得盡其情<lb/>
　若不敬其親而敬他人則謂之悖理矣不愛其親而<lb/>
　愛他人則謂之悖?矣人亦豈能親己哉今其人先<lb/>
　言不如我同父同父不可得則莫如我同姓同姓又<lb/>
　不可得然後求助於行路之人則為之朋友者可知<lb/>
　矣故此詩不如我同父同姓之語其義正其情哀其<lb/>
　意若以是心而求助夫豈患人之不相親相助哉?<lb/>
<pb n="7a"/>
　當此之時先王之?猶有存者焉故其言有序而於<lb/>
　理無悖如此　後四句不易其辭重其求助也<lb/>
羔裘豹袪自我人居居豈無他人維子之故　羔裘豹<lb/>
褎自我人究究豈無他人維子之好<lb/>
　爾雅云居居究究惡也毛傳曰懷惡不相親比之貌<lb/>
　究究猶居居箋曰云云李巡曰居居不狎習之惡孫<lb/>
　炎曰究究窮極人之惡集傳曰未詳又曰此詩不知<lb/>
　所謂不敢?解今以爾雅毛鄭諸儒之?仍備于前<lb/>
<pb n="7b"/>
　庶見此詩非無解者而集傳不敢?解則繼是解者<lb/>
　可以無容喙矣<lb/>
肅肅鴇羽集于苞栩王事靡盬不能蓺稷黍父母何怙<lb/>
悠悠蒼天曷其有所　肅肅鴇翼集于苞棘王事靡盬<lb/>
不能蓺黍稷父母何食悠悠蒼天曷其有極　肅肅鴇<lb/>
行集于苞桑王事靡盬不能蓺稻粱父母何?悠悠蒼<lb/>
天曷其有常<lb/>
　國風之言王者有四焉邶北門?伯兮唐鴇羽秦無<lb/>
<pb n="8a"/>
　衣皆東遷以後<lb/>
豈曰無衣七兮不如子之衣安且吉兮　豈曰無衣六<lb/>
兮不如子之衣安且燠兮<hi>案此篇永樂大典缺卷</hi>
有杕之杜生于道左彼君子兮噬肯適我中心好之曷<lb/>
飲食之　有杕之杜生于道周彼君子兮噬肯來遊中<lb/>
心好之曷飲食之<lb/>
　人之好賢者苟能謙已以相尊而不敢必其?顧盡<lb/>
　誠以相愛而常思致其殷勤則不患不足以得賢矣<lb/>
<pb n="8b"/>
　蓋自比杕杜謙也噬不敢必也曷不自足也君子之<lb/>
　待賢者必有筐篚幣帛以?其意飲食燕饗以通其<lb/>
　情貧弱而不能為禮則惟有飲食?可接其殷勤然<lb/>
　猶以為無自而致之其好賢之心於是為至故傳云<lb/>
　恐不足以致正此意而章末二言不易其辭者亦此<lb/>
　意也　各章二之字重韻為韻<lb/>
　此篇與前杕杜首章句同而篇名異或以表篇題或<lb/>
　以?音節於此尤可見<lb/>
<pb n="9a"/>
葛生蒙楚蘞蔓于野予美亡此誰與獨處　葛生蒙棘<lb/>
蘞蔓于域予美亡此誰與獨息　角枕粲兮錦衾爛兮<lb/>
予美亡此誰與獨旦　夏之日冬之夜百歲之後歸于<lb/>
其居　冬之夜夏之日百歲之後歸于其室<lb/>
　以二物興一事又是一體詩稱亡此愚謂出奔之謂<lb/>
　亡舅犯曰亡人無以為寶意者此篇之作婦人以其<lb/>
　夫出亡在外而未得歸故思之切如此予美指其夫<lb/>
　樂府有指夫為歡者亦此意與助也出亡必有助也<lb/>
<pb n="9b"/>
　獨處自謂晉公子夷吾公子重耳皆出亡在外而各<lb/>
　有從者<lb/>
　四五二章言歸無期而不可得見則要死以相從蓋<lb/>
　惟出亡則歸無期故言其居其室有從一之意焉若<lb/>
　據詩辭則未見其必然亦姑從序?歟<lb/>
采苓采苓首陽之巔人之為言苟亦無信?旃?旃苟<lb/>
亦無然人之為言胡得焉　采苦采苦首陽之下人之<lb/>
為言苟亦無與?旃舍旃苟亦無然人之為言胡得焉<lb/>
<pb n="10a"/>
　采葑采葑首陽之東人之為言苟亦無從?旃?旃<lb/>
苟亦無然人之為言胡得焉<hi>案此篇永樂大典存無解</hi>
秦<lb/>
有車鄰鄰有馬白?未見君子寺人之令　阪有漆隰<lb/>
有栗既見君子並坐鼓瑟今者不樂逝者其耋　阪有<lb/>
桑隰有楊既見君子並坐鼓簧今者不樂逝者其亡<lb/>
　此所謂秦君未知為何君秦仲為附庸之君其詩未<lb/>
　必見采襄公為諸侯之君然後太師乃采其詩歟秦<lb/>
<pb n="10b"/>
　地本在西周畿?其民於先王之禮樂文物稔聞而<lb/>
　熟見也秦君始有車馬僕侍琴瑟其視先王為何如<lb/>
　而即驚見誇美之乎豈秦之地僻在深山窮谷其民<lb/>
　長子老孫安於文武成康之化日用飲食淳厚質朴<lb/>
　未嘗入城邑未嘗見尊貴至是秦君來邑於此民始<lb/>
　相親是以創見其始有而遂誇美之乎又或西都盡<lb/>
　汙戎俗先王典禮掃地殆盡至是秦君來邑於此始<lb/>
　為君侯而有車馬禮樂是以邑民因見而誇美之乎<lb/>
<pb n="11a"/>
　又或秦君始封雖有車馬琴瑟而猶與其民相親狎<lb/>
　無異於平日是以民當國破戎退之後見其始有而<lb/>
　誇美之乎於是秦國之風有可感者多矣何以見其<lb/>
　始有君有寺人琴瑟乃其常事今特以此誇美之故<lb/>
　可見其為始有有而未見而寺人之令粗備人君之儀<lb/>
　既見而並坐猶存友朋之素?雖為之君而猶未敢<lb/>
　儼然以君臨之也又禮有始封之君不臣諸父兄弟<lb/>
　之文以此又可知為始有歟寺人之令禮之小節故<lb/>
<pb n="11b"/>
　一言之鼓瑟鼓簧樂之常用故再言之<lb/>
駟驖孔阜六轡在手公之媚子從公于狩　奉時辰牡<lb/>
辰牡孔碩公曰左之?拔則獲　遊于北園四馬既閑<lb/>
輶車鸞鑣載獫歇驕<lb/>
　前篇稱君子此篇稱公公非附庸之君所得稱秦其<lb/>
　已為諸侯乎媚子從狩尤不足稱而誇美之亦以具<lb/>
　始有故也此篇序田獵雖止三章而始中終之事皆<lb/>
　備序事之法也以車載犬傳記不載惟韓公畫記言<lb/>
<pb n="12a"/>
　騎載犬則此詩所言虞人翼獸周之制也載獫歇驕<lb/>
　其戎俗乎<lb/>
小戎俴收五楘梁輈游環脅驅?靷鋈續文茵暢轂駕<lb/>
我騏馵言念君子溫其如玉在其板屋亂我心曲　四<lb/>
牡孔阜六轡在手騏?是中騧驪是驂龍盾之合鋈以<lb/>
觼軜言念君子溫其在邑方何為期胡然我念之　俴<lb/>
駟孔?厹矛鋈錞?伐有苑虎韔鏤膺交韔二弓竹閉<lb/>
緄縢言念君子載寢載興厭厭良人秩秩?音<lb/>
<pb n="12b"/>
　首章先言車而後及所駕之馬言馬者一言而已次<lb/>
　章先言馬而後及所?之車言車者二言末章兼言<lb/>
　車馬矛盾而于弓矢為詳秦人性強悍尚勇敢又?<lb/>
　犬戎之變而事戰?其平居暇日所以修其車馬器<lb/>
　械以備戰伐之用者無不整飾而精緻故家人婦女<lb/>
　亦皆習見而熟觀之而襄公又能以王命命之大義<lb/>
　驅之其民勇于赴?而甘于死敵故其家人婦女亦<lb/>
　深喜而樂道之是以此詩之作其於車馬器械之細<lb/>
<pb n="13a"/>
　微曲折隨意形容各盡其制隨韻長短各諧其聲參<lb/>
　差錯雜各得其詞而于君子之敵王所愾者又能極<lb/>
　情思念而皆合于義焉蓋是時西都雖已陷戎而先<lb/>
　王之遺澤二南之餘風草蟲汝墳殷雷之正義猶有<lb/>
　?然於人心者故小戎無衣之形於歌詠亦不自知<lb/>
　其適于義特昔為和平之音而今則變為剛烈之氣<lb/>
　耳故嘗以為秦襄公有周八百里之地雖曰習戎攻<lb/>
　伐?尚勇力而實藉先王之?澤在人心而得以成<lb/>
<pb n="13b"/>
　其功耳使平王能因是人心以返故都秦襄亦能因<lb/>
　人心而迎王歸京師則崧?烝民江漢常武當再見<lb/>
　于平王襄公而宣王與申甫方召不得?美而王風<lb/>
　秦風不作矣故陷秦于戎而詩遂列于變風之間君<lb/>
　子固為平王惜尤為秦襄而惜之也<lb/>
蒹葭蒼蒼白露為霜所謂伊人在水一方?洄從之道<lb/>
阻且長?游從之宛在水中央　蒹葭淒淒白露未晞<lb/>
所謂伊人在水之湄?洄從之道阻且躋?游從之宛<lb/>
<pb n="14a"/>
在水中坻　蒹葭采采白露未已所謂伊人在水之涘<lb/>
?洄從之道阻且右?游從之宛在水中沚<lb/>
　蒹葭白露言其時耳因下文言水故以見其時之水<lb/>
　盛非以詠水也之字指伊人二在字皆指伊人所在<lb/>
　也道阻且長固不可至中央則近矣又坐見伊人在<lb/>
　彼而已其求而不可得之意自見於言外所以為善<lb/>
　詠傳謂不知其何所指者懲穿鑿戒傅會也他云未<lb/>
　詳或云不知何謂之類意同此此詩三章一意無淺<lb/>
<pb n="14b"/>
　深次第不過再三詠之而已耳<lb/>
終南何有有條有梅君子至止錦衣狐裘?如渥丹其<lb/>
君也哉　終南何有有紀有堂君子至止黻衣繡裳佩<lb/>
玉將將壽考不忘<lb/>
　以何發問起語法也篇中亦有用此起語者彼爾維<lb/>
　何是也?見何彼襛矣　錦衣狐裘諸侯之服黻繡<lb/>
　佩玉祭祀之服其君也哉稱之也壽考不忘願之也<lb/>
　秦君至是始有人君之衣服始有人君之容貌威儀<lb/>
<pb n="15a"/>
　故國人美之之意雖與車鄰駟驖同而其所稱願視<lb/>
　前願其鼓瑟為樂稱其載犬以獵者其氣象不侔矣<lb/>
　蓋秦君祛戎立國以漸而得中國人君之體故諸詩<lb/>
　先後之序如此而此詩所言為先王法服有人君體<lb/>
　貌得頌禱遺意其所以致是者雖秦俗已不純而文<lb/>
　武之道未盡墜豈無或識其小者哉此詩最可見也<lb/>
　今之讀秦風者但以秦視秦君而不以西周視秦人<lb/>
　則見秦而不見周使先王累葉之澤?然而斬豈不<lb/>
<pb n="15b"/>
　誤哉夫唐去堯?矣猶有遺風西周之為秦未久也<lb/>
　而反唐之不若是何薄待吾文武成康周宣而蔑視<lb/>
　人心天理哉<lb/>
交交?鳥止于棘誰從穆公子車奄息維此奄息百夫<lb/>
之特臨其穴惴惴其慄彼蒼者天殲我良人如可贖兮<lb/>
人百其身　交交?鳥止于桑誰從穆公子車仲行維<lb/>
此仲行百夫之防臨其穴惴惴其慄彼蒼者天殲我良<lb/>
人如可贖兮人百其身　交交?鳥止于楚誰從穆公<lb/>
<pb n="16a"/>
子車鍼虎維此鍼虎百夫之禦臨其穴惴惴其慄彼蒼<lb/>
者天殲我良人如可贖兮人百其身<lb/>
　此詩分三良為三章所興各從三良之字易之以?<lb/>
　韻無所取義也前篇秦人見秦君之法服猶有喜幸<lb/>
　之意至穆公之變於夷康公從父亂命擅制殺人而<lb/>
　又殺其良先王之遺俗盡於此乎觀此詩三良固可<lb/>
　哀也而秦亦可哀矣<lb/>
鴥彼晨風鬱彼北林未見君子憂心欽欽如何如何忘<lb/>
<pb n="16b"/>
我實多　山有苞櫟隰有六駮未見君子憂心靡樂如<lb/>
何如何忘我實多　山有苞棣隰有樹檖未見君子憂<lb/>
心如醉如何如何忘我實多<lb/>
　秦人勁悍而染戎俗故輕室家而寡情義然婦人述<lb/>
　已憂夫之切怪夫忘我之多而如何如何之詞極婉<lb/>
　曲而不直致且猶有望之之意焉故三章之意重在<lb/>
　後語雖非復二南之風然謂秦俗之盡變于戎亦未<lb/>
　可也扊?之歌見風俗通　百里奚為相所賃澣婦<lb/>
<pb n="17a"/>
　能歌而不識其為妻事奇而理不通恐歌則有之事<lb/>
　未必然也<lb/>
豈曰無衣與子同袍王于興師修我戈矛與子同仇<lb/>
豈曰無衣與子同澤王于興師修我矛?與子偕作<lb/>
豈曰無衣與子同裳王于興師修我甲兵與子偕行<hi>案此篇永樂大典缺卷</hi>
我送舅氏曰至渭陽何以贈之路車??　我送舅氏<lb/>
悠悠我思何以贈之瓊瑰玉佩<lb/>
<pb n="17b"/>
　送行而止述其送贈懷思之情而不及其所事者正<lb/>
　得送?之體文選中送贈詩多如此蓋古意也崧?<lb/>
　烝民?業崇隆關繫重大故辭意氣象皆淵深宏?<lb/>
　而為大雅之作非可與國風例論也又況康公特為<lb/>
　太子重耳歸晉之故已無與焉止述親親懷念之意<lb/>
　尤得世子之體<lb/>
於我乎夏屋渠渠今也每食無餘于嗟乎不承權輿<lb/>
於我乎每食四簋今也每食不飽于嗟乎不承權輿<hi>案此<pb n="18a"/>篇永樂大典缺卷</hi>
陳<lb/>
子之湯兮宛丘之上兮洵有情兮而無望兮　坎其擊<lb/>
鼓宛丘之下無冬無夏?其鷺羽　坎其擊缶宛丘之<lb/>
道無冬無夏?其鷺翿<lb/>
　詩有首句中用一字而即見全篇之意者此詩是也<lb/>
　惟用一湯字而下文所詠之歌舞皆非其正可知宛<lb/>
　丘上下無定所也無冬無夏無定時也有情無望寫<lb/>
<pb n="18b"/>
　出游蕩歌舞之情態最可想見擊鼓擊缶歌也鷺羽<lb/>
　鷺翿舞也首章先見?蕩之情而後疊見歌舞之事<lb/>
　實事實易敘而歌舞難畫故有情無望最善形容傳<lb/>
　謂歌舞之俗本於大姬愚謂歌舞祭祀而?慢無禮<lb/>
　楚俗尤甚屈原九歌猶然陳南近楚此其楚俗之薰<lb/>
　染歟不然則伊川之被?先有以兆戎矣<lb/>
東門之枌宛丘之栩子仲之子婆娑其下　穀旦于差<lb/>
南方之原不績其麻市也婆娑　穀旦于逝越以鬷邁<lb/>
<pb n="19a"/>
視爾如荍貽我握椒<lb/>
　作此詩者以為男子與女子皆可東門宛丘南方原<lb/>
　市非一所矣子仲稱氏非賤者也越以?往非一人<lb/>
　矣既擇善旦又擇善旦言無常時但遇好日則會也<lb/>
　既婆娑於彼又婆娑於此歌舞之餘又贈椒以交情<lb/>
　好則聚會未已也績麻為女子本業今不以本業為務<lb/>
　而以歌舞為樂故特喜其能棄業而來會也折芳馨<lb/>
　兮遺所思楚俗尤甚<lb/>
<pb n="19b"/>
衡門之下可以棲遲泌之洋洋可以樂飢　豈其食魚<lb/>
必河之魴豈其取妻必齊之姜　豈其食魚必河之鯉<lb/>
豈其取妻必宋之子<lb/>
　身之所居心之所樂若是其薄也而曰可以且飲食<lb/>
　男女人之大欲而曰豈必其人之寡欲無求如此宜<lb/>
　其?居而有以自樂也孟子曰養心莫善於寡欲<lb/>
東門之池可以漚麻彼美淑姬可與晤歌　東門之池<lb/>
可以漚紵彼美淑姬可與晤語　東門之池可以漚菅<lb/>
<pb n="20a"/>
彼美淑姬可與晤言<lb/>
　陳男女之會皆為歌舞故此詩首曰晤歌後章曰語<lb/>
　曰言皆歌以及之耳彼美為誰家之人淑姬又必非<lb/>
　賤者之女而與之晤歌又且以為可亦若池之可以<lb/>
　漚麻漚菅然曾不知其不可也陳風之不美可知<lb/>
東門之楊其葉牂牂昏以為期明星煌煌　東門之楊<lb/>
其葉肺肺昏以為期明星??<lb/>
　此只言其負期耳而所託之興所見之景有足詠歌<lb/>
<pb n="20b"/>
　者凡詩欲吟哦上下諷詠者能於短章而有得焉斯<lb/>
　可以觀大篇長章矣如此篇不必為男女期會只以<lb/>
　章句諷詠自有意味不可以短章忽易之<lb/>
墓門有棘斧以斯之夫也不良國人知之知而不已誰<lb/>
昔然矣　墓門有梅有鴞萃止夫也不良歌以訊之訊<lb/>
予不顧顛倒思予<lb/>
　夫也不知何所指不良不知其何事人有惡常謂人<lb/>
　不知故為之不已人既知之則當改矣而不改者蓋<lb/>
<pb n="21a"/>
　自前至今而已然矣故首章極言切責其人從前之<lb/>
　非<lb/>
　人有過常謂無諫我者故自信而不疑今既有告者<lb/>
　則當思人之言矣而亦不顧則必?有害故此章明<lb/>
　言直告其人?來之禍既已切責其非又明告以禍<lb/>
　其所以刺之者可謂能盡其情矣使是人果能?之<lb/>
　則昔之過可復於無過而何顛倒之足患哉<lb/>
防有鵲巢?有?苕誰侜予美心焉忉忉　中唐有甓<lb/>
<pb n="21b"/>
?有?鷊誰侜予美心焉惕惕<lb/>
　以彼然興此不然然所興之物與此所事全不相涉<lb/>
　興之體也　此詩所言與丘中有麻鄭揚之水意頗<lb/>
　相似然彼顯而此?彼直而此疑此陳風所以不如<lb/>
　鄭之甚歟或謂唐葛生予美指其夫安知此詩非有<lb/>
　人侜張其夫而愛之乎然侜其夫者不知為何人則<lb/>
　當時如此人者多矣陳風豈不以此而可見乎<lb/>
月出皎兮佼人繚兮舒窈糾兮勞心悄兮　月出皓兮<lb/>
<pb n="22a"/>
佼人懰兮舒懮受兮勞心慅兮　月出照兮佼人燎兮<lb/>
舒夭紹兮勞心慘兮<lb/>
　因月出而感興思美人而不見為之勞心而不自已<lb/>
　故三章一意惟變文?韻以致再三之詠蓋作者亦<lb/>
　欲詠歌以盡已意豈特讀詩者當吟哦諷詠哉傳謂<lb/>
　男女相悅佼人男女皆可通稱東萊謂此詩用字聱<lb/>
　牙意者其方言歟愚謂安知非作者喜為是聱牙語<lb/>
　歟司馬揚雄賦中連綿亦多聱牙字<lb/>
<pb n="22b"/>
胡為乎株林從夏南匪適株林從夏南　駕我?馬?<lb/>
于株野?我?駒朝食于株<lb/>
　靈公君臣之事不可言惟首以胡為乎發問下以匪<lb/>
　適答之而皆謂其從夏南則其往株林之故不言而<lb/>
　言矣下章止言駕馬乘駒?止飲食無往不在株林<lb/>
　不復言從夏南而此意自可知故此詩既得婉曲譏<lb/>
　刺之體尤得作詩省文之法不特從其子之言為忠<lb/>
　厚也陳與楚鄰楚之猾夏最春秋之所惡而?楚者<lb/>
<pb n="23a"/>
　陳實為之使陳君臣不淫夏徵舒不為?逆楚莊安<lb/>
　得假此大義以誅大逆而入夏受盟乎春秋予楚辰<lb/>
　陵而詩罪陳於株林聖人謹華夷致懲戒之意尤於<lb/>
　詩可見也<lb/>
彼澤之陂有蒲與荷有美一人傷如之何寤寐無為涕<lb/>
泗滂沱　彼澤之陂有蒲與?有美一人碩大且卷寤<lb/>
寐無為中心悁悁　彼澤之陂有蒲?萏有美一人碩<lb/>
大且儼寤寐無為輾轉伏枕<lb/>
<pb n="23b"/>
　蒲荷二物容色相鮮行澤陂之間見蒲荷之盛而美<lb/>
　人一彼一此不得同處而並居則如之何而不傷感<lb/>
　邪以蒲荷二物並居雜處容色相鮮興男女之相憶<lb/>
　反不如蒲荷也<lb/>
</p>
<p>
</p>
  </div>
</body>
</text>
</TEI>