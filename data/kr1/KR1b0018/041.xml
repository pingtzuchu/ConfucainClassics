<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書精義卷四十一</head>
    <p>
<pb n="1a"/>
欽定四庫全書<lb/>
　尚書精義卷四十一　　　　宋　?倫　撰<lb/>
公曰君奭天壽平格保乂有殷有殷嗣天滅威今汝永<lb/>
念則有固命厥亂明我新造邦<lb/>
　無垢曰天之所以壽中宗?宗祖甲者以有和平感<lb/>
　格之?也何以明之有殷之君大抵嗣天心以除虐<lb/>
　耳除去虐民之事則民安矣滅威者除虐之謂也使<lb/>
　人君有此和平感格之?非得賢臣輔相之可乎<lb/>
<pb n="1b"/>
　又曰今汝召公長念人主當有平格之?盡心以輔<lb/>
　相之則天命堅固不至渙散其為治也郁乎煥然足<lb/>
　以明我周家新造之天下矣夫人臣事君動欲上合<lb/>
　天心其敢以私意雜其間乎此三代之臣所以為純<lb/>
　臣也<lb/>
　張氏曰武丁之類皆有商平格之君也伊尹甘盤之<lb/>
　徒皆保乂有商之臣也平者言其?不偏也格者言<lb/>
　其道之有所至也惠足以輔其君者保也才足以治<lb/>
<pb n="2a"/>
　其事者乂也天相平格之君與夫保乂有殷之臣皆<lb/>
　降之以永年而不中?其命故曰天壽　又曰亂我<lb/>
　新造邦者所以治之而使不亂明我新造邦者所以<lb/>
　明之而使不昏也<lb/>
　?氏曰商家君臣之盛天之所壽者是至公極盡道<lb/>
　理商家君臣至公無私既極其至所以壽之扶持輔<lb/>
　相保乂有商前許多聖賢維持方到天?平格保乂有<lb/>
　商地位今嗣子紂不能到天便滅?而加之以威以<lb/>
<pb n="2b"/>
　是知果然天命之不易天難諶今命不在天只在召<lb/>
　公永念與不永念便是天命固處若知無常而能時<lb/>
　時保?則有固命天命亦從而固其治煥然一新而能<lb/>
　顯明于我新造之邦使億萬斯年而不墜若不永念<lb/>
　目下便以為安時豈不知必到覆亡地位蓋天命之<lb/>
　固不固只在召公之念永不永<lb/>
公曰君奭在昔上帝割申勸寧王之?其集大命于厥<lb/>
躬惟文王尚克修和我有夏亦惟有若虢叔有若閎夭<lb/>
<pb n="3a"/>
有若散宜生有若泰顛有若南?括<lb/>
　無垢曰東坡曰寧王武王也天降割喪文王申勸武<lb/>
　王而集大命也蓋天勸文王修?久矣詩曰維天之<lb/>
　命於穆不已蓋曰天之所以為天也文王之?之純<lb/>
　蓋曰文王之所以為文王也純一不已文王不已處<lb/>
　即天勸之也武王有聖?復受天命是天重勸武王<lb/>
　之?也以其有?故集大命于厥躬而身為天子富<lb/>
　有四海之?宗廟享之子孫保之也有夏中國也中<lb/>
<pb n="3b"/>
　國遭紂之亂其敗壞不修乖離不和也?矣文王於<lb/>
　此時獨能修其敗壞和其乖離此所以三分天下有<lb/>
　其二也亦惟有若虢叔有若閎夭有若散宜生有若<lb/>
　泰顛有若南?括言文王修和有夏亦惟此五人之<lb/>
　力耳孔安國謂虢國叔字文王弟閎氏夭名又曰散<lb/>
　泰南?皆氏?生顛括皆名文王有此五人亦猶成<lb/>
　湯太甲之有伊尹太戍祖乙?宗之有伊陟巫賢輩<lb/>
　也是則成王左右其可一日無周召乎然而不及太<lb/>
<pb n="4a"/>
　公者以太公主兵事非文王本心也<lb/>
　?氏曰周公前既?商家聖賢之君六七作所以致<lb/>
　如此功業者皆?相之人此又舉?切本家事?與<lb/>
　他蓋古人相訓告自?及近其情漸至其語漸切故<lb/>
　前面?商家後面?本家事所以使召公聽之切也<lb/>
　割裁正之意申申重之意勸勸相之意當時天祐周<lb/>
　家一箇委曲裁成輔相如此故我寧王所以至於動<lb/>
　無過則皆是上帝裁割申重勸相委曲之至如此見<lb/>
<pb n="4b"/>
　得武王天人無間?所以能集天下之大命于其身<lb/>
又曰無能往來?迪?教文王蔑?降于國人亦惟純<lb/>
佑秉?迪知天威乃惟時昭文王迪見冒聞于上帝惟<lb/>
時受有殷命哉<lb/>
　無垢曰此言修和有夏文王全賴此五人也使文王<lb/>
　無此五人?來中外導此彝常之?於下民則文王<lb/>
　無從有?意降于國人矣其敗?乖離何時而已乎<lb/>
　以文王之聖尚不可無人為之助?於成王乃能獨<lb/>
<pb n="5a"/>
　為之而周召不在朝廷乎蓋周召天下善類之宗也<lb/>
　周召去則善類去善類去其誰與共治天下乎　又<lb/>
　曰純佑即前天惟純佑命之意秉?即百姓王人罔<lb/>
　不秉?之意其詳已前陳于商家矣故此以亦惟一<lb/>
　語該之使召公自?也夫五人昭文王之?意使文<lb/>
　王之?行顯然著見覆冒西土下合民心民心即天<lb/>
　帝也故聞于上帝而文王受此殷家之天下也然則<lb/>
　文王有此五人故得有天命成王無周召在朝廷天<lb/>
<pb n="5b"/>
　意未可知也周公深知天意所在故為召公?白而<lb/>
　言之<lb/>
　張氏曰君任道臣任事任道者常逸任事者常勞?<lb/>
　?雖出於文王?來而迪之使其?降於國人者實<lb/>
　賴五臣而已故周公又以謂若無此五人奔走?來<lb/>
　以為文王之助則文王雖有??其誰迪之此文王<lb/>
　所以蔑有?而降于國人也<lb/>
武王惟?四人尚迪有?後暨武王誕將天威咸劉厥<lb/>
<pb n="6a"/>
敵惟?四人昭武王惟冒丕單稱?<lb/>
　無垢曰此四人後與武王大舉天威皆劉厥敵謂誅<lb/>
　紂伐奄之類也言四人暨武王豈以四人主伐紂之<lb/>
　謀與惟尹躬暨湯之意同乎四人在文王時修和有<lb/>
　夏在武王時咸劉厥敵為將為相無不可者其亦天<lb/>
　下之英傑矣　又曰此四人所以劉厥敵者去惡除<lb/>
　害而昭布武王之?意覆冒天下也天下盡被武王<lb/>
　之?故無小無大盡稱頌武王之?而無異辭四人<lb/>
<pb n="6b"/>
　之功為如何哉嗚呼朝廷不可闕人如此周公與召<lb/>
　公豈忍以?去為?而使文武之?不克終乎<lb/>
今在予小子旦若游大川予?暨汝奭其濟小子同未<lb/>
在位誕無我責收罔?不及?造?不降我則鳴鳥不<lb/>
聞矧曰其有能格<lb/>
　無垢曰今我觀朝廷之勢如游大川中向非我與公<lb/>
　左右協力輔?成王以濟此艱難成王在位如未即<lb/>
　政天下安平時則我與召公無大責矣其自任如此<lb/>
<pb n="7a"/>
　可見周公之忠聖夫以周公之聖召公之賢輔弼成<lb/>
　王疑若無難危事矣而有大川之喻者何也蓋天下<lb/>
　之事以易自處則百事皆忽而禍起於談笑以難自<lb/>
　處則思患豫防而功可成於不日　又曰周公之意<lb/>
　必欲輔成王如商家諸人之格于皇天上帝使成王<lb/>
　有不勉不及之心則周召當左右檢束收斂之使必<lb/>
　如商家諸賢君可也儻老成有?如召公者以引去<lb/>
　為?不降意以輔成成王以?文武之業雖前有?<lb/>
<pb n="7b"/>
　鳴岐山之瑞我且不得與聞矣?能格於皇天上帝<lb/>
　乎<lb/>
　張氏曰易以涉大川喻濟大難?宗之命傅?若濟<lb/>
　巨川用汝作舟楫然則游大川者非得臣以為之助<lb/>
　則莫之或濟矣周公自謂予小子旦當周家艱難之<lb/>
　事若游大川然故自今已?暨汝君奭其濟小子助<lb/>
　成王是也若游大川者必期於濟然後可以無沉溺<lb/>
　之患今我暨汝同心協力以濟成王同成王未在位<lb/>
<pb n="8a"/>
　之時庶幾乎可以無大責也且成王未在位未有所<lb/>
　知已得周公召公為之左右為之訓導遂至於奄有<lb/>
　天下而承文武莫大之基緒今既在位矣復遭周家<lb/>
　之大難而成王有所不堪而二公濟之同未在位之<lb/>
　時則其所以輔於成王者終始之道盡矣此大臣之<lb/>
　節可以無大責也<lb/>
　?氏曰周公說文王武王得天之佑又得許多人方能<lb/>
　濟王業今盡付與小子旦如何獨自做得且如文武<lb/>
<pb n="8b"/>
　之時比至如涉大川一般正要召公同濟此大險周<lb/>
　公?前時如此今日?自教我一人擔當此大事一<lb/>
　人划船如何划得過岸也<lb/>
公曰嗚呼君肆其監于?我受命無疆惟休亦大惟艱<lb/>
告君乃猷裕我不以後人迷<lb/>
　無垢曰有無疆之休必有無疆之恤得其人則有無疆<lb/>
　之休美非其人則有無窮之艱難矣召公視此其可<lb/>
　不留在朝廷乎以此知周公之留未嘗有一毫為人<lb/>
<pb n="9a"/>
　謀也為天下國家而已矣　又曰周公以謂為召公<lb/>
　計當謀以?裕為心以?裕為心而不以引去為?<lb/>
　則周公之心已?裕矣豈特周公?裕賢者舉動必<lb/>
　為世法事君以?裕為心期以?月致君於堯舜之<lb/>
　上不當急迫以引去為?則後世之為人臣者皆顯<lb/>
　然知?裕為臣子之道也使召公以引去為?則後<lb/>
　人皆迷於事君之義矣<lb/>
　張氏曰貴為天子富有天下則我之周家受命可謂<lb/>
<pb n="9b"/>
　有無疆之休矣然而不欽厥?則早墜厥命不常厥<lb/>
　?則九有以亡故曰亦大惟艱告君乃猷裕我不以<lb/>
　後人迷者周公告召公使之長慮?顧當謀所以裕<lb/>
　我者使我綽綽然而有裕也召公之所以謀裕周公<lb/>
　者豈有他哉蓋亦啟迪成王而引之以當道使之不<lb/>
　失為持盈守成之君此周公所以裕也<lb/>
公曰前人敷乃心乃悉命汝作汝民極曰汝明勗偶王<lb/>
在亶乘?大命惟文王?丕承無疆之恤<lb/>
<pb n="10a"/>
　無垢曰偶左右之義也亶誠信也蓋誠信則能行天<lb/>
　命不信不誠此鬼蜮中人也其何以行天命乎明?<lb/>
　謂昭然見左右成王之道不可不勉也無窮之憂其<lb/>
　何以堪承之欲大承無窮之憂而不失其道者止法<lb/>
　文王之?而已文王之?何?也即任賢圖治之?<lb/>
　也君?在任賢今周召皆去成王何以為君乎武王<lb/>
　顧命如此召公其可不念諸<lb/>
　張氏曰陽?而?偶偶者二之謂也婦者夫之偶也<lb/>
<pb n="10b"/>
　臣者君之偶也臣雖為君之偶當明勗其所以偶王<lb/>
　之道也明所以偶王之道而不至於昏昧?所以偶<lb/>
　王之道而不至於怠棄明?偶王之道在亶乘?大<lb/>
　命而已蓋有?者必為天之所命能惟文王之?以<lb/>
　丕承無疆之恤則天命固可以永保之也<lb/>
公曰君告汝朕允保奭其汝克敬以予監于殷喪大否<lb/>
肆念我天威予不允惟若?誥<lb/>
　無垢曰允信也周公所信者朝廷有人則治無人則<lb/>
<pb n="11a"/>
　亂?觀商室近觀文武莫不若是故今所告召公者<lb/>
　無非周公所信者非道聽塗?之比也然而周公如<lb/>
　此豈非大賢乎曰不然也世已衰矣事亦急矣周公<lb/>
　儻如召公之去朝廷則存亡未可知也故上稱君言<lb/>
　我之所告無非我之所深信者今稱保稱奭又言汝<lb/>
　當克敬我之所言夫何故以我親見殷紂之喪亡大<lb/>
　亂及念我周家仗天威以伐紂以紂不道朝廷無賢<lb/>
　者也故召公不可不敬我言而輕言去國也<lb/>
<pb n="11b"/>
　張氏曰否者泰之反也否之時陽消而?長大?而<lb/>
　小來上下不交而天下無邦然則殷喪大否在召公<lb/>
　不可不讓周公而監之也以殷喪大否之如此故今<lb/>
　我天威不可不念之也予不允則是在我者不能克<lb/>
　敬也不能克敬則喪亡無日故亦如此告之所言喪<lb/>
　大否也<lb/>
予惟曰襄我二人汝有合哉言曰在時二人天休滋至<lb/>
惟時二人弗戡其汝克敬?明我俊民在讓後人于丕<lb/>
<pb n="12a"/>
時<lb/>
　無垢曰召公言曰成王業誠在吾二人然而文武以<lb/>
　積?天之休美雜沓而至顧我與周公其何以當之<lb/>
　則召公之憂畏小心亦可見矣予觀周公之心一以<lb/>
　天下國家為重而召公之心以慎守名節為重二人<lb/>
　之在朝廷周公經綸造化召公彌縫?襄天下安得<lb/>
　不治人主安得有過乎無周公則幾務不理無召公<lb/>
　則過惡必滋<lb/>
<pb n="12b"/>
　張氏曰在已者能欽?則?足以盡己在人者能明<lb/>
　俊民而讓之則外足以?人明俊民則無蔽賢之實<lb/>
　在讓則有不爭之?人臣之善無大於此後人所以<lb/>
　於汝而大之也<lb/>
嗚呼篤棐時工人我式克至于今日休我咸成文王功<lb/>
于不怠丕冒海隅出日罔不率俾公曰君予不惠若?<lb/>
多誥予惟用閔于天越民<hi>案此條經解永樂大典原缺</hi>
公曰嗚呼君惟乃知民?亦罔不能厥初惟其終祗若<lb/>
<pb n="13a"/>
??敬用治<lb/>
　無垢曰民之為?多?於始而怠於終以言召公初<lb/>
　輔成王盡心朝廷幾?於始矣成王雖即政文武之<lb/>
　業未廣乃欲潔身求去是幾於不能終也惟當與周<lb/>
　公盡心以輔成王使為周家賢君則可以逃責矣儻<lb/>
　知以去為?是不善其終也<lb/>
　張氏曰靡不有初鮮克有終常人之情也祗若??<lb/>
　敬用治所以克慎厥終而已能慎厥終者將以成民<lb/>
<pb n="13b"/>
　之?故也雖然慎始非難而慎終為尤難周公之告<lb/>
　召公使之相成王以克成厥終故其言有及于此<lb/>
蔡叔既?王命蔡仲踐諸侯位作蔡仲之命<lb/>
蔡仲之命<lb/>
惟周公位冢宰正百工?叔流言乃致辟管叔于商囚<lb/>
蔡叔于郭鄰以車七乘降霍叔于庶人三年不齒蔡仲<lb/>
克庸祗?周公以為卿士叔卒乃命諸王邦之蔡<lb/>
　無垢曰伊尹放太甲于桐?取天下而自為之當時<lb/>
<pb n="14a"/>
　卿士庶人不疑其有?君之心周公以叔父之親聖<lb/>
　人之?負成王於黼扆三叔皆其兄弟也而反流言<lb/>
　以惑成王豈周公之?不及伊尹哉蓋風俗浸薄無<lb/>
　夏商忠厚敦朴之氣也蔡仲克庸祗?豈周禮所謂<lb/>
　中和祗庸孝友六?歟蔡仲有是二?矣故周公舉<lb/>
　而用之儻使周公疑忌?叔而并及其子是周公亦<lb/>
　可疑矣周公不疑?叔而?叔流言是管叔自取其<lb/>
　誅蔡叔自取其囚霍叔自取其降非周公有意也三<lb/>
<pb n="14b"/>
　叔既自取其罪而周公舉用其子觀其至誠不疑之<lb/>
　心其肯無罪而誅囚兄弟乎則三叔之罪又可見矣<lb/>
　東坡曰蔡叔之罪至是已赦之故言既沒又封蔡仲<lb/>
　必於叔卒之後<lb/>
　林氏曰天下之道二仁義而已仁者所以愛親親為<lb/>
　先義者所以制尊尊為尚聖人之心未嘗不欲兩存<lb/>
　不幸時有以害吾之仁義吾則舍其一存其一既存<lb/>
　則事之大者必舉而小者有所不恤也非不足恤也<lb/>
<pb n="15a"/>
　事不能以兼全在聖人亦不可得而恤也聖人之心<lb/>
　惟示以公事一定而天下無可疑者矣夫武王老而<lb/>
　成王未生管叔已有繼武王之心奈何迫於周公之聖<lb/>
　而??不平之心迨成王嗣位尚幼而周公代之是<lb/>
　以向日不平之心倡為流言不已又縱之以叛則商<lb/>
　民之亂愈熾矣下之惑愈甚周室未能保其有國也<lb/>
　故周公去親親之仁而存尊尊之義不忍舍尊尊之<lb/>
　義而自顧其小節也寧在已有自愧之?而措天下<lb/>
<pb n="15b"/>
　之安寧不忍使王室之危而為天下之害也此所謂<lb/>
　不幸不獲於兩全捨其小而存其大者矣　又曰周<lb/>
　公相武王而定天下武王疾而作代死之書相成王<lb/>
　而致太平成王壯而有復辟之請此為己乎為天下<lb/>
　乎蔡叔叛而囚之其子仲賢而復封之此為己乎其<lb/>
　心不在於一己而在天下也必矣<lb/>
　張氏曰?出於所性庸之祗之在人而已克庸?則<lb/>
　能常厥?者也克祗?則能欽厥?者也以其克庸<lb/>
<pb n="16a"/>
　祗?此周公所以用之為卿士蓋位以?序故也<lb/>
　?氏曰象之於舜使之完?使之浚井其所以殺舜<lb/>
　者亦多而舜終不殺象者蓋象之害舜止於舜之一<lb/>
　身故舜不以一身而殺兄弟至於周公乃天下?的<lb/>
　三叔動?周公是?動周之社稷管叔罪尤重故不<lb/>
　得不殺之蔡叔霍叔之罪輕故不得不囚之降之囚<lb/>
　蔡叔以車七乘所以使其徒?之少?他自反自怨<lb/>
　自艾降霍叔待三年猶封大抵周公分付處蔡叔於<lb/>
<pb n="16b"/>
　郭鄰之地蓋嘗日日望蔡叔於三年間終身不改而<lb/>
　周公許多恩意無所分付幸而其子能用敬?則周<lb/>
　公之心自少慰故命之以為卿士如鯀之為惡舜殛<lb/>
　之禹乃嗣興抑彼取此父罪子賢而任用之矣<lb/>
王若曰小子胡惟爾率?改行克慎厥猷肆予命爾侯<lb/>
于東土?即乃封敬哉<lb/>
　無垢曰文武之?為世標?為子孫者豈可不率乎<lb/>
　蔡仲能改父之行率祖宗之?此資質之美者周公<lb/>
<pb n="17a"/>
　所以命諸王而復封之也　又曰蔡仲能率?改行<lb/>
　質固美矣復戒之以敬者以蔡仲年尚少執?未堅<lb/>
　恐其自滿也譬之張弓矢未及鏃而發之則所及不<lb/>
　?矣故戒之以敬使之進而不已諺曰百尺竿頭更<lb/>
　須進步此言雖質其理有可取者<lb/>
　孔氏曰率?者率文武之?改行者改父之行<lb/>
　?氏曰周公以成王之命告蔡仲爾得侯于東土?<lb/>
　爾能克用敬?汝今?就乃封不可不敬此?<lb/>
<pb n="17b"/>
爾尚蓋前人之愆惟忠惟孝爾乃邁?自身克勤無怠<lb/>
以垂憲乃後<lb/>
　無垢曰蔡叔之惡在于不忠不孝欲蓋其愆者無他<lb/>
　忠孝而已此周公庶幾蔡仲蓋其父之愆也忠則不<lb/>
　欺其君孝則能事其親夫能以忠孝事君親則無不<lb/>
　可矣　又曰蔡仲生?叔之間而能?身自立於善<lb/>
　日克勤於秪庸之?而無怠惰之心其質美矣此其<lb/>
　所以能垂憲於後歟<lb/>
<pb n="18a"/>
　林氏曰無以慰君親之心則無以盡躬行之實無以<lb/>
　盡躬行之實則無以為後人之法自古聖人所以命<lb/>
　人臣而形告戒之辭者非有他也忠孝必貴於兩全<lb/>
　是以對君親而無愧蹤跡必?其可驗是以善躬行<lb/>
　而無忽然後上焉可以顯其親雖前人之有過得以<lb/>
　掩而蓋之也下焉可以貽其法在後世之子孫得以<lb/>
　視而式之也　又曰蔡叔協商人以叛則不忠莫甚<lb/>
　焉棄文王而黨武庚則不孝莫甚焉<lb/>
<pb n="18b"/>
　張氏曰夫蔡叔之過以君臣言之則為不忠以親親<lb/>
　言之則為不孝然則前人之愆在於不忠不孝為之<lb/>
　子孫者將欲立身揚名以掩其父之過惡故在於忠<lb/>
　孝而已　又曰有可述之道者則其子不得不述有<lb/>
　可繼之?者則其子不可不繼蔡叔之不忠不孝非<lb/>
　所可述也非所可繼也然則為之子者故當邁?自<lb/>
　身克勤則外不惰於事無怠則?不懈於心能邁?<lb/>
　自身克勤無怠則其道可傳於後世<lb/>
<pb n="19a"/>
　?氏曰周公親兄弟為一體見得蔡叔得罪於天下<lb/>
　周公常若身犯之日日愧悚無箇道理遏?遮蔽得<lb/>
　幸而得仲改行立身揚名以顯父母蓋得蔡叔之愆<lb/>
　故告蔡仲爾如今庶幾可以蓋得前人之愆須當盡<lb/>
　其忠與孝永?其蹤跡自其身始克勤無怠使步武<lb/>
　可以觀以垂法於後<lb/>
率乃祖文王之彝訓無若爾考之違王命<lb/>
　無垢曰率乃祖之彝訓即率?也無若爾考之違王<lb/>
<pb n="19b"/>
　命即改行也<lb/>
　林氏曰人子之心惟欲法父之所行所為者也然繼<lb/>
　其父之可法者人子之幸也繼其父之有過者人子<lb/>
　之不幸也人子於此宜如何耶其父不善而其祖善<lb/>
　遵其祖常行之道而蓋其父不善之愆則向之所幸<lb/>
　者乃所以為深不幸也<lb/>
　臨川曰命公義之大者也諱私恩之小者也私恩之<lb/>
　小不可以廢公義之大且名之幽厲雖孝子慈孫百<lb/>
<pb n="20a"/>
　世不能改貴為天子富有天下尚不能得以改也而<lb/>
　?於人臣乎夫惟如此故人莫敢以私恩廢公義為<lb/>
　善者知有所恃為惡者知有所懼而天下國家可得<lb/>
　而理<lb/>
　?氏曰當時三叔如此殷民傷動已多了周公於此<lb/>
　又怕有一人如此來犯天命以傷骨肉之親故謂幸<lb/>
　而有文王之訓可學不可如前人之違王命何者一<lb/>
　人違王命尚不可而今三叔皆如此此外又豈可添<lb/>
<pb n="20b"/>
　人<lb/>
皇天無親惟?是輔民心無常惟惠之?為善不同同<lb/>
歸于治為惡不同同歸于亂爾其戒哉<lb/>
　無垢曰所謂天者不必他求在我而已我無失?則<lb/>
　心逸日休是天輔我儻惟失?則心勞日拙是天?<lb/>
　之矣天豈有親?哉惟?是輔耳惠之所在民心之<lb/>
　所在也無惠則民心去矣民亦豈有常心哉此雖成<lb/>
　王命蔡仲實周公之言也　又曰孟子曰誠身有道<lb/>
<pb n="21a"/>
　不明乎善不誠其身矣夫所謂善者果何物哉天理<lb/>
　常明無一毫之私欲其遇事而見或謂之仁義禮智<lb/>
　或謂之誠或謂之浩然之氣名雖不同其為善則一<lb/>
　而已蓋發於惻隱則為仁發於羞惡則為義發於辭<lb/>
　讓則為禮發於是非則為智事親則為孝事君則為<lb/>
　忠治民則為惠善雖不同皆足以致治儻不仁不義<lb/>
　無禮無智事親則不孝事君則不忠治民則無惠或<lb/>
　溺於聲色或溺於貨利惡雖不同皆足以致亂可不<lb/>
<pb n="21b"/>
　慎歟<lb/>
　林氏曰善惡非止於一端而治亂無過於兩塗勤於<lb/>
　為善非必以我之善如彼之善而後可以成其治凡<lb/>
　舉措而得其善者無有不入於治也勤於為惡非必<lb/>
　以我之惡如彼之惡而後乃至於亂凡舉措而陷於<lb/>
　惡者無有不入於亂也善惡雖殊而治亂則一為諸<lb/>
　侯者豈可忽哉<lb/>
　張氏曰順之者存逆之者亡則天故無私親也所輔<lb/>
<pb n="22a"/>
　者?而已撫之則后虐之則讎則民故無常?也所<lb/>
　?者惠而已詩曰皇天親有?則?為天所輔可知<lb/>
　矣經曰安民則惠黎民?之則惠為民所?可知矣<lb/>
　可欲之謂善可惡之謂惡天下所可欲之事雖不同<lb/>
　也要其所同歸則歸於治而已天下所可惡之事雖<lb/>
　不同也要其所同歸則歸於亂而已為諸侯者上必<lb/>
　欲為天所輔下必欲為民所?為善之效既如彼為<lb/>
　惡之應又如此則蔡仲者其可不戒之哉<lb/>
<pb n="22b"/>
慎厥初惟厥終終以不困不惟厥終終以困窮<lb/>
　無垢曰孔子云譬如為山未成一簣止吾止也召公<lb/>
　曰為山九仞功虧一簣古語曰行百里者半九十里<lb/>
　此言終之難也齊侯其初任用賢臣九合諸侯一匡<lb/>
　天下葵丘之?微有驕色叛者九國唐太宗勤勞憂<lb/>
　畏身致太平末年浸弛於嫡庶之分不明欲引佩刀<lb/>
　自刺唐明皇即位之初勵精求治末年惑於李林甫<lb/>
　播遷西蜀唐憲宗即位之初亦慨然圖治淮西既平<lb/>
<pb n="23a"/>
　志意驕惰服方士之藥以至忿躁為宦官所?此數<lb/>
　君者其初非不美也而執志不堅中道而廢以至困<lb/>
　窮信乎終之之難也此周公之戒所以反覆於終之<lb/>
　之?歟豈以感激者多?於初而怠於終乎蔡仲始<lb/>
　也發憤為善欲?前人之愆誠恐為日滋?怠心乘<lb/>
　之則終歸于殆而已其可不戒耶<lb/>
　林氏曰有國者莫難於為可繼之道何則人之立事<lb/>
　無不?於始而工於初至其中而稍怠卒則漫澶而<lb/>
<pb n="23b"/>
　不振蓋不思其可繼之道故其未必至於斯也惟能<lb/>
　盡戒慎於其始而又思其所以為可繼之道則自初<lb/>
　及終行之不倦用之有常其效又豈止於旦暮之暫<lb/>
　而不可延於?月之?哉苟惟圖於始而不圖於終<lb/>
　是雖有一時之功而非所以為善後之計其入於困<lb/>
　窮之害也必矣<lb/>
懋乃攸績睦乃四鄰以蕃王室以和兄弟<lb/>
　無垢曰在己則當盡其職事在四鄰則當致其輯睦<lb/>
<pb n="24a"/>
　在王室則當屏蕃在同姓則當協和故戒之懋攸績<lb/>
　睦四鄰蕃王室和兄弟其事之多如此可謂難矣惟<lb/>
　知有難然後能戒慎則必有以處之懋乃攸績者謂<lb/>
　事事當有成功也睦乃四鄰以蕃王室者謂有叛國<lb/>
　則率諸侯以伐之也以和兄弟者謂同姓之國有未<lb/>
　睦者為睦之也然聰明才智則能事事有功曲盡人<lb/>
　情則能睦四鄰蕃王室和兄弟矣要非戒謹不能也<lb/>
　史氏曰懋勉所立之功則?近乎忠親睦所交之鄰<lb/>
<pb n="24b"/>
　國則?近乎厚列五等之封環千里之寄孜孜為是<lb/>
　者豈有他哉亦曰尊親而已以蕃王室則至尊者無<lb/>
　憂以和兄弟則至親者有?尊尊而親親則所謂諸<lb/>
　侯之小心者無過於此矣<lb/>
　張氏曰積功之成謂之績則績者非一朝一夕之所<lb/>
　積不能懋之則或至幾成而廢者有矣則績不可不<lb/>
　懋也能懋乃攸績則國治矣然而于其四鄰又不可<lb/>
　不與之睦也小大相比?外相維聘問以時?來以<lb/>
<pb n="25a"/>
　禮此所以睦四鄰之道在我者能懋乃攸績在外者<lb/>
　能睦乃四鄰然後可以同力協?以為中國之扞蔽<lb/>
　而中國?之以安矣故繼之以蕃王室蓋王室以諸<lb/>
　侯為蕃為諸侯而不能懋乃攸績睦乃四鄰則中國<lb/>
　無所恃?而其蕃缺矣睦乃四鄰則睦之而已至於<lb/>
　和兄弟則又相與作為兄弟而無或乖戾者也<lb/>
康濟小民率自中無作聰明亂舊章詳乃視聽罔以側<lb/>
言改厥度則予一人汝嘉王曰嗚呼小子胡汝?哉無<lb/>
<pb n="25b"/>
荒棄朕命<lb/>
　無垢曰康濟小民無他以我之情自度之足矣我欲<lb/>
　安佚民豈可使之勞我欲飽煖民豈可使之饑寒如<lb/>
　是則能康濟之矣率自中謂取度於我中心也一?<lb/>
　於我中?又恐其任聰明以亂先王之典法也故曰<lb/>
　無作聰明亂舊章先王以公道治天下不以私意違<lb/>
　人情故為典法以遺後人儻任私意則亂其法矣大<lb/>
　率聰明?人者好興事功而易憲度蓋恃其聰明以<lb/>
<pb n="26a"/>
　為前無古人後無作者此周公所以戒也<lb/>
　東坡曰以一偏之言而改其常度非其本心也生於<lb/>
　視聽之不審耳故患常在速不在緩緩則視聽審而<lb/>
　事無不中矣<lb/>
　林氏曰不循中道之行則矜恃之心易起則未免有<lb/>
　非古之失不致視聽之審則一偏之言易入則未免<lb/>
　有敗常之愆何則中道不可不循也惟循中道則?有<lb/>
　所守而外無所恃聰明雖自我有而未嘗有妄作之<lb/>
<pb n="26b"/>
　意孰肯非古是今而亂先王之典章者乎視聽不可<lb/>
　不審也惟審視聽則公心益持而私意不奪妄言雖<lb/>
　欲惑我而未嘗有輕用之失孰肯厭常棄故而更其<lb/>
　常行之度者乎為諸侯者苟能盡心於此則其稱職<lb/>
　足以慰天下之所望也天子得不深嘉而褒揚之哉<lb/>
　張氏曰民勞而未息必推吾仁以康之民難之未釋<lb/>
　必推吾義以濟之然而其身正不令而行則康濟小<lb/>
　民之道又在乎率自中也率中者言其所循者中道<lb/>
<pb n="27a"/>
　也自中者言其所用者中道也為人上者能率自中<lb/>
　則天下之人不期而中矣<lb/>
</p>
<p>
</p>
  </div>
</body>
</text>
</TEI>