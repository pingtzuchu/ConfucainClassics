<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書精義卷二十四</head>
    <p>
<pb n="1a"/>
欽定四庫全書<lb/>
　尚書精義卷二十四　　　　宋　?倫　撰<lb/>
周書<lb/>
惟十有一年武王伐殷一月戊午師渡孟津作泰誓三<lb/>
篇<lb/>
　無垢曰武王待紂二年而不悛亦終焉為惡而已矣<lb/>
　故十三年正月決意渡孟津而伐之也<lb/>
　東坡曰謂文王受命九年而崩武王以大統未集故<lb/>
<pb n="1b"/>
　既位而不改元十一年喪畢觀兵於商而歸<lb/>
　伊川曰一月者商?已?周?未建故用天正今月<lb/>
　之正也不書商?以見紂自?于天矣聖人一言一<lb/>
　動無不合乎天理如此<lb/>
　?氏曰?言卜諸侯伐紂之心非也且紂之惡天下<lb/>
　共棄之武王觀兵不期而?者十三國伐紂之心固<lb/>
　可知也豈待卜諸侯之心哉若是則乃是武王急欲<lb/>
　取天下也觀兵孟津者所以警紂欲其悛心已而無<lb/>
<pb n="2a"/>
　自懼之意故伐之也若湯放桀之時湯貢伊尹而桀<lb/>
　不用亦此之義也<lb/>
　李定曰孔氏曰退以示弱或曰武王之退非示弱而<lb/>
　襲之?矣觀兵孟津者冀紂能知懼而反善也以予<lb/>
　考之亦猶舜禹之征苖而班師振旅也始之往也順<lb/>
　天應人而已矣及其至也猶?其警悟而還之此篇<lb/>
　云觀政于商則或人心之有所未?天命之有所未<lb/>
　終者于是退歸以俟之然舜禹之歸也苖民乃格此<lb/>
<pb n="2b"/>
　篇云惟紂罔有悛心又曰時哉不可失然後知人心<lb/>
　已?而天命已去於是誅其獨夫而拯其民於塗炭<lb/>
　也易曰先天而天弗違後天而奉天時武王之謂也<lb/>
　李石曰周文王?後九年丁丑武王觀兵于孟津又<lb/>
　二年也己?伐商編年?丁?文王斷虞芮之訟乃<lb/>
　受天命後九年乙亥文王?又二年丁丑武王伐商<lb/>
　其?年甲子至此不同矣按泰誓惟十有一年武王<lb/>
　伐商皇極經世?本乎此編年?斷以丁?為文王<lb/>
<pb n="3a"/>
　受命至乙亥文王?凡九年又二年丁丑武王伐商<lb/>
　是用尚書著泰誓惟十有一年者通文王受命武王<lb/>
　即位而言也<lb/>
　楊氏曰或曰周文既未嘗改元革命而周書首曰惟<lb/>
　十有一年春復何謂而云乎荅曰?追而書之爾仲<lb/>
　尼已於商書伐君之始也貶伊尹以誅亂臣賊子焉<lb/>
　泊周書則原周之所以得天下商之所以失天下為<lb/>
　人君戒也紂之失天下也非敗於牧野之日而驟失<lb/>
<pb n="3b"/>
　之也周之得天下也非克於牧野之日而驟得之也<lb/>
　夫得天下有道得其民斯得天下矣得其民有道得<lb/>
　其心斯得其民矣故原紂之失天下心周之得天下心<lb/>
　自虞芮質厥成始焉武王曰我文考文王大邦畏其<lb/>
　力小邦?其?誕膺天命以撫方夏惟九年大統未<lb/>
　集仲尼由是斷為受命之年焉若曰周之有天下也<lb/>
　已十年矣紂之所存者唯位與號而已以十年有天<lb/>
　下之周而伐已失天下之商則又豈一朝一夕之故<lb/>
<pb n="4a"/>
　哉孟子曰聞誅一夫紂矣未聞?君也是故惟十有<lb/>
　一年春云者仲尼討紂而與周之筆也不亦為君人<lb/>
　者之戒乎<lb/>
　顧氏曰十有一年者抑商之正朔邪抑周之正朔邪<lb/>
　曰周之正朔也?周之文王邪武王邪曰周之文王<lb/>
　也然則文王之生既為天子矣曰固也棫樸之詩曰<lb/>
　周王于邁六師及之夫六師者天子之事也文王之<lb/>
　征諸侯也固己為天子之軍討之矣此曰惟戊午王<lb/>
<pb n="4b"/>
　次于河朔當是時也商存焉而武王既嗣而為王矣<lb/>
　此所以見文王之為天子也夫紂雖不道而猶存也<lb/>
　文王烏得為天子哉曰文王之為天子以天而大義<lb/>
　故也紂雖不道而猶存者聖人之仁心也夫文王之<lb/>
　於紂也亦盡矣炮烙之刑天下無有敢言者而文王<lb/>
　特言其不可黎侯之征不在乎成周之義而在乎懼<lb/>
　紂之心言之而不用懼之而不悛可伐也<lb/>
　林氏曰夫紂君也武王臣也以臣伐君天下之至逆<lb/>
<pb n="5a"/>
　武王豈好逆天下之大順而樂為此??之舉哉?<lb/>
　有不得已於其間也齊宣王問於孟子曰臣?其君<lb/>
　可乎曰賊仁者謂之賊賊義者謂之殘殘賊之人謂<lb/>
　之一夫聞誅一夫紂矣未聞?君也紂之為君既失<lb/>
　夫為君之道神怒之民怨之則武王不得不應天順<lb/>
　人以伐紂非敢加無禮於其君也?以紂失為君之<lb/>
　道而天下之人既不以之為君矣則我雖欲不興師<lb/>
　以伐之不可得也<lb/>
<pb n="5b"/>
　張氏曰窮則變往則返天地?陽之常理也當紂之<lb/>
　時天下之否極矣武王之伐紂?以傾否而為泰故<lb/>
　其誓謂之泰誓惟十有一年武王伐殷者文王九年<lb/>
　大?未集而武王終文王之喪三年然後廣文王之<lb/>
　聲而卒其伐功故稱十有一年一月戊午師渡孟津<lb/>
　者一月即十三年正月也?武王之伐紂至于孟津<lb/>
　而反所以觀政于商?亦?其改悔而後已故服喪<lb/>
　三年觀政三年繼文王之九年所謂十有三年者此<lb/>
<pb n="6a"/>
　也<lb/>
　?氏曰君臣之分天尊地卑不相犯當紂人心未離<lb/>
　天命未?武王事紂之心未嘗不至及紂人心已離<lb/>
　天命已?不可一時令他據天位武王亦不得不伐<lb/>
　豈待三年而後致伐哉稱一月戊午不言正者紂之<lb/>
　正朔已亡周之正朔未建此聖人作春秋之意春秋<lb/>
　十二公惟定公無正不言正月?以昭公喪在外定<lb/>
　公未立舊君之天命已終新君之正朔未頒一月之<lb/>
<pb n="6b"/>
　辭聖人於毫釐之際謹嚴如此?所以正天地之大<lb/>
　義也<lb/>
泰誓上<lb/>
惟十有三年春大?于孟津王曰嗟我友邦冢君越我<lb/>
御事庶士明聽誓惟天地萬物父母惟人萬物之靈亶<lb/>
聰?作元后元后作民父母<lb/>
　無垢曰史記云八百諸侯皆曰紂可伐矣則是武王<lb/>
　與八百國之諸侯及八百國卿士大夫之心皆一而<lb/>
<pb n="7a"/>
　無貳皆誠而非偽故同為此舉也天下之心如此武<lb/>
　王特因天下之心而倡之耳使其間有一夫異心則<lb/>
　是武王之舉乃?賊而非天意也　又曰人惟萬物<lb/>
　之靈在萬物中為最靈者耳至元后則大不相似是<lb/>
　元后於萬物之中又超然聰明出乎萬靈之上靈謂<lb/>
　靈於萬物耳至於聰明又豈止於靈而已哉惟聰則<lb/>
　所聞者?惟明則所見者深聰?安可?作耶惟天<lb/>
　生聰明實異於?人者乃能合天而為君耳元后聰<lb/>
<pb n="7b"/>
　?在萬靈中所謂出乎其類?乎其萃者也惟其聰<lb/>
　?如此故其所聞所見?出乎四海九州之上而為<lb/>
　天下父母其政教法制無非保?斯民有同赤子?<lb/>
　民比萬物曰靈比聰?之君則為至愚矣儻非聰明<lb/>
　之君保?之其蹈害而貽禍必矣紂為元后而以淫<lb/>
　酗倡率天下使皆為淫酗之民為民父母當如是乎<lb/>
　嗚呼元后之任亦大矣天地為萬物父母耳而元后<lb/>
　乃為萬靈父母可不自重武王?以數紂之罪故先<lb/>
<pb n="8a"/>
　立此四句以見人主之任其重如此也<lb/>
　張氏曰友邦者親之也冢君者尊之也　又曰萬物<lb/>
　盈於天地之間無天何生無地何形此天地為萬物<lb/>
　之父母也然水火有氣而無生草木有生而無知禽<lb/>
　獸有知而無義人則有生有知又且有義此人所以<lb/>
　獨靈於萬物矣靈者神之降而在人者也人為萬物<lb/>
　之靈非亶聰明不足以治之仲虺之誥曰惟天生聰<lb/>
　?時乂此亶聰?而後作元后者亶聰?者言其聰<lb/>
<pb n="8b"/>
　明之?充實乎?坦然而行之者也與所謂作聰?<lb/>
　者異矣元后之於民治之以義所以制其?撫之以<lb/>
　慈所以恤其弱有以制之則民必尊之有以撫之則<lb/>
　民必親之尊之親之父母之道也紂之無道喪其聰<lb/>
　?殘害于爾萬姓不足以作民父母此天之所以震<lb/>
　怒而命武王以伐之也<lb/>
　?氏曰大哉乾元萬物資始至哉坤元萬物資生凡<lb/>
　有形有氣皆受天地之中以生故天地為萬物之父<lb/>
<pb n="9a"/>
　母人者天地之心也故惟人最靈天地以一元之氣<lb/>
　丕冒天下本無厚薄惟得其精與粹者為人得其偏<lb/>
　與凡者為萬物皆自然而然莫之為而為者亶者言<lb/>
　其誠實也聰?非靈之外?有一箇聰?不過得精<lb/>
　粹清徹便作元后此言人君之職分作民父母此見<lb/>
　與天地同功處此數句雖是武王因伐紂而言然百<lb/>
　聖之相傳六經之總?皆不過此道理此最精處學<lb/>
　者能含味此四句則可以通貫六經親見百聖<lb/>
<pb n="9b"/>
今商王受弗敬上天降災下民沈湎冒色敢行暴虐罪<lb/>
人以族官人以世惟?室臺榭陂池侈服以殘害于爾<lb/>
萬姓焚炙忠良刳剔孕婦皇天震怒命我文考肅?天<lb/>
威<lb/>
　無垢曰?庸之君以謂蚩蚩之民耳而不知民心即<lb/>
　天心也民喜即天喜民怒即天怒不以民為心是不<lb/>
　以天為心也然則降災下民者豈非不敬上天乎夫<lb/>
　有天下者所戒莫過酒色殺人耳有一於此未嘗不<lb/>
<pb n="10a"/>
　敗亡者也豈有為人君者若不肖子弟而耽酒濫色<lb/>
　若凶惡?賊而酷暴虐殺乎顧此資質在下則天子<lb/>
　誅之在上則天下誅之此宇宙中所不容者也　又<lb/>
　曰舜罰弗及嗣而紂乃罪人以族舜賞延于世而紂<lb/>
　乃官人以世是其所為每與舜相反矣由舜之道足<lb/>
　以得天下由紂之道足以亡天下人主當自擇焉賞<lb/>
　與官人有?乎曰有賞以祿耳而官人乃不問賢不<lb/>
　肖皆使在位當紂之時受紂之私恩者決非賢者也<lb/>
<pb n="10b"/>
　然則湯有孥戮之刑則如之何曰戮辱也非族之謂<lb/>
　也湯肯族誅人乎決不然也　又曰自義理而行則<lb/>
　以民為重自人欲而行則?室臺榭陂池侈服為重<lb/>
　以民為重則如漢文惜十家之?而罷營露臺以?<lb/>
　室至侈服為重所以紂殘害萬姓營此不急之舉而<lb/>
　不恤也吁人欲其可畏哉然人欲不行於茅屋衡門<lb/>
　之間而每行於四海九州之主茅衡之下衣敝履穿<lb/>
　羹藜飯糗人欲何自而行乎尊臨四海雄?九州號<lb/>
<pb n="11a"/>
　之則聽禁之則止人欲恣行無所忌憚不足怪也此<lb/>
　?陶所以告禹而曰兢兢業業湯得天下所以言慄<lb/>
　慄危懼唯恐人欲之起也為天下君者常以民為心<lb/>
　則發一號施一令興一事廢一法唯恐有害於民安<lb/>
　得至此極耶　又曰君天下自有君天下之資亡天<lb/>
　下自有亡天下之資不可?也觀紂資?乃?賊之<lb/>
　雄者耳天欲亡商必生此人良可痛也夫忠良而焚<lb/>
　炙之孕婦而刳剔之此何等法度亦將何所不至<lb/>
<pb n="11b"/>
　哉當時商家在廷賢者為多不知忠良為誰也皇<lb/>
　甫謐云紂剖比干妻而視其胎嗚呼殺諫臣而刳<lb/>
　其妻又殺其未?之子凶虐如此此所以能亡商家<lb/>
　之社稷歟　又曰紂之凶暴如此此豈天心也哉天<lb/>
　下之心皆怒是乃皇天震怒也紂凶暴臨於四海而<lb/>
　文王忠厚亦臨於四海四海之人皆憤怒紂而歸心<lb/>
　於文王欲文王舉湯故事而征之民心如此是乃天<lb/>
　命文考肅將天威也西伯戡黎則文王嘗行天威以<lb/>
<pb n="12a"/>
　警紂矣使文王不死豈止戡黎而已哉此非文王私<lb/>
　意也天下之心也天下之心天之心也自堯舜以來<lb/>
　積至于商凡千七百有餘國而文王聖?獨卓然出<lb/>
　乎諸國之上則天之生文王正所以伐紂也<lb/>
　?氏曰聖人雖相去千百里之?求其端則不過公<lb/>
　私而已惟其公則天地萬物都如一體上則翼翼小<lb/>
　心順帝之則下則慄慄危懼?保小民惟其私則限<lb/>
　七尺之軀此外皆壅蔽隔?以天為蒼蒼空?之物<lb/>
<pb n="12b"/>
　而不知敬以民為蚩蚩無知之物而不知愛又沈湎<lb/>
　冒色只是一個?昧但知七尺之軀養其體所以冒於<lb/>
　聲色無所忌?元初之聰明已自?喪殆盡或?乎<lb/>
　熄矣　又曰人誰無好惡好惡出於公心便有節出<lb/>
　於私意便無節惟紂出於私意故惡一人不己必至<lb/>
　族族一人不己必及其世　又曰紂之惡極天之怒<lb/>
　亦與之俱極天之於人叩之小則小鳴叩之大則大<lb/>
　鳴此見天人一體處紂之所以為惡只是一箇弗敬<lb/>
<pb n="13a"/>
　上天文王之所以為聖只是一箇肅?天威若是毫<lb/>
　髮怠惰便是人欲非天威<lb/>
大?未集肆予小子發以爾友邦冢君觀政于商惟受<lb/>
罔有悛心乃夷居弗事上帝神祇遺厥先宗廟弗祀犧<lb/>
牲粢盛既于凶盜乃曰吾有民有命罔懲其侮<lb/>
　無垢曰西伯戡黎而紂改過與夫紂不改過而文王<lb/>
　卒有天下則是大?己集也自戡黎之後紂雖不改<lb/>
　過而文王不幸死矣是文王之所以受天之付託者<lb/>
<pb n="13b"/>
　未成其功也文王既死紂之凶惡不改武王繼父之<lb/>
　志述父之事豈得恝然坐視而不顧哉故十有一年<lb/>
　以爾友邦冢君起伐紂之師至孟津而不渡所以伺<lb/>
　察商之政事警紂之邪心使之遷善改過退而不伐<lb/>
　?以俟紂之改過也則周家忠厚之意可謂深?矣<lb/>
　　又曰嗚呼弗畏天地百神祖先宗廟豈畏武王之<lb/>
　兵哉事至於此無可為矣想紂之心寧燔身懸首以<lb/>
　取快終不肯改過自新以遷善也　又曰古之祭祀<lb/>
<pb n="14a"/>
　於犧牲粢盛甚嚴且謹祀五帝則芻之三月天子親<lb/>
　帥三公九卿以有事於耕耤以供天地祖宗之粢盛<lb/>
　其所以如此者上以荷天地之付託下以承祖宗之<lb/>
　基業示不敢輕之意也今祀天地犧牲粢盛之物盡<lb/>
　為凶盜所攘竊而啖食之紂乃縱而不問其罪是與<lb/>
　凶盜同心也是不有天地宗廟也是以天地之付託<lb/>
　祖宗之基業委之於凶盜也不祥莫大焉犧牲粢盛<lb/>
　為凶盜所攘或以為不可乃曰吾有民以謂天下之<lb/>
<pb n="14b"/>
　民死生在我吾有命以謂吾既為君天命在我何所<lb/>
　不可哉凶盜攘竊犧牲粢盛人以謂當殺我以謂無<lb/>
　害忠良?輔人以為當用我以謂當殺在我意耳有<lb/>
　何不可哉其侮慢之心滋甚上至天帝下至后土旁<lb/>
　至百神親至祖考略無分毫懲創改悔之心不燔身<lb/>
　懸首則不已小人無賴為凶盜者類如是乃以置四<lb/>
　海九州之上商緒何其不幸哉<lb/>
　東坡曰若其悛也則武王當北面事之歟曰否文王<lb/>
<pb n="15a"/>
　武王之王也久矣紂若改過不過存其社稷宗廟而<lb/>
　封諸商使為一王後也余竊以為不然武王誅紂尚<lb/>
　使武庚微子為商後使紂改過安得僅同武庚微子<lb/>
　乎此非所以論武王也聖賢所為豈至於此?未深<lb/>
　思之耳惟其罔有悛心偃然如舊略不知改此武王<lb/>
　所以決意伐之而無退志也<lb/>
　劉氏曰觀兵孟津者所以憚紂也欲其畏威悔過反<lb/>
　善自修也如紂遂能改過武王亦北面事之而已矣<lb/>
<pb n="15b"/>
　然則進非示?也退非示弱也進所以警其可畏退<lb/>
　所以待其可改及其終不畏終不改然後取之足以<lb/>
　知武王之退非示弱而襲之?矣<lb/>
　張氏曰人君者神民之主也今紂弗事神祇遺厥宗<lb/>
　廟大則自?于天地?則自?于先王則其為惡無<lb/>
　過於此然其昏迷?不自悟乃曰吾有民有命言有<lb/>
　民可以守邦有命可以享國此其惡之有加而無已<lb/>
　也惟其如此故罔懲其侮夫人必自侮然後人侮之<lb/>
<pb n="16a"/>
　紂之罔懲其侮則有自侮之道此武王所以伐之也<lb/>
　陳氏曰聖人之舉事其圖終也甚審其發端也甚謹<lb/>
　堯舜不為惡與桀紂之不為善如水之不可使熱如<lb/>
　炭之不可使寒安有改過之理武王觀兵猶或庶?<lb/>
　紂有悛心者仁厚之辭也君臣之分不敢以遽瀆也<lb/>
　故武王退守臣節遲以數年紂死而諸侯歸周亦無<lb/>
　不可然紂惡極矣民窮久矣天怒甚矣武王不得已<lb/>
　而再駕亦武王之所甚病也<lb/>
<pb n="16b"/>
　?氏曰先儒以大?未集謂文王不能定天下故?<lb/>
　未集以此觀文王?是以利心觀?天以肇修人紀<lb/>
　整頓天下付與文王當其天命未?人心未離時文<lb/>
　王能定亦是大?既集若使紂一旦幡然改悔率天<lb/>
　下諸侯以朝王雖謂之大?既集亦可文王既不能<lb/>
　滅紂又不能化紂此大?所以未集<lb/>
天佑下民作之君作之師惟其克相上帝寵綏四方有<lb/>
罪無罪予曷敢有越厥志<lb/>
<pb n="17a"/>
　無垢曰天之愛民如父母之愛赤子豈容殘害如紂<lb/>
　者在民上恣為苛政暴刑以殺斯民哉所以作君師<lb/>
　以救民也夫桀無道則天生聰?如湯者以乂之紂<lb/>
　為無道則天佑君師如武者以救之有桀必有湯有<lb/>
　紂必有武王此自然之理也天道茫然不可測知使<lb/>
　有一人其?足以為天下君其道足以為天下師此<lb/>
　豈偶然哉君師之所在乃天所在也上帝愛民為君<lb/>
　師者能寵綏四方乃所以相上帝也寵謂使之如意<lb/>
<pb n="17b"/>
　綏謂使之得所紂在上四方不如意不得所者多矣<lb/>
　是大失上帝之心也上帝無心以民為心民如意則<lb/>
　上帝如意民得所則上帝亦得所為人主者欲尊敬<lb/>
　上帝宜尊敬斯民而已矣故孟子曰民為貴夫知武<lb/>
　王之心者則以為體天救民是武王無罪也論武王<lb/>
　之?者則以為以臣伐君是武王有罪也若武王之<lb/>
　志志在救民以為有罪者不敢怒也以為無罪者不<lb/>
　敢喜也不以有罪無罪之?貳其心唯秉救民之志<lb/>
<pb n="18a"/>
　直之無前雖死生不逾此志也<lb/>
　張氏曰民之有欲無主乃亂故天佑下民而作之君<lb/>
　者所以治之也民之有常性而克綏厥猷者惟后故<lb/>
　天佑下民作之師者所以教之也天佑下民作之君<lb/>
　作之師則君師之任有罪而不妄救無罪而不妄誅<lb/>
　其志在於克相上帝寵綏四方非可踰越也<lb/>
　王日休曰武王於此遂以天子自任矣以文為受命<lb/>
　則已當為天子也<lb/>
<pb n="18b"/>
同力度?同?度義受有臣億萬惟億萬心予有臣三<lb/>
千惟一心商罪貫盈天命誅之予弗順天厥罪惟鈞<lb/>
　無垢曰行兵之道度彼度已?非一事也而其大體<lb/>
　最在力與?義而已力不同則太王事獯鬻勾踐事<lb/>
　吳矣豈敢言兵哉或曰漢光武以八千破王莽百萬<lb/>
　晉謝石亦以五千破符堅百萬何力之有乎曰先王<lb/>
　之兵不論幸而論必力雖若?而理則甚弱是可必<lb/>
　而非幸也此又不可不知使力同矣其可戰乎曰未<lb/>
<pb n="19a"/>
　可也其上又有事焉其事惟何又當度彼己之?也<lb/>
　彼?為盛則陸抗不敢犯羊祐矣使?同矣其可戰<lb/>
　乎曰未可也其上又有事焉其事惟何曰又當度彼<lb/>
　己之義也彼義為勝則晉文不敢犯楚成矣使力勝<lb/>
　而?又勝?勝而義又勝則有前無後有進無退一<lb/>
　戰決矣論紂之力則億萬異心而武王乃三千一心<lb/>
　論紂之?則?酗肆虐而武王乃聰?齊聖論紂之<lb/>
　義則侮慢天地而武王乃救民水火以彼己度之武<lb/>
<pb n="19b"/>
　王之勝久矣不待牧野之戰而後為勝也使行兵者<lb/>
　識此大體其取勝也必矣心存於利則人各有心心<lb/>
　存於義則古今一心紂率天下以利人人快己所欲<lb/>
　故雖有臣億萬如此之多然惟億萬心以其趨於利<lb/>
　也武王率天下以義故雖有臣三千如此之少然<lb/>
　惟一心以其趨於義也趨於利則惟知一已安知君<lb/>
　父此紂自賊其功也趨於義則惟知公義所在安知<lb/>
　一已此武王所以得天下也夫人心即天心也武王<lb/>
<pb n="20a"/>
　之心未欲誅紂是天意猶須暇之也武王之心今誓<lb/>
　師必往是天意必欲誅紂也武王儻起絲毫私意以<lb/>
　俟之是弗順此心也弗順此心是弗順天心也弗順<lb/>
　天心是同紂為惡也?實其罪與紂鈞耳可不畏哉<lb/>
　張氏曰得道者多助失道者寡助此力之有?弱者<lb/>
　也常厥?保厥位厥?匪常九有以亡此?之有吉<lb/>
　凶者也相時之宜師出有名此義有可否者也力不<lb/>
　同未可以論?以?弱之勢有所不侔也?不同未<lb/>
<pb n="20b"/>
　可以言義以吉凶之理有所未辨也故力同然後可<lb/>
　以度??同然後可以度義武王以一心之三千當<lb/>
　紂之億萬心之?則周之力為?矣武王以世世修<lb/>
　?比紂之貫盈之惡則周之?為吉矣奉?天命以<lb/>
　誅無道則周之義為可知矣雖然武王之伐紂非出<lb/>
　於一人之私意實天命而已天命之不從則弗順天<lb/>
　者也弗順天則其罪與紂等矣<lb/>
　陳氏曰力均則以?勝?均則以義勝今紂三者皆<lb/>
<pb n="21a"/>
　無<lb/>
　?氏曰天下事本是心人心離便是獨夫人心合便<lb/>
　是天子民心離合都不干民事人君有以統屬之武<lb/>
　王能統宗?元自然一心紂不能統屬自然為獨夫<lb/>
　只是一箇心到紂之?如何?有許多?紂私心外<lb/>
　蔽天下?心皆無一箇總攝去處宜乎人人自有一<lb/>
　心也<lb/>
予小子夙夜祇懼受命文考類于上帝宜于冢土以爾<lb/>
<pb n="21b"/>
有?底天之罰天矜于民民之所欲天必從之爾尚弼<lb/>
予一人永清四海時哉弗可失<lb/>
　無垢曰以弗順天誅紂則武王之罪與紂同所以武<lb/>
　王夙夜祗懼而不敢己故以此意告於鬼神皇天后<lb/>
　土而以爾有?致天罰於紂也致天之罰以言非出<lb/>
　私己也夫天之伐紂豈諄諄然命武王哉視民之所<lb/>
　欲而已民不堪紂之暴虐如在湯火中曰夜欲去紂<lb/>
　之心如決疣潰癰民之心如此武王之心亦如此天<lb/>
<pb n="22a"/>
　以民為心民心如此則天之心可知矣何以知天之<lb/>
　心如此哉天矜於民民之所欲天必從之於是武王<lb/>
　告有邦冢君及御事庶士以天意如此弗可已也予<lb/>
　一人意已決矣爾輩庶?弼助我以成此大功?凡<lb/>
　舉事莫不有時欲四海永清顧難得其時耳今天意<lb/>
　?清四海此時豈可失耶?紂之所為實腥臊宇宙<lb/>
　穢濁天地去紂一人則四海永清矣<lb/>
　張氏曰紂為無道之甚武王以天命行天討可以無<lb/>
<pb n="22b"/>
　畏矣猶曰夙夜祗懼者?人之所畏不得不畏不畏<lb/>
　者已也畏之者所以同於人也<lb/>
　?氏曰天於民甚親得天人之際處源清則流清紂<lb/>
　是源頭去得紂便是永清四海時不可失是?天之<lb/>
　命惟時惟?之意<lb/>
</p>
<p>
</p>
  </div>
</body>
</text>
</TEI>