<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>淙山讀周易卷三</head> <lb/>
    <p>
<pb n="1a"/>
欽定四庫全書<lb/>
　淙山讀周易卷三<lb/>
　　　　　　　　　　　　宋　方寔孫　撰<lb/>
上經<lb/>
?<hi>坎下坤上</hi>
師<hi>序封曰訟必有?起故受之以師師者?也伊川曰師之興由有?所以次訟</hi>貞<hi>伊川曰師之興以正為本</hi>大人吉?咎<hi>伊川曰其動雖正也帥之者必丈人則吉而?咎又曰吉且?咎乃盡善也丈人者尊嚴之稱又曰所謂丈人不必素居崇貴但其才謀?業?所畏服是也</hi>
<pb n="1b"/>
　師以貞為主六五柔而得中為師卦之主唯先自正<lb/>
　而後能以?正也故彖曰能以?正可以王矣師卦<lb/>
　五?而一陽在下九二是也九二剛而得中應於六<lb/>
　五之君命帥師以正而民?之乃卦所謂丈人吉?<lb/>
　咎者也故九二爻曰在師中吉?咎<lb/>
彖曰師?也貞正也能以?正可以王矣<hi>伊川曰能使?人皆正可以王天下矣</hi>剛中而應<hi>伊川曰言二也以剛處中剛而得中道也六五之君為正應信任之?也</hi>
行險而順<hi>伊川曰以二卦之義言之?險外順險道而以順行師之義也</hi>以此毒天下<lb/>
<pb n="2a"/>
而民?之吉又何咎矣<hi>伊川曰師旅之興不?傷財害人毒害天下然而民心?之者以其義動也古者東征西怨民心?也如是故吉而?咎吉謂必克?咎謂合義西溪曰聖人之兵以順動然猶曰毒天下見用兵終非好事</hi>
象曰地中有水師<hi>伊川曰水聚於地中為?聚之象</hi>君子以容民畜?<lb/>
<hi>伊川曰君子觀地中有水師之象以容保其民畜聚其?郭氏曰地所以容民水所以畜?大司徒有比閭族黨州?容民之道也小司徒有伍兩卒旅師軍畜?之道也</hi>
　地中有水猶民中有兵也曰容曰畜欲藏於中非必<lb/>
　出之於外初六爻云師出以律必不得已而後出也<lb/>
<pb n="2b"/>
初六師出以律否臧凶<hi>伊川曰初師之始也故言出師之義及行師之道又曰不以律則雖善亦凶雖使勝捷猶凶道也制師?法幸而不敗且勝者有之矣聖人之所戒也</hi>象曰師出<lb/>
以律失律凶也<hi>伊川曰師出當以律失律則凶矣雖幸而勝亦凶道也</hi>
　初六出師之始先有紀律則不至於失律而凶否則<lb/>
　雖臧亦凶也?未必臧乎帥之以九二師所以有紀<lb/>
　律而初六順?於其下也<lb/>
九二在師中吉?咎<hi>伊川曰師卦唯九二一陽為??所歸五居君位是其正應二乃師之主?制其事者也居下而?制其事唯在師則可自古命?閫外之事得?制之在師?制而得中道故吉<pb n="3a"/>而?咎?將?則失為下之道下?則?成功之理故得中則吉</hi>王三錫命<hi>伊川曰凡師之道威和並至則吉也既處之盡其善則能成功而安天下故王錫寵命至於三也凡事至於三者極也六五在上既?倚任復厚其寵數?禮不稱則威不重而下不信也楊氏曰三錫者一命受職再命受位三命受服</hi>象<lb/>
曰在師中吉承天寵也<hi>伊川曰以其承天之寵任也天謂王也西溪曰承天寵也奉君命而行使三軍之?知命出於君也</hi>王三錫命?萬邦也<hi>伊川曰王三錫以恩命褒其成功所以?萬邦也西溪曰聖人用兵不得已多殺非其心故三錫之意只在綏?</hi>
　卦言丈人吉?咎者九二也九二爻不敢言丈人者<lb/>
　王在上也九二以一陽在下?制用事在他時則不<lb/>
<pb n="3b"/>
　可唯在師中吉以承天寵而行也天寵者言王命也<lb/>
　尊王如天也王三錫命以綏?萬邦柔而得中是六<lb/>
　五之本意也九二帥師欽承王命剛中而應不?不<lb/>
　猛欲使威出於將而恩歸於君以見九二之能承天<lb/>
　寵六五之能?萬邦也六五爻云長子帥師故由師<lb/>
　卦而言則九二為丈人由六五而言則九二為長子<lb/>
　又見六五之於九二義則君臣恩猶父子如此其寵<lb/>
　也<lb/>
<pb n="4a"/>
六三師?輿尸凶象曰師?輿尸大?功也<hi>伊川曰二以剛中之才為上信倚必?其事乃有成功君復更使?人主之凶之道也輿尸?主也?指三也以三居下之上故發此義又曰倚付二三安能成功龜山曰唐九節度之師不立統帥雖李郭善兵猶不免敗輿尸之凶可知</hi>
　此二在師中吉六三?柔而不中不可使之在九二<lb/>
　之上故以?輿尸凶而為戒<lb/>
六四師左次?咎象曰左次?咎未失常也<hi>伊川曰四以柔居?非能進而克?者也知不能進而退故左次左次退?也量宜進退乃所當也故?咎見可而進知難而退師之常也又曰行師之道因時施宜乃其常也故左次未必為失于氏曰左者?用之地</hi>
<pb n="4b"/>
　六四屬於坤體以順處?欲量敵而後進與河上乎<lb/>
　逍?者不同故?咎<lb/>
六五田有禽利執言?咎<hi>伊川曰五君位興師之主也故言興師任將之道師之興以蠻夷猾夏?賊姦宄為生民之害然後奉辭以誅之若禽獸入於田中侵害?稼於義宜獵取則獵取之如此而動乃得?咎若輕動以毒天下其咎大矣執言奉辭也明其罪以討之也若秦皇漢武皆窮山林以索禽獸者也非田有禽也</hi>長子帥師弟子輿尸貞凶<hi>伊川曰任將授師之道當以長子帥師二在下而為師之主長子也若以弟子?主之則所為雖正亦凶也弟子凡非長者也自古任將不?而致覆敗者如荀林父邲之戰郭子儀相州之敗是也潘氏曰長子望尊而更練可以當師中之任弟子年少而輕<pb n="5a"/>率必將有輿尸之凶用將不可不謹</hi>象曰長子帥師以中行也弟子輿尸<lb/>
使不當也<hi>伊川曰長子謂二以中正之?合於上而受任以行若復使其餘者?尸其事是任使之不當也其凶宜也</hi>
　長子謂九二也六五與九二為正應長子帥師合於<lb/>
　中行之義故九二爻曰在師中吉輿尸謂六三也若<lb/>
　使六三復得以?九二於其上則貞亦凶也故六三<lb/>
　爻曰師或輿尸凶<lb/>
上六大君有命<hi>童溪曰亂略既平海?統一故於此時稱大君</hi>開國承家小人<lb/>
<pb n="5b"/>
勿用<hi>伊川曰上師之終也功之成也大君以爵命賞有功也開國封之為諸侯也承家以為卿大夫也承受也小人者雖有功不可用也故戒使勿用師旅之興成功非一道不必皆君子也故戒以小人有功不可用也賞之以金帛?位可也不可使有國家而為政也小人平時易致驕盈?挾己之功乎漢之英彭所以亡也</hi>
象曰大君有命以正功也小人勿用必亂邦也<hi>伊川曰大君持恩賞之柄以正師旅之功師之終也雖賞其功小人則不可以有功而任用之用之必亂邦小人恃功而亂邦者古有之矣童溪曰師休之日而用非其人則一亂去而一亂生矣</hi>
　五君位也師卦六五不言大君而上六言大君何也<lb/>
　師卦下五爻?言行師之道將在軍中君命有所不<lb/>
<pb n="6a"/>
　受九二以一陽而?制於下為六五者能任九二以<lb/>
　帥師便宜?事可以禦外亂矣上爻則?言行賞之<lb/>
　道開國承家隨宜輕重以正功曰大君有命者?之<lb/>
　於上非九二之所敢?也九二剛而得中與六五為<lb/>
　正應乃正功也曰小人者六三?小而不中者也六<lb/>
　三爻曰師或輿尸凶六五爻曰弟子輿尸使不當也<lb/>
　皆言六三之不可用也六三應於上六上六反戒之<lb/>
　曰小人勿用必亂邦也曰勿用者?之也當行師之<lb/>
<pb n="6b"/>
　時輕用小人若六三輿尸之類非惟?功終必亂邦<lb/>
　於其上故戒之如此其詳也師卦言丈人吉?咎以<lb/>
　見九二之為丈人非小人也六三爻象言大?功也<lb/>
　以見六三之大?功小人之不可用也或謂師之小<lb/>
　人時乎可用亦終有功而受賞則誤矣<lb/>
?<hi>坤下坎上</hi>
比吉<hi>序卦曰?必有所比故受之以比伊川曰比親輔也人之類必相親輔然後能安故既有?則必有所比比所以次師也后氏曰得所比則吉</hi>原筮元永貞?咎<hi>伊川曰人相親比必有其道苟<pb n="7a"/>非其道則有悔吝故必推原占?其可比者而比之筮謂占?卜度非以蓍龜也所比元永貞則?咎元謂有君長之道永謂可以常?貞謂得正道上之比下必有此三者下之?上必求此三者則?咎也龜山曰?長人之仁則雖比而不親?可?之?則雖比而必離?正固之守則雖比而不周</hi>不寧方來後<lb/>
夫凶<hi>伊川曰人之不能其安寧方且來求親比得所比則能保其安當其不寧之時固宜汲汲以求比若獨立自恃求比之志不速而後則雖夫亦凶矣?柔弱者乎夫剛立之稱龜山曰一陽在上??在下而順?之比之吉也上六獨居其上而?之?順?之義後夫者也</hi>
　師卦五?惟九二以一陽而在下是將臣行師之象<lb/>
　比卦五?唯九五以一陽而在上是人君居位之象<lb/>
<pb n="7b"/>
　比樂師憂師之時不如比之為吉也比卦六爻言吉<lb/>
　者四當比之初推原占筮欲得元永貞者而比之則<lb/>
　終可?咎初六爻曰有孚比之?咎是也九五顯比<lb/>
　之吉乃卦所謂元永貞者也六二應於九五曰比之<lb/>
　自?貞吉六四近於九五曰外比之貞吉其吉可知<lb/>
　矣惟上六在於九五之欲欲?其上卦所謂後夫凶<lb/>
　者也上六爻曰比之?首凶六三應於上六是失所<lb/>
　比者也六三爻象曰比之匪人不亦傷乎其凶又不<lb/>
<pb n="8a"/>
　待言矣<lb/>
彖曰比吉也<hi>伊川曰物相親比乃吉道也</hi>比輔也<hi>伊川曰相親輔也</hi>下順?<lb/>
也<hi>伊川曰五以陽居尊位?下順?以親附之所以為比也南軒曰獨言下順?豈非斥上六之在外者乎</hi>
原筮元永貞?咎以剛中也<hi>伊川曰推原筮?相比之道得元永貞而後可以?咎所謂元永貞如五是也以陽剛居中正盡比道之善者也以陽剛當尊位為君?元也居中得正能永而貞也</hi>不寧方來上下應也<hi>伊川曰人之生不能保其安寧方且來此附比民不能自保故戴君以求寧君不能獨立故保民以為安不寧而來比者上下相應也又曰?爻皆?獨五以陽剛居君位?所親附而上亦親下故為比也</hi>後夫凶其道窮也<hi>楊氏曰上六謂之後夫凶以其來之暮而<pb n="8b"/>道窮也</hi>
象曰地上有水比<hi>伊川曰上坎下坤以二體言之水在地上物之相切比?間莫如水之在地上故為比也</hi>先王以建萬國親諸侯<hi>西溪曰封建萬國而使之小大相比則親諸侯乃所以親民也</hi>
初六有孚比之?咎<hi>伊川曰初六比之始也相比之道以誠信為本中心不信而親人人誰與之故比之始必有孚誠乃?咎也孚信在中也</hi>有孚盈缶終來有它吉<hi>伊川曰誠信充實於?若物之盈滿於缶中也缶質素之器言若缶之盈實其中外不加文飾則終來有他吉也西溪曰始而?比乎人故?咎而已終也人乃來比乎己故又吉焉潘氏曰始之有孚能?咎耳終而盈缶吉且有餘<pb n="9a"/>也</hi>象曰比之初穴有它吉也<hi>伊川曰言比之初六者比之道在乎始也始能有孚終致有它之吉其始不誠終焉得吉上六之凶由?首也</hi>
　初六言有孚者再誠積於中有盈缶之象終來有它<lb/>
　吉人亦信之於外六四爻曰外比之貞吉是應初六<lb/>
　者也<lb/>
六二比之自?貞吉<hi>伊川曰二與五為正應皆得中正以中正之道相比者也二處於?自?謂由己也又曰己以得君道合而進乃得正而吉也</hi>象曰比之自?不自失也<lb/>
<hi>伊川曰以中正之道應上之求乃自?也不自失也汲汲以求比非君子自重之道乃自失也</hi>
<pb n="9b"/>
　六二與九五為正應以中合中比之自?不失其君<lb/>
　亦不失己之道以貞而吉者也<lb/>
六三比之匪人<hi>伊川曰三不中正而所比皆不中正童溪曰以六居三比之所謂不正人也</hi>
象曰比之匪人不亦傷乎<hi>伊川曰人之相比求安吉乃比於匪人必將反得悔吝亦可傷矣</hi>
　六三?柔不中應於上六是比之匪人也上六?首<lb/>
　其為匪人也可知矣六三與之而俱傷不亦可傷乎<lb/>
六四外比之貞吉<hi>伊川曰外比於五乃得貞正而吉也</hi>象曰外比於賢以<lb/>
<pb n="10a"/>
?上也<hi>伊川曰五剛陽中正賢也居尊位在上也親賢?上比之正也故為貞吉以六居四亦為得正之義又?柔不中之人能比於剛明中正之賢乃得正而吉也</hi>
　六二與九五為正應處大臣之位以中道而比於其<lb/>
　君故曰比之自?貞吉六四處近君之位外比於有<lb/>
　孚之賢者與初六為正應更相汲引以?其上而比<lb/>
　於九五顯明之君不欲私附於其?故六二六四爻<lb/>
　皆曰貞吉以見九五之為顯比也<lb/>
九五顯比<hi>伊川曰五居君位處中得正盡比道之善者也又曰聖人以大公?私治天下於顯比見<pb n="10b"/>之矣</hi>王用三驅失前禽<hi>伊川曰天子之田圍合其三前開一路使之可去不忍盡物好生之仁也止取其不用命者不出而反入者也禽獸前去者皆免矣故曰失前禽</hi>邑人不誡吉<hi>伊川曰言其至公不私??近親?之?也邑者居邑易中所言易皆同王者所都諸侯國中也誡期約也</hi>象<lb/>
曰顯比之吉位正中也<hi>伊川曰顯比所以吉者以其所居之位得正中也處正中之地由正中之道比以不偏為善故者正中凡言正中者其處正得中也比與?是也言中正者得中與正也訟與需是也</hi>?逆取順失前禽也<hi>伊川曰禮取不用命者乃是舍順取逆也順命而去者皆免矣比以向背而言謂去者為逆來者為順也故所失者前去之禽也言來者撫之去不追也</hi>邑人不<lb/>
誡上使中也<hi>伊川曰不期誡於親近上之使下中平不偏?近如一也</hi>
<pb n="11a"/>
　九五所以為顯比之吉者以中正之道居正中之位<lb/>
　?所偏私?逆取順有三驅失前禽之象生意浹洽<lb/>
　使邑人親比於其中有不待告誡而自相孚者可見<lb/>
　其為顯比也所謂後夫凶者如上六之類將自取禍<lb/>
　於其後也與前禽者不同豈可不戒哉<lb/>
上六比之?首凶<hi>伊川曰六居上比之終也首謂始也凡比之道其始善則其終善矣有始而?終者或有矣未有?始而有終者也故此之?首至終則凶京氏曰九五顯比之主下爻莫不承之上六位?九五諸爻皆順而上爻獨逆是不有其君也首者君之象也</hi>象曰比之?首?所<lb/>
<pb n="11b"/>
終也<hi>伊川曰比既?首何所終乎</hi>
　上六?首在九五之後而欲?其上所謂後夫凶者<lb/>
　也<lb/>
?<hi>乾下巽上</hi>
小畜亨<hi>序卦曰比必有所畜故受之以小畜伊川曰物相比附則為聚畜又曰為卦巽上乾下巽?也其體巽順惟能以巽順柔其剛健非能力止之也畜道之小者也又曰以一?得位為五陽所?得位得柔巽之道也能畜?陽之志是以為畜小畜謂以小畜大</hi>?雲不雨自我西郊<hi>伊川曰雲?陽之氣二氣交和則相畜因而成雨陽唱而?和者順也若?先陽唱不順也故不和則不能成雨雲之畜聚雖<pb n="12a"/>?雲而不成雨者自西郊故也東北陽方西北?方自?唱故不和而不能成雨以人觀之雲氣之興皆自四?故云郊據四而言故云自我</hi>
　小畜異於大畜何也小畜乾下巽上以六四以畜九<lb/>
　五剛健之君巽者順也能順其君於上者其道小也<lb/>
　故曰小畜大畜乾下艮上以六四而畜六五柔順之<lb/>
　君艮者止也能止其君於上者其道大也故曰大畜<lb/>
　陽大而?小小畜六四以一?而畜五陽小?畜大<lb/>
　之理所以亨者六四以巽順之道得近君之位?陽<lb/>
<pb n="12b"/>
　交助而上下應之所以亨也向使陽不助?則?陽<lb/>
　不和不能成雨有?雲不雨自我西郊之象亦不得<lb/>
　謂之亨矣<lb/>
彖曰小畜柔得位而上下應之曰小畜<hi>伊川曰以?居四爻處上位柔得位也上下五陽應之為所畜也以一?而畜五陽能係而不能固是以為小畜也</hi>健而巽<hi>伊川曰以卦才言也?健而外巽</hi>剛中而志行乃亨<hi>伊川曰二五居中剛中也</hi>?雲不雨<lb/>
尚?也自我西郊施未行也<hi>伊川曰小畜之不能成大猶西郊之雲不能成雨也西溪曰陽未遽和也然終必成雨則畜道成矣故卦言不雨畜未成也上九言既雨畜道成也彖言施未行未<pb n="13a"/>成畜也言尚?不以未成畜而止也</hi>
　柔得位者言六四也以六居四屬於巽體柔順得位<lb/>
　以一?而畜五陽上下皆應之曰小畜是六四?爻<lb/>
　為之也所以亨者非?爻之所能獨為也乾健而巽<lb/>
　順者卦體有上下也言下卦則九二為剛中言上卦<lb/>
　則九五為剛中剛中相應而志行乃亨則小畜之所<lb/>
　以亨者二五陽爻為之也?雲不雨尚?而未已自<lb/>
　我西郊施猶未行及至上九爻曰既雨既處則小畜<lb/>
<pb n="13b"/>
　之所以既雨者亦陽爻之在上者為之也小畜之道<lb/>
　豈六四一?爻所能獨為之乎<lb/>
象曰風行天上小畜君子以懿文?<hi>楊氏曰柔懿文?而後可畜者非一朝夕之故亦猶小畜之才非一爻之所能畜焉懿文?者浸以光大則懿矣</hi>
　巽為風乾為天風行天上非人力畜制之所能及也<lb/>
　君子觀象以懿美其文?文謂華采?謂質實先有<lb/>
　所畜於己則可以畜其君潛孚?格以漸而入是小<lb/>
　畜之道也<lb/>
<pb n="14a"/>
初九復自道何其咎吉<hi>伊川曰初九乃由其道而行?有過咎故曰何其咎?咎之甚明也</hi>象曰復自道其義吉也<hi>伊川曰陽剛之才由道而復其義吉也初與四為應當畜時乃相畜者也</hi>
　初九以陽剛之才當小畜之初先有所畜於己與六<lb/>
　四為正應及復而自求於道?有過咎合義而吉以<lb/>
　見六四之能畜其君亦初九能應之於其下也<lb/>
九二牽復吉<hi>伊川曰二五同志相牽連而復</hi>象曰牽復在中<hi>伊川曰二以陽居下體之中五以陽居上體之中皆以陽剛居中</hi>亦不自失也<hi>伊川曰二居居得中者也</hi>
<pb n="14b"/>
　九二以剛中之大臣應於九五剛中之君彖所謂剛<lb/>
　中而志行乃亨者也九二能牽引其君以復反於道<lb/>
　亦不自失其中故吉以見小畜之道亦非六四一?<lb/>
　爻之所能獨成也<lb/>
九三<hi>伊川曰三以陽爻居不得中</hi>輿?輻<hi>伊川曰猶車輿說去輪輻不能行也</hi>夫妻反<lb/>
目<hi>伊川曰反目謂怒目相視</hi>象曰夫妻反目不能正室也<hi>伊川曰夫妻反目由不能正其室家也三自處不以道故四得制之不使進</hi>
　九三剛不得中則勢不足以有行是輿?輻之象也<lb/>
<pb n="15a"/>
　以若所為施於其家夫妻反目猶不能以正其室?<lb/>
　能以臣而畜君乎以見小畜之道唯六四巽順而得<lb/>
　位故能有道而畜其君非九三剛不得中者之所能<lb/>
　為也九三屬於乾體夫之象也上九屬於巽體妻之<lb/>
　象也夫九三與上九為正應以剛遇剛故九三爻有<lb/>
　夫妻反目之戒上九爻有婦貞厲之戒?爻取象義<lb/>
　各不同若謂九三為夫六四為妻為九三者?正應<lb/>
　於其上反?比於六四為六四者反以妻而制其夫<lb/>
<pb n="15b"/>
　則皆有過咎矣六四爻何以謂之?咎哉<lb/>
六四有孚<hi>伊川曰四於畜時處近君之位畜君者也若?有孚誠則五志信之?其畜也</hi>血去<lb/>
惕出?咎<hi>伊川曰諸陽之志係於四四苟欲以力畜之則一?敵?剛必見傷害唯盡其孚誠以應之則可以感之矣故其傷害?去其危懼免也如此則可以?咎不然則不免乎害矣此以柔畜剛之道也</hi>
象曰有孚惕出上合志也<hi>伊川曰四既有孚則五信任之與之合志所以得惕出而?咎也惕出則血去可知</hi>
　六四曰有孚九五曰有孚攣如以見六四之能畜其<lb/>
　君與九五而合志也血者?傷也六四以?爻而近<lb/>
<pb n="16a"/>
　於九五與之合志?所傷害其血去可知矣六四處<lb/>
　於巽體之下猶知畏懼必欲惕出而後得?咎?事<lb/>
　九五剛健之君如此其難也以柔畜剛不敢自大故<lb/>
　曰小畜此六四之所以?咎<lb/>
九五有孚攣如<hi>西溪曰五有孚與四相?攣如固結之深也</hi>富以其鄰<hi>伊川曰五以居尊位之勢如富者推其財物與鄰比共之也龜山曰?而與之共天位食天?能?以其鄰者也西溪曰陽為富四己之鄰也</hi>象曰有孚攣如不獨富也<hi>白雲曰富以其鄰則以畜?為富矣</hi>
　九五六四爻皆曰有孚以信遇信相?也固故曰攣<lb/>
<pb n="16b"/>
　如??為乏陽實為?九五之於六四相資也厚與<lb/>
　之共亨天?相親也?又合於臣哉鄰哉之義故曰<lb/>
　?以其鄰亦見君之能畜其臣非獨六四之能畜其<lb/>
　君也<lb/>
上九既雨既處<hi>伊川曰既雨和也既處止也?之畜陽不和則不能止既和而止畜之道成矣</hi>
尚?載<hi>伊川曰四用柔巽之?積滿而至於成也</hi>婦貞厲<hi>伊川曰婦謂?也以?畜陽以柔制剛婦若貞固守此危厲之道也安有婦制其夫臣制其君而能安者乎</hi>月?望君子征凶<lb/>
<hi>龜山曰月?日以為明望則與日敵矣故?望則不可過君子至是而猶征焉凶之道也小畜以?畜陽其極<pb n="17a"/>必有疑陽之事故戒之如此</hi>象曰既雨既處?積載也<hi>南軒曰畜道既成非有盛?不足以載之</hi>君子征凶有所疑也<hi>伊川曰?將盛極君子動則有凶也南軒曰伊尹之於太甲周公之於成王皆小畜也故伊尹於此則告歸周公於此則復辟?知婦不可正月不可望故也</hi>
　小畜上九爻與六四爻同屬於巽體是?卦也然六<lb/>
　四爻則以巽體而處於九五之下有孚攣如是能以<lb/>
　小而畜大者也至於上九爻則與六四爻不同矣小<lb/>
　畜卦曰不雨上九則曰既雨彖曰尚?上九則曰既<lb/>
　處是小畜之道至上九而已成也當畜道已成之時<lb/>
<pb n="17b"/>
　尚?載也不欲其過滿也為上九者以九居上?疑<lb/>
　於陽矣?可處於九五之上乎故戒之曰婦貞厲月<lb/>
　?望君子征凶婦者夫之?也婦貞而欲自任則危<lb/>
　厲矣月者日之?也月至於?望則不可以復過矣<lb/>
　君子當小畜已極之時欲過有所?猶疑其為凶?<lb/>
　小人乎六四則言?咎上九則言征凶以見小畜之<lb/>
　時?欲畜陽寧過於小不可過於極是易之大?也<lb/>
?<hi>兌下乾上</hi>
<pb n="18a"/>
履虎尾不咥人亨<hi>序卦曰物畜然後有禮故受之以履伊川曰履禮也禮人之所履也為卦天上澤下天而在上澤而處下上下之分尊卑之義理之常也禮之本也常履之道也故為履履踐也藉也履物為踐履於物為藉以柔藉剛故為履也又曰人之履行如此雖履至危之地亦無所害故履虎尾而不見咥嚙所以能亨也</hi>
　履者禮也人能以禮自防常知畏懼如履虎尾之為<lb/>
　可畏則不至於禍故不咥人亨直取譬而言耳非謂<lb/>
　虎尾可履涉險冒危徒倖其不咥人以為亨也聖人<lb/>
　作易教人以避凶之道豈果有虎尾而可履哉或謂<lb/>
<pb n="18b"/>
　虎之威?首不可逆能履虎尾是勢之順則誤矣履<lb/>
　卦六爻唯三爻四爻言履虎尾何也初九爻曰素履<lb/>
　??咎九二爻曰幽人貞吉下二爻屬於下卦能得<lb/>
　所履於下矣九五爻曰位正當也上九爻曰元吉在<lb/>
　上上二爻屬於上卦能得所履於上矣六三九四爻<lb/>
　所以言履虎尾者三多凶四多懼也然九四爻與六<lb/>
　三爻又不同九四爻云履虎尾愬愬終吉不言其咥<lb/>
　人者以九處四安於九五之下剛而能?愬愬知懼<lb/>
<pb n="19a"/>
　常如履虎尾之為可畏宜其不至於咥人矣九三爻<lb/>
　云履虎尾咥人凶有武人欲為大君之象既曰咥人<lb/>
　凶矣卦乃言不咥人亨何也三多凶之地也與履虎<lb/>
　尾?異武人處此欲為大君則凶矣唯能以六居三<lb/>
　以柔履剛屬於?體能應乎乾安於下卦之上不敢<lb/>
　求越於上卦上天下澤限界截然?思犯禮故免於<lb/>
　禍譬如履虎尾而不至於咥人所以亨也彖曰柔履<lb/>
　剛也?而應乎乾是以履虎尾不咥人亨?指六三<lb/>
<pb n="19b"/>
　爻而言也孔?達亦謂履卦之義以六三為主<lb/>
彖曰履柔履剛也?而應乎乾是以履虎尾不咥人亨<lb/>
<hi>王弼曰成卦之體在六三也履虎尾者言其危也三為履主以柔履剛履危者也履虎尾而不見咥者以其?而應乎乾也乾剛正之?者也不以?行夫邪佞而以?應乎乾宜其履虎尾不見咥而亨</hi>
　履卦凡五陽爻六三獨以一?而居多凶之地故六<lb/>
　三爻曰履虎尾咥人凶其凶可知矣卦所以言不咥<lb/>
　人亨而不言凶者謂以六居三是柔履剛也與初九<lb/>
　九二同屬?體以禮為?能以一?而處于下卦二<lb/>
<pb n="20a"/>
　陽之上亦是柔履剛也處下卦之上而不離乎?體<lb/>
　又能以柔而藉乎乾體之下是以柔而履於剛?而<lb/>
　應乎乾者也故雖處多凶之地而不至於凶譬如履<lb/>
　虎尾而不至於咥人所以為亨也<lb/>
剛中正履帝位而不疚光明也<hi>?云謂九五也以剛處中得其正位居五之尊是剛中正履帝位也而不疚光明者能以剛中而居帝位不有疚病由?之光明故也京氏曰涉世之道禮而已矣在下者柔順而?在上者剛健而中正是皆禮也</hi>
　剛中正者?謂九五也五君位也以九居五剛而得<lb/>
<pb n="20b"/>
　中合於乾體之正故可以履帝位而不疚其?光明<lb/>
　人所共見凡在其下者莫不?服故取乾上?下之<lb/>
　象可以定民志矣彼六三之武人豈得為大君哉<lb/>
象曰上天下澤履君子以辨上下定民志<hi>王弼曰天尊在上澤卑處下君子法此履卦之象以分辨上下尊卑以定民之志意使尊卑有序也</hi>
　上天下澤一定而不可易非有難辨者唯三爻四爻<lb/>
　在上下二卦之間尤當致辨故有履虎尾之戒君子<lb/>
　觀象以辨上下定民志則履道可見矣<lb/>
<pb n="21a"/>
初九素履??咎<hi>伊川曰初處至下素在下者也胡氏曰禮之始以質素為本初九履之初也能?踐質素而行之是以?咎</hi>象曰素履之?獨行願也<hi>伊川曰獨行其志願耳龜山曰君子素其位而行素履也不願乎其外?入而不自得故??咎</hi>
　初九屬於?體在下卦之下安乎素履以獨行其志<lb/>
　願禮尚質素不以華飾為?以此而?宜其?咎<lb/>
九二履道坦坦幽人貞吉<hi>疏云以其在?卦之中故云在幽伊川曰九二居柔?裕得中其所履坦坦然平易之道也雖所履得坦易之道亦必幽?之人處之則能貞固而得吉也</hi>象曰<lb/>
幽人貞吉中不自亂也<hi>伊川曰履道在於安?其中恬正則所履安裕中若躁動豈能<pb n="21b"/>安其所履故必幽人則能堅固而吉?中心安靜不以利欲自亂也</hi>
　九二居?卦之中得?體之正以貞守靜所履之道<lb/>
　坦坦而安故能中不自亂不待上之人以禮治之而<lb/>
　自有定志乃幽人之貞吉者也與六三爻之所謂武<lb/>
　人者取象不同<lb/>
六三眇能視跛能履<hi>注云居履之時以陽處陽猶曰不謙而?以?居陽以柔?剛者乎故以此為明眇目者也以此為行跛足者也</hi>履虎尾咥人凶<hi>伊川曰三以?居陽志欲剛而體本?柔安能堅其所履故如盲眇之視其見不明跛躄之履其行不?才既不足又處不得中履於危地故<pb n="22a"/>曰履虎尾不善履而履危地必及禍患也故曰咥人凶</hi>武人為于大君<hi>潘氏曰以六居三質柔志剛不量己力妄欲有為應上九而履?陽如眇之欲視跛之欲履武人之欲為君宜其凶也</hi>象曰<lb/>
眇能視不足以有明也跛能履不足與有行也<hi>疏云六三以?居陽又失其位以此視物猶如眇目自為能視不足為明也以此踐履猶如跛足自為能履不足與之行也</hi>
咥人之凶位不當也武人為于大君志剛也<hi>伊川曰以柔居三履非其正所以致禍害被咥而凶也以武人為喻者以其處陽才弱而志剛也</hi>
　眇者雖不足以有明猶欲能視跛者雖不足以有行<lb/>
　猶欲能履人皆不欲?於危地也豈有虎尾而可履<lb/>
<pb n="22b"/>
　者哉六三柔不得中處下卦之上位不當也志在?<lb/>
　剛?九五而求應於上九如武人欲為大君其危可<lb/>
　知將與履虎尾?異必至於被咥而凶也曰咥人凶<lb/>
　者戒六三也非謂九五為君於上而六三又可以武<lb/>
　人而為大君於下也能辨上下履所以成卦也<lb/>
九四履虎尾<hi>疏云逼近五之尊位是履虎尾近其危也</hi>愬愬終吉<hi>疏云愬愬危懼也終吉者以陽居?意能謙退故終得其吉也</hi>象曰愬愬終吉志行也<hi>龜山曰處多懼之地履虎之象也然體剛而志柔知愬愬戒懼順以?上故志行而終吉矣</hi>
<pb n="23a"/>
　四乃近君多懼之地故以履虎尾而為喻不言其咥<lb/>
　人者以九居四愬愬知懼剛而守靜順處於九五之<lb/>
　下能?上以行其志故終得其吉也<lb/>
九五夬履貞厲<hi>伊川曰夬剛?也五以陽剛乾體居至尊之位任其剛?而行如此則雖得正猶危厲也</hi>象曰夬履貞厲位正當也<hi>伊川曰戒夬履者以其正當尊位也居至尊之位據能?之勢而自任剛?不復畏懼雖使得正亦危道也</hi>
　繫辭曰履和而至履亦貴乎和也九五剛而得中合<lb/>
　於乾體之正以禮而行可以定民志矣若過於夬履<lb/>
<pb n="23b"/>
　剛?自任雖貞亦厲非所謂履帝位而不疚者也曰<lb/>
　位正當也以陽剛而居剛位不可以過乎剛也<lb/>
上九視履考祥其旋元吉<hi>疏云旋反也伊川曰上處履之終於其終視其所履行以考其善惡禍福若其旋則善且吉也旋謂周旋完備?不至也人之所履考視其終若終始周完?疚善之至也是以元吉龜山曰禮雖以進為文進極而過中亦不可行矣故其終也旋則元吉旋反也</hi>象曰元<lb/>
吉在上大有慶也<hi>伊川曰人之所履善而吉至其終周旋?虧乃大有福慶之人也人之行貴乎有終</hi>
　履者禮也人知敬畏禮所由生初九曰素履九二曰<lb/>
<pb n="24a"/>
　幽人貞吉皆不待有所畏於外而自有定志也三多<lb/>
　凶四多懼爻皆以履虎尾為喻欲使知所畏於外<lb/>
　亦可以有定志也至於九五將何所畏哉九五有貞<lb/>
　厲之戒克自抑畏不敢過於剛?也上九曰視履考<lb/>
　祥其旋元吉上九屬於乾體在於九五之上猶天在<lb/>
　於君之上也為人君者反觀於己考祥於天操履純<lb/>
　全斯謂元吉則天鑒在上亦祐之以大有慶也君豈<lb/>
　可不畏天乎履辨上下則知天下之所畏者君也君<lb/>
<pb n="24b"/>
　之所畏者天也上下皆知敬畏則履道成矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　淙山讀周易卷三<lb/>
</p>
<p>
</p>
  </div>
</body>
</text>
</TEI>