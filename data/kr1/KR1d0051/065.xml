<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀禮通考卷六十五</head>
    <p>
<pb n="1a"/>
欽定四庫全書<lb/>
　讀禮通考卷六十五　　刑部尚書徐乾學撰<lb/>
　　喪儀節二十八<lb/>
　　　誄<lb/>
周禮春官太祝作六辭以通上下親疏?近六曰誄<hi>注誄謂積累生時德行以錫之命主為其辭此有文雅辭令難為者故太祝主之</hi>
太史遣之日讀誄<hi>注遣謂祖廟之庭大奠將行時也人之道終於此累其行而讀之太師又帥瞽廞之而作諡瞽史知天道使共其事言王之誄諡成於天道○疏遣謂大遣奠故以遣謂祖廟之奠人之<pb n="1b"/>道終於此者以未葬已前孝子不忍異於生仍以生禮事之至葬送形而往迎魂而反則以鬼事之故既葬之後當稱諡乃誄生時之行而讀之此經誄即累也王之誄諡成於天道者?子問唯天子稱天以誄之注引公羊傳制諡于南郊瞽史既知天道又於南郊祭天之所稱天以誄之是王之諡成於天道也若然先於南郊制諡乃於遣之日讀之葬後則稱諡</hi>
　<hi>黃度曰瞽誄其德行故作諡史記其言動故讀誄</hi>
?子問賤不誄貴?不誄長禮也<hi>注誄累也累列生時行?誄之以作諡諡當由尊者成</hi>唯天子稱天以誄之<hi>注以其無尊焉春秋公羊說以為讀誄制諡於南郊若云受之於天然</hi>
<pb n="2a"/>
諸侯相誄非禮也<hi>注禮當言誄於天子也天子乃使太史賜之諡○疏謂賤不得累列貴者之行而為諡?不得累列長者之行而作諡所以然者凡諡表其實行當由尊者所為若使?賤者為之則名欲光揚在上之美有乖實事故不為也諸侯及大夫其上有尊者為之作諡天子則更無尊於天子者故於南郊告天示若有天命然不敢自?也非但賤不誄貴平敵相誄亦為不可故云諸侯相誄非禮也既賤不誄貴案襄十三年左傳楚子囊為共王作諡者春秋亂世不能如禮也</hi>
檀弓魯莊公及宋人戰于?丘縣賁父御卜國為右馬<lb/>
驚敗績公隊佐車授綏公曰末之卜也縣賁父曰他日<lb/>
不敗績而今敗績是無勇也遂死之圉人浴馬有流矢<lb/>
<pb n="2b"/>
在白肉公曰非其罪也遂誄之<hi>注誄其赴敵之功以為諡</hi>士之有誄<lb/>
自此始也<hi>注記禮失所由來也周雖以士為爵猶無諡也殷大夫以上為爵</hi>
　<hi>陸元輔曰春秋傳莊公十年夏六月書公敗宋師於?丘敗在宋不在莊公於記則敗在莊公不在宋有</hi>
　<hi>此不同愚案釋文作馬驚敗而無績字一本并無驚字當時只是馬驚敗爾不預軍之勝負也故鄭注云</hi>
　<hi>馬驚奔失列集?舍鄭不從而以大崩解之是真有敗績之事不幾與春秋刺謬乎長樂陳氏謂莊公敗</hi>
　<hi>於二人未死之前宋人敗於二人既死之後春秋書其戰故詳其終記人記其誄姑述其始而已此亦調</hi>
　<hi>人之辭考之左傳非其實也愚又案左傳子?曰若未能登車射御則敗績厭覆是懼何暇思獲彼敗績</hi>
　<hi>字與此敗績字正同非大崩敗績之謂也○又曰誄者哀死而述其行之辭如哀公誄孔子之類非必有</hi>
<pb n="3a"/>
　<hi>諡也鄭注每解誄為諡而集說仍之誤矣</hi>
魯哀公誄孔丘曰天不遺耆老莫相予位焉嗚呼哀哉<lb/>
尼父<hi>注誄其行以為諡也相佐也言孔子死無佐助我處位者尼父因其字以為之諡○疏孔子以哀公十六年夏四月己丑日卒哀公欲為作諡作諡宜先列其生時行狀謂之為誄曰天不遺耆老莫相予位焉者作誄辭也言上天不置孔子無復佐助我處於位也嗚呼哀哉傷痛之辭也尼父尼則諡也父且字甫是大夫之美稱稱字而諡之尼父也</hi>
　<hi>陳澔曰作諡者先列其生之實行謂之誄大聖之行豈容盡列但言天不留此老成而無有佐我之位者</hi>
　<hi>以寓其傷悼之意而已爾稱孔丘者君臣之辭此與左傳之言不同</hi>
<pb n="3b"/>
左傳哀公十有六年夏四月己丑孔丘卒公誄之曰旻<lb/>
天不弔不憖遺一老俾屏余一人以在位<hi>注弔至也憖且也屏敬也</hi>
子贛曰君其不沒於魯乎夫子之言曰禮失則?名失<lb/>
則愆失志為?失所為愆生不能用死而誄之非禮也<lb/>
稱一人非名也<hi>注天子稱一人非諸侯之名</hi>君兩失之<lb/>
　列女傳柳下惠死門人將誄之妻曰將誄夫子之德<lb/>
　邪則二三子不如妾知之也乃誄曰夫子不伐兮夫<lb/>
　子之不竭兮夫子之信誠而與人無害兮柔屈從俗<lb/>
<pb n="4a"/>
　不強察兮蒙恥救民德彌大兮雖遇三黜終不弊兮<lb/>
　豈弟君子永能厲兮嗟呼惜哉乃下世兮庶幾遐年<lb/>
　今遂逝兮嗚呼哀哉魂神泄兮夫子之諡宜為惠兮<lb/>
後漢書文苑傳大司馬?漢薨光武詔諸儒誄之杜篤<lb/>
於獄中為誄辭甚高帝美之賜帛免刑<lb/>
　劉熙釋名誄累也累列其事而稱之也<lb/>
　晉中興書?超死之日貴賤操筆為誄者四十餘人<lb/>
　文心雕龍周世盛德有銘誄之文大夫之材臨喪能<lb/>
<pb n="4b"/>
　誄誄者累也累其德行旌之不朽也夏商已前其詳<lb/>
　靡聞周雖有誄未被於士又賤不誄貴?不誄長在<lb/>
　萬?則稱天以誄之讀誄定諡其節文大矣自魯莊<lb/>
　戰?丘始及於士逮尼父卒哀公作誄觀其憖遺之<lb/>
　切嗚呼之歎雖非?作古式存焉至柳妻之誄惠子<lb/>
　則辭哀而韻長矣暨乎漢世承流而作揚雄之誄元<lb/>
　后文實煩穢沙麓撮其要而摯疑成篇安有累德述<lb/>
　尊而闊略四句乎杜篤之誄有譽前代吳誄雖工而<lb/>
<pb n="5a"/>
　他篇頗?豈以見稱光武而改盼千金哉傅毅所製<lb/>
　文體倫序孝山崔瑗辨絜相參觀序如傳辭靡律調<lb/>
　固誄之才也潘岳搆意?師孝山巧於序悲易入新<lb/>
　切所以隔代相望能徵厥聲者也至如崔駰誄趙劉<lb/>
　陶誄黃並得憲章工在簡要陳思叨名而體實繁緩<lb/>
　文皇誄末?言自陳其乖甚矣若夫殷臣誄湯追?<lb/>
　?鳥之祚周史歌文上闡后稷之烈誄述祖宗蓋詩<lb/>
　人之則也至於序述哀情則觸類而長傅毅之誄北<lb/>
<pb n="5b"/>
　海云白日幽光雰霧杳冥始序致惑遂為後式景而<lb/>
　效者彌取於工矣詳夫誄之為制蓋選言?行?體<lb/>
　而頌文榮始而哀終論其人也曖乎若可覿道其哀<lb/>
　也悽焉如可傷此其?也<lb/>
　珊瑚?詩話誄者累其素履而質之鬼神也<lb/>
　　　行狀<lb/>
　文心雕龍狀者貌也禮貌本原取其事實先賢表諡<lb/>
　並有行狀狀之大者也<lb/>
<pb n="6a"/>
　金石例行狀惟韓退之狀董公如式<lb/>
　朱子語?韓公董晉行狀稍長<lb/>
　　　　乾學案朱子嫌昌黎董晉行狀稍長然朱子<lb/>
　　　　作張魏公行狀多至二卷蓋行狀不妨詳言<lb/>
　　　　之亦視其人爾長短不可限也<lb/>
李?百官行狀奏凡人之事?非大善大惡則?人無<lb/>
由知也故舊例皆訪問於人取行狀以為依據今之作<lb/>
行狀者非其門生而即其故吏莫不?加仁義禮智妄<lb/>
<pb n="6b"/>
言忠肅惠和或言盛德大業?而愈光或云正道直言<lb/>
沒而不朽?不能直?其事故善惡混然不可明至如<lb/>
許敬宗李義府李林甫國之姦臣也其使門生故吏作<lb/>
行狀既不指其事實?稱道忠信以加之則可以侈於<lb/>
房?齡魏徵裴炎徐有功矣此不惟其處心不實苟欲<lb/>
?美於所受恩之地而已由是事失其本文害於理而<lb/>
行狀不足以取信若使指事書實不飾?言則必有人<lb/>
知其真偽不然者縱使門生故吏為之亦不可以謬作<lb/>
<pb n="7a"/>
德善之事而加之矣今請作行狀者不要??仁義禮<lb/>
智忠肅惠和盛德大業正言直道蕪穢簡冊不可取信<lb/>
但指事說實直載其詞則善惡功跡皆據事足以自見<lb/>
矣假令?魏徵但記其諫諍之辭自足以為正直矣如<lb/>
?段秀實但記其倒用司農寺印以追逆兵又以象笏<lb/>
擊朱泚自足以為忠烈矣今之為行狀者都不指其事<lb/>
率以?辭稱之故無魏徵之諫諍而加之以正直無秀<lb/>
實之義勇而加之以忠烈者皆是也其何足以為據<lb/>
<pb n="7b"/>
　<hi>蘇明允曰所恃以作銘者止在行狀而狀又不可信嗟夫難哉世道交喪人盡劫也貪者劫財黠者劫名</hi>
　<hi>其黠之尤者?時憒亂刺取國家大故與人閭殊?驚爆之事以夸大其祖父明以爚亂青史幽以欺謾</hi>
　<hi>鬼神胥自行狀之失實始</hi>
　　　書牘<lb/>
司馬氏書儀訃告親友書○尊卑長幼如常日書儀麤<lb/>
生紙直書其事勿為文飾<lb/>
朱子家禮某親某人以某月某日得疾不幸於某月某<lb/>
日棄世?人訃告月日哀子某泣血某親某人<hi>案禮喪稱哀子<pb n="8a"/>哀孫祭稱孝子孝孫而書儀於父亡則稱孤子母亡則稱哀子父母俱亡則稱孤哀子不知何所據也凡禮中所言孤子如當室及不純采之類皆謂己孤之子非謂所自稱也而鄭氏禮注亦云三十以下無父稱孤明三十以上不得為孤也今既行古禮父母喪俱宜稱哀子然世俗相承已?恐卒難變或欲隨俗亦可</hi>
書儀致賻襚狀○具位姓某某物若干右謹?送上某<lb/>
人靈筵聊備賻儀<hi>財物曰賻儀衣服曰襚儀香酒曰奠儀</hi>伏惟歆納謹狀<lb/>
<hi>年月日具位依常式封皮</hi>狀上某官<hi>靈/筵</hi>具位某謹封<hi>此是亡者官尊其儀乃若此若平交及降等即狀?無年封皮用面簽題曰某人靈筵下云狀謹封</hi>
家禮賻奠狀式○具官姓某某物若干右謹專送上某<lb/>
<pb n="8b"/>
官某公靈筵聊備賻儀<hi>香茶酒食則云奠儀</hi>伏惟歆納謹狀年月<lb/>
日具位姓某狀<lb/>
書儀謝賻襚書<hi>今三年之喪未卒哭不發書多令姪孫及其餘親發謝書</hi>具位某某<lb/>
物若干右伏?尊慈以某<hi>發書者名</hi>某親違世<hi>大官云薨沒</hi>特賜<lb/>
賻儀<hi>禭奠隨事</hi>下誠不任哀感之至謹具狀上謝謹狀年月<lb/>
日具位某狀上某位某謹封<hi>此與尊儀也如平交即改尊慈為仁私賜為貺去下誠字後云謹奉陳謝謹狀無年封皮用面簽餘如前</hi>
慰大官門狀○某位姓某右某謹詣門屏祇慰某位伏<lb/>
<pb n="9a"/>
?處分謹狀年月日具位某狀<lb/>
慰平交○某位姓某右某祇慰某官謹狀月日具位姓<lb/>
某狀<lb/>
慰人名紙○形如常但題其?面云某郡姓名慰<hi>此與平交已下用之若平交已下期喪亦用慰狀大功已下用起居狀相面而見慰</hi>
慰人父母亡疏狀<hi>鄭儀書止一紙云月日某頓首末云謹奉疏慘愴不次姓名頓首裴儀看前人稍尊即作複書一紙月日名頓首一紙無月日末云謹奉疏慘愴不次郡姓名頓首封時取月日者向上如敵體即此單書劉儀短疏覆疏長疏三幅書凡六紙考其詞理重複如一今參取三本但尊卑之間語言輕<pb n="9b"/>重差異爾若?有情事自當更作手簡?幅述之若慰適孫承重者如父母法</hi>某頓首再拜言<lb/>
不意凶變先某位奄棄榮養承訃告驚怛不能己己伏<lb/>
惟孝心純至思慕號?何以堪居<hi>此上尊官也平交已下止云頓首亡者官尊改不意凶變為邦國不幸無官有素契改先某位為先丈無素契為先府君母亡云先太夫人先太君無封邑者止云先夫人亡者官尊即改奄棄侍養為奄捐館舍無官止云奄違色養平交云恭惟降等緬惟下倣此</hi>
日月流速遽踰旬朔<hi>或云流邁或云不居或云遽及孟仲季春若已葬則云遽經安厝卒哭則云遽及卒哭小祥大祥禫祭各隨其時</hi>哀痛奈何罔極奈何不審自罹<lb/>
荼毒<hi>父在母亡即云憂苦</hi>氣力何如伏乞<hi>平交云伏願降等云惟冀</hi>強加<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>粥<lb/>
<pb n="10a"/>
<hi>已葬則云疏食</hi>俯從禮制某事役所縻<hi>在官即云職業有守</hi>末由奔慰其<lb/>
於憂戀無任下誠<hi>平交已下但云末由奉慰悲慘?深</hi>謹奉疏<hi>平交已下改為狀</hi>
伏惟鑒察<hi>降等不用此</hi>不備謹疏<hi>平交已下云不宣鄭裴用不次自非有喪恐不當稱</hi>
月日具位姓某疏上<hi>平交已下可稱郡望并改疏為狀上</hi>某位大孝<hi>苫前日月?云哀前平交已下云哀次劉岳書儀百日?苫前百日外云服次服前</hi>　<hi>封/皮</hi>疏上某位<hi>苫前</hi>
具位姓某謹封<hi>平交已下用面簽云某位苫次稍尊用?銜平交已下用郡望姓名狀謹封</hi>
　<hi>重封</hi>疏上某所某位<hi>尊長以小紙帖姓平交已下直書姓某官</hi>具位某謹封<lb/>
父母亡答人狀<hi>於所尊稱疏於平交已下稱狀</hi>某稽顙再拜言<hi>平交已下只去<pb n="10b"/>言字蓋稽顙而後拜三年之禮也古者受弔必拜之不問?賤</hi>某罪逆深重不自死滅<lb/>
禍延先考<hi>母曰先妣承重祖父云先祖考祖母曰先祖妣</hi>攀號擗踊五?分崩<lb/>
叩地叫天無所逮及日月不居奄踰旬朔<hi>或云遽及孟仲季安厝卒哭大小祥禫除隨時</hi>酷罰罪苦<hi>父在母亡即曰偏罰罪深父先亡則母與父同</hi>無望生全<lb/>
即日蒙恩<hi>稍尊云免平交去此二字</hi>祇奉几筵苟存視息伏承尊慈<lb/>
俯賜慰問哀感之至不任下誠<hi>平交云仰承仁恩特垂慰問哀感之情言不能盡降等云?蒙眷私曲加慰問哀感之深非言可論凡遭父母喪知舊不以書來弔問是無相恤閔之心於禮不當先發書若不得已須至先發當刪此四句餘親彼雖無書弔問已因書亦當言之但不特發書爾</hi>末<lb/>
<pb n="11a"/>
由號訴不勝隕?謹扶力奉疏荒迷不次謹疏月日孤<lb/>
子姓某疏上<hi>平交已下云奉狀謹狀父在母亡稱哀子父先亡母與父同承重者稱孤孫女云孤女平交云狀上</hi>某位<hi>座前閣下/並如常</hi>謹空<hi>平交/無此</hi>　<hi>封皮</hi>疏上某位孤子<lb/>
姓某謹封<hi>餘如前平交者封皮</hi>重封<hi>亦如?封皮</hi>
與居憂人?狀○某?日月流邁奄踰旬朔<hi>安厝卒哭大祥禫除隨時</hi>伏惟<hi>平交已/下同前</hi>孝心追慕沈痛難居孟春猶寒<hi>隨時</hi>起居<lb/>
支福<hi>支者言其?瘠僅及支梧也稱尊云動止支勝平交云所履降等云支宜支福支和重支祐小重支宜支適小輕支立大輕</hi>某即日蒙恩<hi>稱尊/云免</hi>伏乞<hi>平交已下同前</hi>節哀順變<lb/>
<pb n="11b"/>
俯從禮制某事役所縻<hi>在官如前</hi>末由拜慰<hi>稱尊云造平交云奉或云展降等云?</hi>其於憂戀無任下誠<hi>平交已下但云悲慘?深</hi>謹奉狀伏惟鑒<lb/>
察<hi>降等即不用此二句</hi>不備<hi>稱尊己下云不宣</hi>謹狀月日具位姓某狀上<lb/>
某位<hi>服前餘皆如前</hi>
居憂中與人疏狀○某叩頭泣血言<hi>稱尊己下改言為啟</hi>日月流<lb/>
速屢更晦朔<hi>奄及大小祥禫隨時</hi>攀慕號?不自勝堪孟春猶寒<lb/>
伏惟某位尊體起居萬福<hi>降等無尊體字但云動止餘如前</hi>某酷罰罪<lb/>
苦<hi>父在母亡則云偏罰罪深</hi>無復生理即日蒙恩<hi>稱尊云免平交無此二字</hi>祇奉<lb/>
<pb n="12a"/>
几筵苟存視息末由號訴隕咽倍深謹扶力奉疏<hi>云云餘如前式</hi>
慰人父母在祖父母亡?狀<hi>若已慰其父則不慰其子可也</hi>○某?禍<lb/>
無故常尊祖考某位<hi>無官有契即云幾文無契即云尊祖考府君祖母云尊祖妣某封無封云尊祖妣夫人</hi>奄忽違世<hi>亡者官尊云奄捐館舍</hi>承訃驚怛不能己已<lb/>
伏惟<hi>恭緬如前</hi>孝心純至哀慟摧裂何可勝任孟春猶寒未<lb/>
審尊體何似<hi>平交已下云所履</hi>伏乞深自?抑以慰?念某事<lb/>
役所縻<hi>在官如前</hi>末由趨慰其於憂想無任下誠<hi>平交如前</hi>謹奉<lb/>
<pb n="12b"/>
狀<hi>云云如前式○若其人父母已亡則此慰祖父母狀改痛毒罔極為痛苦改荼毒憂苦為凶變改強加<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>
                    粥為深自抑割去大孝至孝字改苫前為座前謹空苫次為足下</hi>
祖父母亡答人?狀○某?不圖凶禍先祖考<hi>祖母云先祖妣</hi>
奄忽棄背痛苦摧裂不自勝堪專介臨門伏蒙尊慈特<lb/>
賜書尺慰問哀感之至不任下誠<hi>仁恩眷私隨等</hi>孟春猶寒<hi>亦隨時</hi>伏惟某位尊體起居萬福<hi>平交如前</hi>某即日侍奉幸免他<lb/>
苦末由詣左右展洩徒?哽塞謹奉狀上謝不宣<hi>極尊云不備</hi>謹狀<lb/>
<pb n="13a"/>
慰人伯叔父母姑亡○某?不意凶變尊伯父某位<hi>伯母叔父母姑隨時降等改尊為賢</hi>奄忽傾逝<hi>亡者官尊云奄捐館舍</hi>承問驚怛不能<lb/>
已己伏惟親愛敦隆哀慟沈痛何可堪勝孟春猶寒尊<lb/>
體何如伏乞深自?抑以慰遠誠某事役<hi>云云如前式</hi>
伯叔父母姑亡答人慰○某啟家門不幸幾伯父<hi>伯叔母準此姑曰幾家姑不言封</hi>奄忽棄背摧痛酸楚不自堪忍伏蒙尊慈<lb/>
<hi>云云如前式○無父母者不云侍奉</hi>
慰人兄弟姊妹亡○比慰人伯叔父母亡?狀但改尊<lb/>
<pb n="13b"/>
伯父為尊兄<hi>亦曰令兄弟曰令弟姊曰令姊妹曰令妹平交已下改為賢若彼有兄弟姊妹數人須言行第或官封姊妹無封者稱其夫姓云某宅令姊妹</hi>親愛為友愛<hi>餘並同</hi>
兄弟姊妹亡答人慰○比伯父母亡答人狀但改幾伯<lb/>
父為家兄<hi>弟曰舍弟姊曰家姊妹曰小妹有數人者須言行第不必言封</hi>改棄背為喪<lb/>
逝<hi>餘並同</hi>
慰人妻亡○比慰人伯叔父母亡狀但改尊伯父為夫<lb/>
人郡縣君<hi>無封即云賢閤</hi>即改傾逝為薨逝改驚怛為驚愕改<lb/>
親愛敦隆為伉儷義重改哀慟為悲悼<hi>餘並同</hi>
<pb n="14a"/>
妻亡答人○比伯叔父母亡答人但改家門為私家幾<lb/>
伯父奄忽棄背為室人奄忽喪逝摧痛為悲悼<hi>餘並同</hi>
慰人子姪孫亡○某?伏承<hi>平交已下為切承</hi>令子某位<hi>姪曰令姪孫曰令孫平交已下為賢無官者稱秀才若有數人須言行第</hi>遽爾天沒不勝驚怛伏<lb/>
惟<hi>恭緬同前</hi>慈哀隆深悲慟沈痛何可堪勝<hi>餘並同</hi>慰人伯叔<lb/>
父母狀改?抑為抑割<lb/>
子孫亡答人狀○比妻亡答人慰?但改私家為私門<lb/>
室人奄忽喪逝為小子某<hi>亡者名也姪曰少姪孫曰幼孫</hi>遽爾夭折改<lb/>
<pb n="14b"/>
悲悼曰悲念<hi>餘並同○自叔伯父母已下今人多只用平時往來狀止於小簡言之雖亦可行但裴鄭有此式古人風義敦篤當如此</hi>裴鄭又有慰外祖父母舅姨妻父母<lb/>
外甥三殤及僧尼并親戚相弔等書今並刪去<lb/>
擬祖父母父母亡謝人弔賻?葬不行躬謝疏<lb/>
　<hi>丘濬曰案世俗既葬之後凡有親戚朋友來弔祭賻葬者其哀子必具衰絰躬造其門拜之謂之謝孝有</hi>
　<hi>不行者怪責叢焉謂之不知禮遂使居喪者舍几筵朝夕之奉縲然衰絰奔走道塗信宿旅次甚至浹旬</hi>
　<hi>經月不歸者往往有之此禮行之已?世俗習以為常考之古禮無有也今擬為書一通既襄事後即命</hi>
　<hi>子弟遍奉諸親朋之來祭葬者備述所以不躬拜謝之故待釋服之後然後行之謹?於此以備采取知</hi>
<pb n="15a"/>
　<hi>禮君子既當以禮自處又當以禮處人痛革世俗非禮之禮可也</hi>
家禮某稽顙再拜言某罪逆深重不自死滅禍延先考<lb/>
<hi>母則曰先妣承重則曰先祖考先祖妣</hi>幸而克襄大事皆?諸親相助之<lb/>
力<hi>非親戚則曰諸賢</hi>既蒙下弔<hi>平交以下/則曰臨弔</hi>又賜厚奠<hi>止有賻則曰賻儀止有奠則曰祭奠</hi>逮其送往又辱寵臨<hi>如不送葬去此二句</hi>感德良深莫知<lb/>
所報欲效世俗具衰絰踵門拜謝奈縲然重服哀痛在<lb/>
躬?離几筵非獨古無此禮亦恐賢人君子之不忍見<lb/>
也故不敢以俗禮上瀆?明<hi>平交以下去上字</hi>伏惟尊慈特賜<lb/>
<pb n="15b"/>
鑒察哀感之至無任下誠謹此代謝荒迷不次謹疏日<lb/>
月孤子<hi>母喪稱哀子俱亡即稱孤哀子承重者稱孤孫哀孫孤哀孫</hi>姓名疏上某位<lb/>
<hi>座前</hi>謹空<hi>平交以下去此二字</hi>封皮重封並同前<lb/>
　　　弔祭文<lb/>
　白虎通德論天子聞諸侯薨使大夫弔之弔辭曰皇<lb/>
　天降災子遭離之嗚呼哀哉天王使臣某弔<lb/>
　　　　乾學案弔辭之古者宜數賈太傅之弔屈原<lb/>
　　　　班孟堅雖東漢人所述弔辭當又在太傅之<lb/>
<pb n="16a"/>
　　　　先也<lb/>
朱子家禮祭文式○維幾年?次某干支某月干支越<lb/>
干支朔若干日干支忝親某官姓某等謹以清酌庶羞<lb/>
之奠致祭于某親某官某公之柩云云尚饗<lb/>
　趙璘因話?代宗獨孤妃薨贈貞懿皇后將葬尚父<lb/>
　汾陽王在邠州以其子尚主之故欲致祭遍問諸從<lb/>
　事皆云自古無人臣祭皇后之儀汾陽曰此事須得<lb/>
　柳侍御裁之時予外伯祖殿中侍御史<hi>諱芳字伯存</hi>掌汾<lb/>
<pb n="16b"/>
　陽書記奉使在京師以書亟召之既至汾陽迎笑曰<lb/>
　有切事須藉侍御為之遂?祭事殿中君初亦對如<lb/>
　諸人既而曰禮?人情令公?德不同常人且又為<lb/>
　國姻戚自令公始亦謂得宜汾陽曰正合子儀本意<lb/>
　殿中君草祭文其官銜之首稱駙馬都尉郭曖父其<lb/>
　中?特恩許致祭之意辭簡禮備汾陽覽之大喜<lb/>
　<hi>何孟春曰文章有簡短可稱者宋歐陽文忠奉母喪過某郡郡守屬同官為祭文戒之留意書云孟軻之</hi>
　<hi>賢母之教也夫人有子如軻死復何憾文忠大賞之</hi>
<pb n="17a"/>
　<hi>徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>筆精宋張子韶祭洪宗宣曰維某年月日某官謹以清酌之奠致祭于某官之靈尚饗其子洪邁深</hi>
　<hi>感其情今世祭文濫觴可厭使人人如子韶不知省許多紙筆黃云文以足言言以足志如子韶云云不</hi>
　<hi>幾於?字碑乎豈可為制惟武廟祭靳文僖曰朕在東宮先生為傅朕即帝位先生為輔朕今渡江聞先</hi>
　<hi>生訃嗚呼哀哉則言簡意盡者也</hi>
　<hi>附</hi>陶?自祭文?惟丁卯律中無射天寒夜長風氣<lb/>
　蕭索陶子將辭逆旅之館永歸於本宅故人淒其相<lb/>
　悲同祖行於今夕羞以嘉蔬薦以清酌候?已冥聆<lb/>
　音愈漠嗚呼哀哉茫茫大塊悠悠?旻是生萬物余<lb/>
<pb n="17b"/>
　得為人自余為人逢運之貧簞瓢屢罄絺綌冬陳含<lb/>
　歡谷汲行歌負薪翳翳柴門事我宵晨春秋代謝有<lb/>
　務中園載耘載耔?育?繁欣以素牘和以七絃冬<lb/>
　曝其日夏濯其泉勤靡餘勞心有常閒樂天委分以<lb/>
　至百年惟此百年夫人愛之懼彼無成愒日惜時存<lb/>
　為世珍沒亦見思嗟我獨邁?是異?寵非已榮?<lb/>
　豈吾緇捽兀窮廬酣飲賦詩識運知命疇能罔眷余<lb/>
　今斯化可以無恨壽涉百齡身慕肥遯從老得終奚<lb/>
<pb n="18a"/>
　所復戀寒暑逾邁亡既異存外姻晨來良友宵奔葬<lb/>
　之中野以安其魂窅窅我行蕭蕭墓門奢侈宋臣儉<lb/>
　笑王孫廓兮已滅慨焉已遐不封不樹日月遂過匪<lb/>
　貴前譽孰重後歌人生實難死如之何嗚呼哀哉<lb/>
　　　哀辭<lb/>
　文心雕龍哀者依也悲實依心故曰哀也以辭遣哀<lb/>
　蓋下淚之悼故不在黃?必施夭?昔三良殉秦百<lb/>
　夫莫贖事均夭?黃鳥賦哀抑亦詩人之哀辭乎暨<lb/>
<pb n="18b"/>
　漢武封禪而霍子侯暴亡帝傷而作詩亦哀辭之類<lb/>
　矣及後漢汝陽王亡崔瑗哀辭始變前代然履突鬼<lb/>
　門怪而不辭駕龍?雲仙而不哀又卒章五言頗似<lb/>
　歌謠亦仿彿乎漢武也至於蘇慎張升並述哀文雖<lb/>
　發其情華而未極心實建安哀辭惟偉長差善行女<lb/>
　一篇時有惻怛及潘岳繼作實踵其美觀其慮善辭<lb/>
　變情洞悲苦?事如?結言摹詩促節四言鮮有緩<lb/>
　句故能義直而文婉體舊而趣新金鹿澤蘭莫之或<lb/>
<pb n="19a"/>
　繼也原夫哀辭大體情主於痛傷而辭窮乎愛惜幼<lb/>
　未成德故譽止於察惠弱不勝務故悼加乎膚色隱<lb/>
　心而結文則事愜觀文而屬心則體奢奢體為辭則<lb/>
　雖麗不哀必使情往?悲文來引泣乃其貴爾<lb/>
　摭言裴晉公下世文宗賜御製一篇置於靈座之上<lb/>
　<hi>??曰墓銘埋之墓中哀辭刻之冢上</hi>
　　　<hi>附</hi>招<lb/>
　楚辭章句招魂者宋玊之所作也<hi>補注李善以招魂為小招以有大招</hi>
<pb n="19b"/>
　<hi>故也</hi>
　招者召也以手曰招以言曰召<lb/>
　大招者屈原之所作也或曰景差<lb/>
　　　挽歌<lb/>
左?魯哀公十一年吳子伐齊將戰齊將公孫夏命其<lb/>
徒歌虞殯<hi>疏虞殯者謂?殯將虞之歌也今人謂之挽歌</hi>
　莊子紼謳所生必于斥苦<hi>司馬彪注云紼引柩索也斥?緩苦用力也引紼所</hi>
　<hi>有謳者為人用力慢緩不齊促急之也</hi>
<pb n="20a"/>
　譙周法訓挽歌者?帝召田橫至尸鄉自斃從者不<lb/>
　敢哭而不勝其哀故作此歌以寄哀音焉<lb/>
　干寶搜神記挽歌者喪家之樂執紼者相和之聲也<lb/>
　挽歌辭有薤露蒿里二章出田橫門人橫自殺門人<lb/>
　傷之悲歌言人如薤上露晞滅也亦謂人死精魂歸<lb/>
　於蒿里故有二章至李延年乃分為二曲薤露送王<lb/>
　公貴人蒿里送士大夫?人使挽者歌之<lb/>
　崔豹古今注薤露蒿里並哀歌也本出田橫門人橫<lb/>
<pb n="20b"/>
　自殺門人傷之為作悲歌至孝武時李延年乃分二<lb/>
　章為二曲薤露送王公貴人蒿里送士大夫庶人使<lb/>
　挽歌者歌之亦呼為挽歌<lb/>
　<hi>歐陽詢曰挽歌非始於田橫案譙子法訓云有喪而歌者或曰彼為樂喪也有不可乎譙子對曰四海遏</hi>
　<hi>密八音何樂喪之有曰今喪有挽歌者何以哉譙子曰周閔云蓋?帝召田橫至於尸鄉亭自刎奉首從</hi>
　<hi>者挽至於?不敢哭而不勝哀故為歌以寄哀音彼則一時之為也鄰有喪舂不相里有殯不巷歌引柩</hi>
　<hi>人銜枚豈樂哀者邪莊子曰紼謳以生必於斥苦司馬彪注曰紼引柩索也斥疏緩也苦用力也引紼所</hi>
　<hi>以有謳歌者為人有用力不齊故促急之也春秋左傳曰魯哀公?吳伐齊其將公孫夏命歌虞殯杜預</hi>
<pb n="21a"/>
　<hi>曰虞嬪送葬歌示必死也史記絳侯世家曰周勃以吹簫樂喪然則挽歌之來?矣非始起於田橫然譙</hi>
　<hi>氏引禮文頗有明據故並存以俟通博</hi>
　何承天纂文薤露今人挽歌<lb/>
　困學紀聞左傳有虞殯莊子有紼謳挽歌非始於田<lb/>
　橫客也<lb/>
續漢書禮儀志禮登遐羽林孤兒巴俞擢歌者六十人<lb/>
晉書禮志漢魏故事大喪及大臣之喪執紼者挽歌新<lb/>
禮以為挽歌出於漢武帝役人之勞歌聲哀切遂以為<lb/>
<pb n="21b"/>
送終之禮雖音曲摧愴非經典所制違禮設銜枚之義<lb/>
方在號慕不宜以歌為名除不挽歌摯虞以為挽歌因<lb/>
唱和而為摧愴之聲銜枚所以全哀此亦以感?雖非<lb/>
經典所載是?代故事詩稱君子作歌惟以告哀以歌<lb/>
為名亦無所嫌宜定新禮如舊詔從之<lb/>
成帝咸康七年皇后杜氏崩有司奏依舊選公卿以下<lb/>
六品子弟六十人為挽郎詔停之○孝武帝太元四年<lb/>
皇后王氏崩有司奏選挽郎三十四人詔停之<lb/>
<pb n="22a"/>
　續晉陽秋武陵王晞未敗四五年中喜為挽歌自搖<lb/>
　大鈴使左右唱和<lb/>
　陶?擬挽歌辭有生必有死早終非命促昨暮同為<lb/>
　人今旦在鬼?魂氣散何之枯形寄空木嬌兒索父<lb/>
　啼良友撫我哭得失不復知是非安能覺千秋萬?<lb/>
　後誰知榮與辱但恨在世時飲酒不自足<hi>一</hi>在昔無<lb/>
　酒飲今旦湛空觴春醑生浮蟻何時更能嘗肴案盈<lb/>
　我前親舊哭我傍欲語口無音欲視眼無光昔在?<lb/>
<pb n="22b"/>
　堂寢今宿荒草鄉一朝出門去歸來夜未央<hi>二</hi>荒草<lb/>
　何茫茫白楊亦蕭蕭嚴霜九月中送我出?郊四面<lb/>
　無人歸?墳正岧?馬為仰天鳴風為自蕭條幽室<lb/>
　一以閒千年不復朝千年不復朝賢達無奈何向來<lb/>
　相送人各自還其家親戚或餘悲他人亦己歌死去<lb/>
　何能道託體同山阿<hi>三</hi>
　裴?語林袁山松善音樂舊歌有行路難曲辭?質<lb/>
　山松好之乃文其辭句婉其節奏每因酣醉繼歌之<lb/>
<pb n="23a"/>
　?者流涕初羊曇善唱桓伊能挽歌及山松行路難<lb/>
　繼之時謂之三?時張湛好於齋前種松柏而山松<lb/>
　出遊好作挽歌人謂湛屋下陳尸山松道上行殯<lb/>
宋書文帝元嘉十七年元皇后崩詔停選挽郎<lb/>
　謝綽宋拾遺?太祖常召?延之?詔頻日尋覓不<lb/>
　值太祖曰但酒店中求之自當得也?詔依方覓果<lb/>
　見延之在酒肆裸身挽歌了不應對他日醉醒乃往<lb/>
梁書武帝天監元年葬長沙郡王懿給挽歌二部<lb/>
<pb n="23b"/>
謝機卿?機卿免官居宅在白揚石井朝中交好者載<lb/>
酒從之時左丞庾仲容亦免歸二人意志相得並肆情<lb/>
誕縱或?露車游?郊野醉則執鐸挽歌不屑物議<lb/>
北史齊文宣帝喪朝士多作挽歌十首擇其善者用之<lb/>
魏收陽休之等不過一二篇唯盧思道得八篇故時號<lb/>
八美盧郎<lb/>
通典唐元陵之制屬三繆練紼於?輬車為挽凡六紼<lb/>
各長三十丈圍七寸執紼挽士虎賁千人皆白布?褶<lb/>
<pb n="24a"/>
白布介幘分為兩?挽郎二百人皆服白布深衣白布<lb/>
介幘助之挽兩邊各一紼挽歌二部各六十四人八人<lb/>
為列執翣品官左右各六人皆服白布?衣白布介幘<lb/>
左右司馬各八人皆戴白布武弁服白?布<hi>謂襦長</hi>無領<lb/>
?並執鐸代哭百五十人衣幘與挽歌同至時有司引<lb/>
列於?輬車之前後其百官制鴻臚寺司儀署令掌挽<lb/>
歌三品以上六行三十人六品以上四行十六人皆白<lb/>
練?衣皆執鐸帗<lb/>
<pb n="24b"/>
唐書承天皇帝倓追號迎喪既至李泌為挽辭二解述<lb/>
倓志命挽士唱之<lb/>
?國文懿公主薨帝素所愛自製挽歌?臣畢和<lb/>
代宗皇后獨孤氏薨詔?臣為挽辭帝擇其尤悲者令<lb/>
歌之<lb/>
　<hi>程敏政文母王宜人挽詩序略挽詩之作何昉乎左氏之歌虞殯莊生之紼謳古樂府之蒿里薤露皆是</hi>
　<hi>也然考其實乃當時送葬執引者聲之以相其力爾顧近世為之者異於是閔其人命之不淑則近於黃</hi>
　<hi>鳥之詩本於人子所追慕則近於蓼莪陟岵之詩頌彼之善寄此之哀雖不相知可以請託為之習於見</hi>
<pb n="25a"/>
　<hi>聞遂成故事不如此則人且有無可用情之譏蓋士夫之告哀乞詩類於俗人之飯僧追薦勢不能自己</hi>
　<hi>也</hi>
　<hi>章懋鄭君挽詩序略挽詩何始乎其倣諸古虞殯之歌乎蓋送葬者歌以挽柩即莊周氏之所謂紼謳者</hi>
　<hi>也漢田橫死吏不敢哭但隨柩?哀以為挽歌厥後相承遂以薤露送王公貴人蒿里送大夫士庶是則</hi>
　<hi>哀死之辭而因以為引紼者之所歌也近世士大夫於故舊交游之喪或相去數千百里不能匍匐往弔</hi>
　<hi>執紼臨穴於是乎有哭之以詩者則非復為挽柩之用而徒以寄其哀耳蓋一變矣又有孝子慈親不忍</hi>
　<hi>死其親而託諸能言之士為詩以哀之則今之挽詩是矣是又一變也夫以生不相知而哀其死不幾於</hi>
　<hi>涕之無從者乎然以孝子慈親之故不逆其情與其人之平生有足哀者則為是以洩其哀事雖非古其</hi>
<pb n="25b"/>
　<hi>亦庶乎禮之以義起者歟</hi>
　<hi>湛若水李氏哀挽詩序昔者琴張有桑?之歌子貢以為非禮二子皆學於孔子孔子於是日哭則不歌</hi>
　<hi>而曰鄰有喪舂不相里有殯不巷歌挽歌可有乎情有哀樂皆發而為歌故曰其嘯也歌古之哀死有誄</hi>
　<hi>有薤露之歌故招魂大招亦歌也挽歌果可無乎甘泉子曰喪死職哀歌不可有也挽歌不可無也夫挽</hi>
　<hi>者挽也歌者相也大凡舉重必歌以相力憂悲愉佚皆於是焉見之多出於發憤之所為作也古之君子</hi>
　<hi>其生也人愛之其死也人哀之哀之不能無挽挽之不能無相相之不能無言言之不能無聲聲之不能</hi>
　<hi>無音以成文焉此挽歌之所為作也變也</hi>
　<hi>丘濬曰古人挽歌專用之以齊?力至於今世舁柩者猶歌之辭雖鄙俚亦是歎人生必死死者不可復</hi>
<pb n="26a"/>
　<hi>?之意非若近世所謂挽詩者父祖物故子孫為之?千世之能詩者為之甚至死已數十年猶追為之</hi>
　<hi>者失古意矣唐宋以來固有是作然皆平日交游有契誼之舊有親比之好一旦聞其死而哀傷之自發</hi>
　<hi>於言爾近世作詩者與其人乃至有素昧平生無半面之識一日之雅者亦皆強作之大無謂也</hi>
　<hi>何孟春曰導轝執紼藉諸永言以助其力始自春秋之世薤露蒿里等差具在而漢魏來?為有韻之章</hi>
　<hi>唯大臣之喪有之然則今挽詩之作其唯為大臣作者為有本乎今世士大夫為人作輓詩一?其子若</hi>
　<hi>孫其同?戚屬請託以為不必相知且厚而頌彼之善寓此之哀不必若人皆章白於世?所惜者吾不</hi>
　<hi>知其言於何徵涕於何從出而作者習焉為常遂成故事予嘗慨之然則詩之追輓於大臣者予得而序</hi>
　<hi>其實矣生而稱頌於人則沒而見痛悼於人固宜昔賢有曠百世其?道其墓而歔欷數千里其?無一</hi>
<pb n="26b"/>
　<hi>日雅聞其云亡而相弔哭者詩之所由作感於物動於中發於詠歌自弗能已文子興歎晉原賈生續騷</hi>
　<hi>湘水休文?舊齊代子昂覽古薊丘燕公五?杜甫八哀下逮宋元抆淚揮毫情各有寄天下後世之所</hi>
　<hi>痛悼實在斯文豈獨於一家所戚一時知且厚者而已哉</hi>
　<lb/>
　<lb/>
　<lb/>
　<lb/>
　讀禮通考卷六十五<lb/>
</p>
<p>
</p>
  </div>
</body>
</text>
</TEI>