<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易注疏卷十一</head> <lb/>
    <p>
<pb n="1a"/>
欽定四庫全書<lb/>
　周易注疏卷十一<lb/>
　　晉韓伯注　唐陸德明音義　孔穎達疏<lb/>
　繫辭上疏<hi>正義曰謂之繫辭者凡有二義論字取?屬之義聖人?屬此辭於爻卦之下故此</hi>
　<hi>篇第六章云?辭焉以斷其吉凶第十二章云?辭焉以盡其言是?屬其辭於爻卦之下則上下二篇</hi>
　<hi>經辭是也文取?屬之義故字體從?又音為係者取綱係之義卦之與爻各有其辭以釋其義則卦之</hi>
　<hi>與爻各有綱係所以音謂之係也夫子本作十翼申?上下二篇經文?辭條貫義理?自為卷總曰繫</hi>
　<hi>辭分為上下二篇者何氏云上篇明?故曰易有太極太極即?也又云聖人以此洗心退藏於密是其</hi>
<pb n="1b"/>
　<hi>?也下篇明幾從?入有故云知幾其神乎今謂分為上下更?異義有以簡編重大是以分之或以上</hi>
　<hi>篇論易之大理下篇論易之小理者事必不通何則案上?云君子出其言善則千里之外應之出其言</hi>
　<hi>不善則千里之外違之又云藉用白茅?咎皆人言語小事及小慎之行豈為易之大理又下?云天地</hi>
　<hi>之道貞觀者也日月之道貞明者也豈復易之小事乎明以大小分之義必不可故知聖人既?其意若</hi>
　<hi>欲?釋理必不通諸儒所釋上篇所以分段次下凡有一十二章周氏云天尊地卑為第一章聖人設卦</hi>
　<hi>觀象為第二章彖者言乎象者為第三章精氣為物為第四章顯諸仁?諸用為第五章聖人有以見天</hi>
　<hi>下之賾為第六章初六藉用白茅為第七章大衍之數為第八章子曰知變化之道為第九章天一地二</hi>
　<hi>為第十章是故易有太極為第十一章子曰書不盡言為第十二章馬季長荀爽姚信等又分白茅章後</hi>
<pb n="2a"/>
　<hi>取負且乘更為?章成十三章案白茅以下?序諸卦獨分負且乘以為?章義?所取也虞翻分為十</hi>
　<hi>一章合大衍之數并知變化之道共為一章案大衍一章總明揲蓍策數及十有八變之事首尾相連其</hi>
　<hi>知變化之道已下?明知神及唯幾之事全與大衍章義不類何得合為一章今從先儒以十二章為定</hi>
天尊地卑乾坤定矣注乾坤其易之門?先明天尊地<lb/>
卑以定乾坤之體卑?以陳貴賤位矣注天尊地卑之<lb/>
義既列則涉乎萬物貴賤之位明矣動?有常剛柔斷<lb/>
矣注剛動而柔止也動止得其常體則剛柔之分著矣<lb/>
方以類聚物以?分吉凶生矣注方有類物有?則有<lb/>
<pb n="2b"/>
同有異有聚有分也順其所同則吉乖其所趣則凶故<lb/>
吉凶生矣在天成象在地成形變化見矣注象況日月<lb/>
星辰形?山川草木也懸象運轉以成昏明山澤通氣<lb/>
而雲行雨施故變化見矣是故剛柔相摩注相切摩也<lb/>
言?陽之交感也八卦相盪注相推盪也言運化之推<lb/>
移?之以雷霆潤之以風雨日月運行一寒一暑乾道<lb/>
成男坤道成女乾知大始坤作成物乾以易知坤以簡<lb/>
能注天地之道不為而善始不勞而善成故曰易簡易<lb/>
<pb n="3a"/>
則易知簡則易從易知則有親易從則有功注順萬物<lb/>
之情故曰有親通天下之志故曰有功有親則可久有<lb/>
功則可大注有易簡之德則能成可久可大之功可久<lb/>
則賢人之德可大則賢人之業注天地易簡萬物各載<lb/>
其形聖人不為?方各遂其業德業既成則入於形器<lb/>
故以賢人目其德業易簡而天下之理得矣注天下之<lb/>
理莫不由於易簡而各得順其分位也天下之理得而<lb/>
成位乎其中矣注成位況立象也極易簡則能通天下<lb/>
<pb n="3b"/>
之理通天下之理故能成象?乎天地言其中則明?<lb/>
天地也音義<hi>卑如字又音婢本又作埤同斷丁亂反之分之分符問反章末注同著張慮反見賢遍反注同懸音?施始?反摩本又作磨末何反京云相磑切也磑音古代反馬云摩切也鄭注禮記云?也迫音百盪?家作蕩王肅音唐黨反馬云除也桓云動也唯韓云相推盪?虞陸董皆云?動也霆王肅呂忱音庭徐又徒鼎反又音定京云霆者雷之餘氣挺生萬物也?文同蜀才云疑為電運行姚作違行大始之大音泰王肅作泰坤作虞姚作坤化姚云化當為作易知之易以?反章末同鄭茍董並音亦簡能如字姚云能當為從而成位乎其中馬王肅作而易成位乎其中</hi>疏<hi>正義曰此第一章明天尊地卑及貴賤之位剛柔動?寒暑往來廣明乾坤簡易之?聖人法之能見天下之理天尊地卑乾坤定矣者天以剛陽而尊地以柔?<pb n="4a"/>而卑則乾坤之體安定矣乾健與天陽同坤順與地?同故得乾坤定矣若天不剛陽地不柔?是乾坤之體不得定也此經明天地之德也卑?以陳貴賤位矣者卑謂地體卑下?謂天體高上卑高既以陳列則物之貴賤得其位矣若卑不處卑謂地在上高不處?謂天在下上下既亂則萬物貴賤不得其位矣此經明天地之體此雖明天地之體亦涉乎萬物之形此貴賤總兼萬物不唯天地而已先云卑者便文爾案前經云天尊地卑天地?陳此卑?以陳不更?陳總云卑?者上文詳於此?也動?有常剛柔斷矣者天陽為動地?為?有常度則剛柔斷定矣動而有常則成剛?而有常則成柔所以剛柔可斷定矣若動而?常則剛道不成?而?常則柔道不立是剛柔雜亂動??常則剛柔不可斷定也此經論天地之性也此雖天地動?亦總兼萬物也萬物?於陽氣多而為動也稟於?氣多而為?也方以類聚物以?分吉凶生矣者方謂法術<pb n="4b"/>性行以類共聚同方者則同聚也物謂物色?黨共在一處而與他物相分?若順其所同則吉也若乖其所趣則凶也故曰吉凶生矣此經雖因天地之性亦廣包萬物之情也在天成象在地成形變化見矣者象謂懸象日月星辰也形謂山川草木也懸象運轉而成昏明山澤通氣而雲行雨施故變化見也是故剛柔相摩者以變化形見即陽極變為??極變為陽陽剛而?柔故剛柔共相切摩更?變化也八卦相盪者剛則陽爻也柔則?爻也剛柔兩體是?陽二爻相雜而成八卦遞相推盪若十一月一陽生而推去一?五月一?生而推去一陽雖諸卦遞相推移本從八卦而來故云八卦相盪也?之以雷霆潤之以風雨日月運行一寒一暑者重明上經變化見矣及剛柔相摩八卦相盪之事八卦既相推盪各有功之所用也又?動之以震雷離電滋潤之以巽風坎雨或離日坎月運動而行一節為寒一節為暑直云震巽離坎不云乾坤艮?者乾坤上<pb n="5a"/>下備言艮?非?動運行之物故不言之其實亦一焉雷電風雨亦出山澤也乾道成男坤道成女者道謂自然而生故乾得自然而為男坤得自然而為女必云成者有故以乾因?而得成男坤因陽而得成女故云成也乾知大始者以乾是天陽之氣萬物皆始在於氣故云知其大始也坤作成物者坤是地?之形坤能造作以成物也初始?形未有營作故但云知也已成之物事可營為故云作也乾以易知者易謂易??所造為以此為知故曰乾以易知也坤以簡能者簡謂簡省凝?不?繁勞以此為能故曰坤以簡能也若於物艱難則不可以知故以易而得知也若於事繁勞則不可能也必簡省而後可能也易則易知者此覆?上乾以易知也乾德既能說易若求而行之則易可知也簡則易從者覆?上坤以簡能也於事簡省若求而行之則易可從也上乾以易知坤以簡能論乾坤之體性也易則易知簡則易從者此論乾坤既有此性人則易可放效<pb n="5b"/>也易知則有親者性意易知心?險難則相和親故云易知則有親也易從則有功者於事易從不有繁勞其功易就故曰易從則有功此二句論聖人法此乾坤易簡則有所益也有親則可久者物既和親?相殘害故可久也有功則可大者事業有功則積漸可大此二句論人法乾坤久而益大可久則賢人之德者使物長久是賢人之?能?萬物故云可久則賢人之德也可大則賢人之業者功勞既大則是賢人事業行天地之道總天地之功唯聖人能然今云賢人者聖人則???用事在?境今云可久可大則是離?入有賢人則事在有境故可久可大以賢人目之也易簡而天下之理得矣者此則?明聖人能行天地易簡之化則天下萬事之理?得其宜矣天下之理得而成位乎其中矣者成位況立象言聖人極易簡之善則能通天下之理故能成立卦象於天地之中言?天地也注正義曰云先明天尊地卑以定乾坤之體者易含萬象天地最大若<pb n="6a"/>天尊地卑各得其所則乾坤之義得定矣若天之不尊降在滯溺地之不卑進在剛盛則乾坤之體何由定矣案乾坤是天地之用非天地之體今云乾坤之體者是所用之體乾以健為體坤以順為體故云乾坤之體云天尊地卑之義既列?經卑高以陳也云則涉乎萬物貴賤之位明矣?經貴賤位矣上經既云天尊地卑此經又云貴賤者則貴賤非唯天地是兼萬物之貴賤云方有類者方謂法術情性趣舍故春秋云教子以義方注云方道也是方謂性行法術也言方雖以類而聚亦有非類而聚者若?之所求者陽陽之所求者?是非類聚也若以人比禽獸即是非類雖男女不同俱是人例亦是以類聚也故云順所同則吉乖所趣則凶云天地之道不為而善始者釋經之乾以易知不勞而善成者釋經之坤以簡能也案經乾易坤簡各自?言而注合云天地者若以坤對乾乾為易也坤為簡也經之所云者是也若據乾坤相合皆?為自然養物之始也是<pb n="6b"/>自然成物之始也是乾亦有簡坤亦有易故注合而言之也用使聖人俱行易簡法?為之化云聖人不為?方各遂其業者聖人顯仁藏用唯見生養之功不見其何以生養猶若日月見其照臨之力不知何以照臨是聖人用?為以及天下是聖人不為也云德業既成則入於形器者初行德業未成之時不見其所為是在於??若德業既成覆被於物在於有境是入於形器也賢人之分則見其所為見其成功始末皆有德之與業是所有形器故以賢人目其德業然則本其???象謂之聖據其成功事業謂之賢也云天下之理莫不由於易簡而各得順其分位者若能行?易簡?任物自生則物得其性矣故列子云不生而物自生不化而物自化若不行易簡法令滋章則物失其性也老子云水至清則無魚人至察則無徒又?云馬翦剔羈絆所傷多矣是天下之理未得也</hi>
<pb n="7a"/>
聖人設卦觀象注此總言也繫辭焉而明吉凶剛柔相<lb/>
推而生變化注繫辭所以明吉凶剛柔相推所以明變<lb/>
化也吉凶者存乎人事也變化者存乎運行也是故吉<lb/>
凶者失得之象也注由有失得故吉凶生悔吝者憂虞<lb/>
之象也注失得之?者足以致憂虞而已故曰悔吝變<lb/>
化者進退之象也注往復相推迭進退也剛柔者晝夜<lb/>
之象也注書則陽剛夜則?柔始總言吉凶變化而下<lb/>
?明悔吝晝夜者悔吝則吉凶之類晝夜亦變化之道<lb/>
<pb n="7b"/>
吉凶之類則同因繫辭而明變化之道則俱由剛柔而<lb/>
著故始總言之下則明失得之輕重辨變化之小大故<lb/>
?序其義也六爻之動三極之道也注三極三材也兼<lb/>
三材之道故能見吉凶成變化也是故君子所居而安<lb/>
者易之序也注序易象之次序所樂而玩者爻之辭也<lb/>
是故君子居則觀其象而玩其辭動則觀其變而玩其<lb/>
占是以自天祐之吉?不利音義<hi>繫音系卷?皆同而明吉凶虞本有悔吝二字迭田節反剛柔者晝夜之象虞作晝夜者剛柔之象三極陸云極至也馬云三統也鄭韓云三才也王肅<pb n="8a"/>云?陽剛柔仁義為三極見賢遍反序陸云象也京云次也虞本作象樂音岳適會也虞本作變玩五亂反研玩也馬云貪也鄭作翫祐音又後同</hi>疏<hi>正義曰此第二章也前章言天地成象成形簡易之德明乾坤之大旨此章明聖人設卦觀象爻辭吉凶悔吝之細?聖人設卦觀象者謂聖人設畫其卦之時莫不瞻觀物象法其物象然後設之卦象則有吉有凶故下文云吉凶者失得之象也悔吝者憂虞之象變化者進退之象剛柔者晝夜之象是設施其卦有此諸象也繫辭焉而明吉凶者卦象爻象有吉有凶若不繫辭其理未顯故繫屬吉凶之文辭於卦爻之下而顯明此卦爻吉凶也案吉凶之外猶有悔吝憂虞直云而明吉凶者悔吝憂虞是凶中之小?舉吉凶則包之可知也剛柔相推而生變化者八純之卦卦之與爻其象既定變化猶少若剛柔二氣相推?爻陽爻交變分為六十四卦有三百八十四爻委曲變化事非一體是而生變化也繫辭而明吉<pb n="8b"/>凶明繫辭之意剛柔相推而生變化明其推引而生雜卦之意也此下四句經總明諸象不同之事辭之吉者是得之象辭之凶者是失之象故曰吉凶者是失得之象也初時於事有失有得積漸成著乃為吉凶也然易之諸卦及爻不言吉凶者義有數等或吉凶據文可知不?明言吉凶者若乾元亨利貞及九五飛龍在天利見大人之屬尋文考義是吉可知故不?云吉也若其剝不利有攸往離之九四突如其來如焚如死如棄如之屬據其文辭其凶可見故不言凶也亦有爻處吉凶之際吉凶未定行善則吉行惡則凶是吉凶未定亦不言吉凶若乾之九三君子終日乾乾夕惕若厲?咎若屯之六二屯如邅如乘馬班如匪?婚媾女子貞不字十年乃字是吉凶未定亦不言吉凶也又諸稱?咎者若不有善應則有咎若有善應則?咎此亦不定言吉凶也諸稱吉凶者皆嫌其吉凶不明故言吉凶以正之若坤之六五?裳元吉以?居尊位嫌其不吉故言吉<pb n="9a"/>以明之推此餘可知也亦有於事?嫌吉凶灼然可知而更明言吉凶者若剝之初六剝?以足蔑貞凶六二剝?以辨蔑貞凶者此皆凶狀灼然而言凶也或有一卦之?或一爻之中得失相形?言吉凶若大過九三棟橈凶九四棟隆吉是一卦相形也屯卦九五屯其膏小貞吉大貞凶是一爻相形也亦有一事相形終始有異若訟卦有孚窒惕中吉終凶之類是也大?如此原夫易之為書曲明萬象茍在釋辭明其意達其理不可以一爻為例義有變通也悔吝者憂虞之象者經稱悔吝者是得失?小初時憂念虞度之形象也以憂虞不己未是大凶終致悔吝悔者其事已過意有追悔之也吝者當事之時可輕鄙?故云吝也吝既是小凶則易之為書亦有小吉則?咎之屬善補過是也此亦小吉而不言者下經備陳之也故於此不言其餘元亨利貞則是吉象之境有四德?言故於此不言也其有祉有慶有福之屬各於爻卦?言故不在此而?且易者戚<pb n="9b"/>人為惡故於惡事備言也變化者進退之象者萬物之象皆有?陽之爻或從始而上進或居終而倒退以其往復相推或漸變而頓化故云進退之象也剛柔者晝夜之象者晝則陽日照臨萬物生而堅剛是晝之象也夜則?潤浸被萬物而皆柔弱是夜之象也六爻之動三極之道者此覆明變化進退之義言六爻遞相推動而生變化是天地人三才至極之道以其事兼三才故能見吉凶而成變化也是故君子所居而安者易之序也者以其在上吉凶顯其得失變化明其進退以此之故君子觀象知其所處故居可治之位而安?居之是易位之次序也若居在乾之初九而安在勿用居在乾之九三而安在乾乾是以所居而安者由觀易位之次序也所樂而玩者爻之辭也者言君子愛樂而習玩者是六爻之辭也辭有吉凶悔吝見善則思齊其事見惡則懼而自改所以愛樂而耽玩也卦之與爻皆有其辭但爻有變化取象既多以知得失故君子尤所愛樂所<pb n="10a"/>以特云爻之辭也是故君子居則觀其象而玩其辭者以易象則明其善惡辭則示其吉凶故君子自居處其身觀看其象以知身之善惡而習玩其辭以曉事之吉凶動則觀其變而玩其占者言君子出行興動之時則觀其爻之變化而習玩其占之吉凶若乾之九四或躍在淵是動則觀其變也春秋傳云先王卜征五年又云卜以?疑是動玩其占也是以自天祐之吉?不利者君子既能奉遵易象以居處其身?有凶害是以從天以下悉皆祐之吉?不利此大有上九爻辭注正義曰云此總言也者此設卦觀象總為下而言故云此總言也云始總言吉凶變化者謂上文云繫辭焉而明吉凶剛柔相推而生變化是始總言吉凶變化也云而下?明悔吝晝夜者謂次文云悔吝者憂虞之象剛柔者晝夜之象是?明悔吝晝夜也言悔吝則吉凶之類者案上文繫辭而明吉凶次文?序云吉凶者失得之象悔吝者憂虞之象是吉凶之外?生悔吝是悔吝亦吉凶<pb n="10b"/>之類大?總言吉凶若細?之吉凶之外?有悔吝也故云悔吝則吉凶之類云晝夜亦變化之道者案上文云剛柔相推而生變化次文?云變化者進退之象剛柔者晝夜之象變化之外?云晝夜總言之則變化晝夜是一分之則變化晝夜是殊故云晝夜亦變化之道也云吉凶之類則同因繫辭而明者案上文云繫辭焉而明吉凶次文?序云吉凶悔吝兩事同因上繫辭而明之也故云吉凶之類則同因繫辭而明也云變化之道則俱由剛柔而著者上文剛柔相推而生變化次文?序云變化者進退之象剛柔者晝夜之象上文則變化剛柔合為一次文則?序變化剛柔分為二合之則同分之則異是變化從剛柔而生故云變化之道俱由剛柔而著也云故始總言之者上文?辭焉而明吉凶不云悔吝是總言之也又上文剛柔相推而生變化不云晝夜是總變化言之也云下則明失得之輕重辯變化之小大故?序其義者案次文?序云吉凶者失得<pb n="11a"/>之象是失得重也悔吝者憂虞之象是失得輕也又次經云變化者進退之象是變化大也剛柔者晝夜之象是變化小也?事?言失得?明輕重變化?明小大是?序其義</hi>
彖者言乎象者也注彖總一卦之義也爻者言乎變者<lb/>
也注爻各言其變也吉凶者言乎其失得也悔吝者言<lb/>
乎其小疵也?咎者善補過也是故列貴賤者存乎位<lb/>
注爻之所處曰位六位有貴賤也齊小大者存乎卦注<lb/>
卦有小大也齊猶言辯也即彖者言乎象也辯吉凶者<lb/>
存乎辭注辭爻辭也即爻者言乎變也言象所以明小<lb/>
<pb n="11b"/>
大言變所以明吉凶故小大之義存乎卦吉凶之狀見<lb/>
乎爻至於悔吝?咎其例一也吉凶悔吝小疵?咎皆<lb/>
生乎變事有小大故下?言五者之差也憂悔吝者存<lb/>
乎介注介纖介也王弼曰憂悔吝之時其介不可慢也<lb/>
即悔吝者言乎小疵也震?咎者存乎悔注?咎者善<lb/>
補過也震動也故動而?咎存乎悔過也是故卦有小<lb/>
大辭有險易注其道光明曰大君子道消曰小之泰則<lb/>
其辭易之否則其辭險辭也者各指其所之易與天地<lb/>
<pb n="12a"/>
準注作易以準天地故能彌綸天地之道仰以觀於天<lb/>
文俯以察於地理是故知幽明之故原始反終故知死<lb/>
生之?注幽明者有形?形之象死生者始終之數也<lb/>
音義<hi>爻?交反?文云交也疵徐才斯反馬云瑕也辯如字京云明也虞董姚顧蜀才並云?也音彼列反見賢遍反介音界注同王肅干韓云纖介也纖息簾反震馬云驚也鄭云懼也王肅韓云動也周云救也險易之易以?反注同京云險惡也易善也否備鄙反準如字京云等也鄭云中也平也彌如字本又作?綸音倫京云彌遍綸知也王肅云綸?堣]荀云彌終也綸?也俯音甫察一本作觀反終鄭虞作及終?如字宋衷始銳反云舍也</hi>疏<hi>正義曰此第三章也上章明吉凶悔吝繫辭之義而細意未盡故此章更委曲說卦<pb n="12b"/>爻吉凶之事是以義理深?能彌綸天地之道仰觀俯察知死生之?彖者言乎象者也者彖謂卦下之辭總?乎一卦之象也爻者言乎變者也者謂文下之辭言?此爻之象改變也吉凶者言乎其失得也者謂爻卦下辭也著其吉凶者言論其卦爻失與得之義也前章言據其卦爻之象故云吉凶者失得之象此章據其卦爻之辭故云吉凶者言乎其失得也悔吝者言乎其小疵也者辭著悔吝者言?此卦爻有小疵病也有小疵病必預有憂虞故前章云悔吝者憂虞之象但前章據其象此章論其辭也?咎者善補過也者辭稱?咎者即此卦爻能補其過若不能補過則有咎也案?例?咎有二一者善能補過故?咎二者其禍自己招?所怨咎故節之六三不節之嗟又誰咎也但如此者少此據多者言之故云善補過也前章舉其大?故不細言?咎之事此章備論也是故列貴賤者存乎位者以爻者言乎變以此之故陳列物之貴賤者在存乎六爻之<pb n="13a"/>立皆上貴而下賤也齊小大者存乎卦者以彖者言乎象象有小大故齊辨物之小大者存乎卦也猶若泰則小往大來吉亨否則大往小來之類是也辨吉凶者存乎辭者謂辨明卦與爻之吉凶存乎卦爻下之言辭是也憂悔吝者存乎介者介謂纖介謂小小疵病能預憂虞悔吝者存於細小之疵病也震?咎者存乎悔者震動也動而?咎者存乎能自悔過也卦有小大辭有險易者其道光明謂之大其道消散謂之小若之適通泰其辭則?易若之適否塞其辭則難險也辭也者各指其所之者謂爻卦之辭各斥其爻卦之之適也若之適於善則其辭善若之適於惡則其辭惡也易與天地準者自此以上論卦爻辭理之義自此以下廣明易道之美言聖人作易與天地相準謂?擬天地則乾健以法天坤順以法地之類是也故能彌綸天地之道者以易與天地相?為此之故聖人用易能彌綸天地之道彌謂彌縫補合綸謂經綸牽引能補合牽引天地之道用<pb n="13b"/>此易道也仰以觀於天文俯以察於地理者天有懸象而成文章故稱文也地有山川原隰各有條理故稱理也是故知幽明之故者故謂事故也以用易道仰觀俯察知?形之幽有形之明義理事故也原始反終故知生死之?者言用易理原窮事物之初始反復事物之終末始終吉凶皆悉包羅以此之故知死生之數也正謂用易道?其逆順則禍福可知用蓍策求其吉凶則死生可識也注正義曰云辭爻辭也者其實卦之與爻皆有其辭知是爻辭者但卦辭變化少爻辭變化多此經辯吉凶者存乎辭與齊小大者存乎卦二文相對上既云卦故此辭為爻辭也云言象所以明小大者即齊小大者存乎卦是也云言變化所以明吉凶者則辯吉凶者存乎辭是也云故小大之義存乎卦者覆?言象所以明小大也云吉凶之狀見乎爻者覆?言變所以明吉凶也云悔吝?咎其例一也者謂悔吝?咎體例與吉凶一也皆是存乎辭云悔吝小疵?咎皆生乎變<pb n="14a"/>者謂皆生於爻也言乎變者謂皆從爻變而來云事有小大者大則為吉凶小則為悔吝?咎也云故下?言五者之差者謂於吉凶下?次言五者之差?數五者謂吉一凶二悔三吝四?咎五然諸儒以為五者皆數列貴賤者存乎位是其一也齊小大者存乎卦是其二也辯吉凶者存乎辭是其三也憂悔吝者存乎介是其四也震?咎者存乎悔是其五也於經數之為便但於注理為乖今並存焉任後賢所擇</hi>
精氣為物遊魂為變注精氣??聚而成物聚極則散<lb/>
而?魂為變也遊魂言其?散也是故知鬼神之情狀<lb/>
注盡聚散之理則能知變化之道?幽而不通也與天<lb/>
地相似故不違注德合天地故曰相似知周乎萬物而<lb/>
<pb n="14b"/>
道濟天下故不過注知周萬物則能以道濟天下也旁<lb/>
行而不流注應變旁通而不流淫也樂天知命故不憂<lb/>
注順天之化故曰樂也安土敦乎仁故能愛注安土敦<lb/>
仁者萬物之情也物順其情則仁功贍矣範圍天地之<lb/>
化而不過注範圍者擬範天地而周備其理也曲成萬<lb/>
物而不遺注曲成者乘變以應物不係一方者也則物<lb/>
宜得矣通乎晝夜之道而知注通幽明之故則?不知<lb/>
也故神?方而易?體注自此以上皆言神之所為也<lb/>
<pb n="15a"/>
方體者皆係於形器者也神則?陽不測易則唯變所<lb/>
適不可以一方一體明一?一陽之謂道注道者何?<lb/>
之稱也?不通也?不由也況之曰道寂然?體不可<lb/>
為象必有之用極而?之功顯故至乎神?方而易?<lb/>
體而道可見矣故窮變以盡神因神以明道?陽雖殊<lb/>
?一以待之在?為???以之生在陽為?陽陽以<lb/>
之成故曰一?一陽也繼之者善也成之者性也仁者<lb/>
見之謂之仁知者見之謂之知注仁者資道以見其仁<lb/>
<pb n="15b"/>
知者資道以見其知各盡其分百姓日用而不知故君<lb/>
子之道鮮矣注君子體道以為用也仁知則滯於所見<lb/>
百姓則日用而不知體斯道者不亦鮮矣故常?欲以<lb/>
觀其妙始可以語至而言極也音義<hi>?音因?紆云反盡津忍反下同知周之知音智注同道如字鄭云當作導流如字京作留樂音洛注同虞作變贍涉豔反範圍鄭云範法也馬王肅張作犯違張云猶裁成也而知之知如字荀爽荀柔之明僧紹音智上時掌反稱尺證反下章及注同知者之知音智下之知注知者其知仁知?同分符問反鮮悉淺反注同師?云盡也鄭作尟馬鄭王肅云少也</hi>
疏<hi>正義曰此第四章也上章明卦爻之義其事類稍盡但卦爻未明鬼神情?此章?物之改變而為鬼神<pb n="16a"/>易能通鬼神之變化故於此章明之云精氣為物者謂?陽精靈之氣氤?積聚而為萬物也遊魂為變者物既積聚極則分散?散之時浮?精魂去離物形而為改變則生變為死成變為敗或未死之間變為異類也是故知鬼神之情?者能窮易理盡生死變化以此之故能知鬼神之?外情?也物既以聚而生以散而死皆是鬼神所為但極聚散之理則知鬼神之情?也言聖人以易之理而能然也與天地相似故不違者天地能知鬼神任其變化聖人亦窮神盡性能知鬼神是與天地相似所為所作故不違於天地能與天地合也知周乎萬物而道濟天下者聖人?物不知是知周於萬物天下皆?是道濟天下也故不過者所為皆得其宜不有愆過使物失分也旁行而不流者言聖人之德應變旁行?不被及而不有流移淫過若不應變化非理而動則為流淫也樂天知命故不憂者順天施化是歡樂於天識物始終是自知性命順天道之常數知性命<pb n="16b"/>之始終任自然之理故不憂也安土敦乎仁故能愛者言萬物之性皆欲安?於土敦厚於仁聖人能行此安土敦仁之化故能愛?萬物也範圍天地之化而不過者範謂模範圍謂周圍言聖人所為所作模範周圍天地之化?言法則天地以施其化而不有過失違天地者也曲成萬物而不遺者言聖人隨變而應屈曲委細成就萬物而不有遺棄細小而不成也通乎晝夜之道而知者言聖人通曉於晝夜之道晝則明也夜則幽也言通曉於幽明之道而?事不知也自此以上皆神之所為聖人能極人之幽?之德也故神?方而易?體者神則寂然???陽深?不可求測是?一方可明也易則隨物改變應變而往?一體可定也一?一陽之謂道者一謂?也???陽乃謂之道一得謂?者?是????是太?不可分?唯一而已故以一為?也若其有境則彼此相形有二有三不得為一故在?之時而不見為?之功在陽之時而不見為陽之力<pb n="17a"/>自然而有?陽自然?所營為此則道之謂也故以言之為道以數言之謂之一以體言之謂之?以物得開通謂之道以?妙不測謂之神以應機變化謂之易總而言之皆??之謂也聖人以人事名之隨其義理立其稱號繼之者善也者道是生物開通善是順理?物故繼道之功者惟善行也成之者性也者若能成就此道者是人之本性若性仁者成就此道為仁性知者成就此道為知也故云仁者見之謂之仁知者見之謂之知是仁之與知皆資道而得成仁知也百姓日用而不知者言萬方百姓琱擗橦鄍峖凳D而得生而不知道之功力也言道??不以功為功故百姓日用而不能知也故君子之道鮮矣者君子謂聖人也仁知則各滯於所見百姓則日用不知明體道君子不亦少乎注正義曰云知變化之道?幽而不通者案下云神?方韓氏云自此以上皆言神之所為則此經情?是??之神聖人極??之神知變化之道幽明悉通故能知鬼<pb n="17b"/>神之情?云自此以上皆言神之所為者謂從神?方以上至精氣為物以下經之所云皆言神所施為神者?妙?通不可測量故能知鬼神之情?與天地相似知周萬物樂天知命安土敦仁範圍天地曲成萬物通乎晝夜此皆神之功用也作易者因自然之神以垂教欲使聖人用此神道以被天下雖是神之所為亦是聖人所為云方體者皆係於形器者方是處所之名體是形質之稱凡處所形質非是??皆係著於器物故云皆係於形器也云神則?陽不測者既幽?不可測度不可測則何有處所是神?方也云易則唯變所適者既是變易唯變之適不有定往何可有體是易?體也云不可以一方一體明者??方?體也凡?方?體各有二義一者神則不見其處所云為是?方也二則周遊運動不常在一處亦是?方也?體者一是自然而變而不知變之所由是?形體也二則隨變而往?定在一體亦是?體也云道者何?之稱者此韓氏自<pb n="18a"/>問其道而釋之也道是??之稱以??能開通於物故稱之曰道云?不通?不由者若處於有有則為物礙難不可常通道既??為體則不為礙難故曰?不通也?不由者言萬物皆因之而通由之而有云況之曰道者比況道路以為稱也寂然?體不可為象者謂寂然幽?而?體不可以形象求是不可為象至如天覆地載日照月臨冬寒夏暑春生秋殺萬物運動皆由道而然豈見其所營知其所為是寂然?體不可為象也云必有之用極而?之功顯者猶若風雨自有之所用當用之時以?為心風雨既極之後萬物賴此風雨而得生育是生育之功由風雨?心而成自有之用極而?之功顯是神之發作動用以生萬物其功成就乃在於?形應機變化雖有功用本其用之所以亦在於?也故至乎神?方而易?體自然?為之道可顯見矣當其有用之時道未見也云故窮變以盡神者神則杳然不測千變萬化聖人則窮此千變萬化以盡神之<pb n="18b"/>妙理故云窮變化以盡神云因神以明道者謂盡神之理惟在??因此??之神以明道之所在道亦??故云因神以明道也?陽雖殊?一以待之者言?之與陽雖有兩氣琤??之一以擬待之言在陽之時亦以為???此陽也在?之時亦以為???此?也云在?為???以之生者謂道雖在於?而?於?言道所在皆??也雖?於??終由道而生故言?以之生也在陽為?陽陽以之成者謂道雖在陽陽中必?道也雖?於陽陽必由道而成故言陽以之成也道雖?于?陽然亦不離於?陽?陽雖由道成即?陽亦非道故曰一?一陽也云君子體道以為用者謂聖人為君子體履於至道法道而施政則老子云為而不宰功成不居是也云仁知則滯於所見者言仁知雖賢猶有偏見仁者觀道謂道為仁知者觀道謂道為知不能?曉是滯於所見也是道既以?為用若以仁以知則滯所見也至於百姓但日用通生之道又不知<pb n="19a"/>通生由道而來故云百姓日用而不知也云體斯道者不亦鮮矣者是聖人君子獨能悟道故云不亦鮮矣云故常?欲以觀其妙者引老子道經之文以結成此義?欲謂?心若能寂然?心?欲觀其道之妙趣謂不為所為得道之妙理也云始可以語至而言極也者若能?欲觀此道之妙理?事?為如此叮以語?其至理而言其極趣也若不如此不可語至而言極也</hi>
顯諸仁藏諸用注衣被萬物故曰顯諸仁日用而不知<lb/>
故曰藏諸用?萬物而不與聖人同憂注萬物由之以<lb/>
化故曰?萬物也聖人雖體道以為用未能全?以為<lb/>
體故順通天下則有經營之?也盛德大業至矣哉注<lb/>
<pb n="19b"/>
夫物之所以通事之所以理莫不由乎道也聖人功用<lb/>
之母體同乎道盛德大業所以能至富有之謂大業注<lb/>
廣大悉備故曰富有日新之謂盛德注體化合變故曰<lb/>
日新生生之謂易注?陽轉易以成化生成象之謂乾<lb/>
注擬乾之象效法之謂坤注效坤之法極數知來之謂<lb/>
占通變之謂事注物窮則變變而通之事之所由生也<lb/>
?陽不測之謂神注神也者變化之極妙萬物而為言<lb/>
不可以形詰者也故曰?陽不測?試論之曰原夫兩<lb/>
<pb n="20a"/>
儀之運萬物之動豈有使之然哉莫不獨化於大?欻<lb/>
爾而自造矣造之非我理自?應化之?主數自?運<lb/>
故不知所以然而況之神是以明兩儀以太極為始言<lb/>
變化而稱極乎神也夫唯知天之所為者窮理體化坐<lb/>
忘遺照至?而善應則以道為稱不思而?覽則以神<lb/>
為名蓋資道而同乎道由神而?於神也夫易廣矣大<lb/>
矣以言乎?則不禦注窮幽極深?所止也以言乎邇<lb/>
則?而正注則近而當以言乎天地之間則備矣夫乾<lb/>
<pb n="20b"/>
其?也專其動也直是以大生焉注專專一也直剛正<lb/>
也夫坤其?也翕其動也闢是以廣生焉注翕斂也止<lb/>
則翕斂其氣動則闢開以生物也乾統天首物為變化<lb/>
之元通乎形外者也坤則順以承陽功盡於己用止乎<lb/>
形者也故乾以專直言乎其材坤以翕闢言乎其形廣<lb/>
大配天地變通配四時?陽之義配日月易簡之善配<lb/>
至德注易之所載配此四義子曰易其至矣乎夫易聖<lb/>
人所以崇德而廣業也注窮理入神其德崇也兼濟萬<lb/>
<pb n="21a"/>
物其業廣也知崇禮卑注知以崇為貴禮以卑為用崇<lb/>
效天卑法地注極知之崇象天?而統物備禮之用象<lb/>
地廣而載物也天地設位而易行乎其中矣注天地者<lb/>
易之門?而易之為義兼周萬物故曰行乎其中矣成<lb/>
性存存道義之門注物之存成由乎道義也音義<hi>藏才剛反鄭作臧云善也衣於既反被皮寄反成象蜀才作盛象詰去吉反太?之大音泰下太極同欻?勿反造在早反下同稱極之稱尺征反為稱之稱尺證反禦魚呂反禁止也專如字陸作塼音同翕?給反斂也闢婢亦反開也易簡之易以?反知崇之知音智注同禮蜀才作體卑必彌反本亦作埤徐音婢下同</hi>疏<hi>正義曰此<pb n="21b"/>第五章也上章論神之所為此章廣明易道之大與神功不異也顯諸仁者言道之為體顯見仁功衣被萬物是顯諸仁也藏諸用者謂潛藏功用不使物知是藏諸用也?萬物而不與聖人同憂者言道之功用能?動萬物使之化育故云鼓萬物聖人化物不能全?以為體猶有經營之憂道則??為用?事?為不與聖人同用有經營之憂也盛德大業至矣哉者聖人為功用之母體同於道萬物由之而通?事以之而理是聖人極盛之德廣大之業至極矣哉於行謂之德於事謂之業自此已下覆說大業盛德因廣明易與乾坤及其占之與事并明神之體富有之謂大業者以廣大悉備萬事富有所以謂之大業日新之謂盛德者聖人以能變通體化合變其德日日?新是德之盛極故謂之盛德也生生之謂易者生生不?之辭?陽變轉後生次於前生是萬物琤芨蚺妝鬗]前後之生變化改易生必有死易主勸戒?人為善故云生不云死也成象之謂<pb n="22a"/>乾者謂畫卦成乾之象擬乾之健故謂卦為乾也效法之謂坤者謂畫卦效坤之法擬坤之順故謂之坤也極數知來之謂占者謂窮極蓍策之數豫知來事占問吉凶故云謂之占也通變之謂事者物之窮極欲使開通須知其變化乃得通也凡天下之事窮則須變萬事乃生故云通變之謂事?陽不測之謂神者天下萬物皆由?陽或生或成本其所由之理不可測量之謂神也故云?陽不測之謂神夫易廣矣大矣者此?明易理之大易之變化極於四?是廣矣窮於上天是大矣故下云廣大配天地也以言乎?則不禦者禦止也言乎易之變化窮極幽深之?則不有禦止也謂?所止息也以言乎通則?而正者邇近也言易之變化在於邇近之處則寧?而得正謂變化之道於其近處物各?而得正不煩亂邪僻也?尚不禦近則不禦可知近既?正則?亦?正互文也以言乎天地之間則備矣者變通之道遍滿天地之?是則備矣夫乾其?也專其<pb n="22b"/>動也直是以大生焉者上經既論易道資?陽而成故此經明乾復兼明坤也乾是純陽德能普備?所偏主唯專一而已若氣不發動則?而專一故云其?也專若其運轉則四時不忒寒暑?差剛而得正故云其動也直以其動?如此故能大生焉夫坤其?也翕其動也闢是以廣生焉者此經明坤之德也坤是?柔閉藏翕斂故其?也翕動則開生萬物故其動也闢以其如此故能廣生於物焉天體高?故乾云大生地體廣博故坤云廣生對則乾為物始坤為物生散則始亦為生故總云生也廣大配天地者此經申明易之德以易道廣大配合天地大以配天廣以配地變通配四時者四時變通易理亦能變通故云變通配四時也?陽之義配日月易簡之善配至德者案初章論乾坤易簡可久可大配至極?妙之德也然易初章易為賢人之德簡為賢人之業今總云至德者對則德業?散則業由德而來俱為德也子曰易其至矣乎者更?易之至極是<pb n="23a"/>語之?端故言子曰夫易聖人所以崇德而廣業者言易道至極聖人用之增崇其德廣大其業故云崇德而廣業也知崇禮卑者易兼知與禮故此明知禮之用知者通利萬物象天陽?不覆以崇為貴也禮者卑敬於物象地柔而任下故以卑為用也崇效天卑法地者知既崇高故效天禮以卑退故法地也天地陳設於位謂知之與禮而效法天地也而易行乎其中矣者變易之道行乎知禮之中言知禮與易而?行也若以實象言之天在上地在下是天地設位天地之間萬物變化是易行乎天地之中也成性存存道義之門者此明易道既在天地之中能成其萬物之性使物生不失其性存其萬物之存使物得其存成也性謂稟其始也存謂保其終也道謂開通也義謂得其宜也既能成性存存則物之開通物之得宜從此易而來故云道義之門謂與道義為門?也注正義曰云聖人雖體道以為用者言聖人不能?憂之事道則?心?跡聖人則亦?心有<pb n="23b"/>跡聖人能體附於道其跡以有為用云未能全?以為體者道則心跡俱?是其全?以為體聖人則?心有跡是跡有而心?是不能全?以為體云故順通天下則有經營之跡者言聖人順通天下之理?則雖是?心外則有經營之跡則有憂也道則心跡俱??憂?患故云不與聖人同憂也云神也者變化之極者言神之施為自將變化之極以為名也云妙萬物而為言者妙謂微妙也萬物之體有變象可尋神則微妙於萬物而為言也謂不可尋求也云不可以形詰者杳寂不測?形?體不可以物之形容所求而窮詰也云造之非我理自?應者此言神力也我謂宰主之名也言物之造作非由我之宰主所為其造化之理自然?空相應而自然造作也云是以明兩儀以太極為始者言欲明兩儀天地之體必以太極??為初始不知所以然將何為始也云言變化而稱極乎神者欲言論變化之理不知涯際唯稱極乎神神則不可知也云夫唯知天之<pb n="24a"/>所為者窮理體化坐忘遺照者言若能知天之所造為者?能窮其物理體其變化?坐而忘其事及遺棄所照之物任其自然之理不以他事係心端然?寂如此者乃能知天之所為也言天之道亦如此也坐忘遺照之言事出莊子大宗師篇也云至虛而善應則以道為稱者此解道之目也言至極空虛而善應於物則乃目之為道故云則以道為稱云不思而?覽則以神為名者謂不可思量而??覽見者乃目之為神故云則以神為名也云?資道而同乎道者此謂聖人設教資取乎道行?為之化積?而遂同於道?外皆?也云由神而?於神也者言聖人設教法此神之不測?體?方以垂於教?能積漸而?合於神不可測也此皆謂聖人初時雖法道法神以為?體未能全?但行之不已遂至全?不測故云資道而同於道由神而?於神也</hi>
<pb n="24b"/>
聖人有以見天下之賾而擬諸其形容象其物宜注乾<lb/>
剛坤柔各有其體故曰擬諸形容是故謂之象聖人有<lb/>
以見天下之動而觀其?通以行其典禮注典禮適時<lb/>
之所用繫辭焉以斷其吉凶是故謂之爻言天下之至<lb/>
賾而不可惡也言天下之至動而不可亂也注易之為<lb/>
書不可?也惡之則逆於順錯之則乖於理擬之而後<lb/>
言議之而後動擬議以成其變化注擬議以動則盡變<lb/>
化之道鳴鶴在?其子和之我有好爵吾與爾靡之注<lb/>
<pb n="25a"/>
鶴鳴則子和脩誠則物應我有好爵與物散之物亦以<lb/>
善應也明擬議之道繼以斯義者誠以吉凶失得存乎<lb/>
所動同乎道者道亦得之同乎失者失亦違之莫不以<lb/>
同相順以類相應動之斯來綏之斯至鶴鳴於?氣同<lb/>
則和出言?庭千里或應出言猶然況其大者乎千里<lb/>
或應?其邇者乎故夫憂悔吝者存乎纖介定失得者<lb/>
?於樞機是以君子擬議以動?其微也子曰君子居<lb/>
其室出其言善則千里之外應之況其邇者乎居其室<lb/>
<pb n="25b"/>
出其言不善則千里之外違之況其邇者乎言出乎身<lb/>
加乎民行?乎邇見乎?言行君子之樞機注樞機制<lb/>
動之主樞機之發榮辱之主也言行君子之所以動天<lb/>
地也可不?乎同人先號咷而後笑子曰君子之道或<lb/>
出或處或默或語二人同心其利斷金注同人終獲後<lb/>
笑者以有同心之應也夫所況同者豈係乎一方哉君<lb/>
子出處默語不違其中則其跡雖異道同則應同心之<lb/>
言其臭如蘭音義<hi>賾仕責反下同九家作冊京作嘖云精也典禮京作等禮姚作典體斷丁<pb n="26a"/>亂反下注同惡於嫁反荀作亞亞次也又烏路反馬鄭烏洛反?通言天下之至動?家本?然鄭本作至賾云賾當作動九家亦作??袁萬反惡之之惡烏路反錯七各反議之陸姚桓?荀柔之作儀之盡津忍反和胡?反注同行?之行下孟反下同見乎之見賢遍反樞尺朱反王廙云?樞也一云門臼機王廙云弩牙也號?羔反咷道羔反默亡北反字或作嘿利斷之斷丁亂反王肅丁管反臭昌又反</hi>疏<hi>正義曰此第六章也上章既明易道變化神理不測聖人法之所以配於天地道義從易而生此章又明聖人擬議易象以?成變化又明人擬議之事先慎其身在於慎言語同心行動舉措守謙退勿驕盈保??勿貪非位凡有七事是行之於急者故引七卦之義以證成之聖人有以見天下之賾者賾謂幽深難見聖人有其神妙以能見天下深賾之至理也而擬諸其形容者以此深賾之理擬度諸物形容也見此剛理則擬諸乾之形容見此柔理則擬<pb n="26b"/>諸坤之形容也象其物宜者聖人又法象其物之所宜若象陽物宜於剛也若象?物宜於柔也是各象其物之所宜六十四卦皆擬諸形容象其物宜也若泰卦比擬泰之形容象其泰之物宜若否卦則比擬否之形容象其否之物宜也舉此而言諸卦可知也是故謂之象者以是之故謂之象也謂六十四卦是也故前章云卦者言乎象者也此以上結成卦象之義也聖人有以見天下之動者謂聖人有其微妙以見天下萬物之動也而觀其會通以行其典禮者既知萬物以此變動觀看其物之?合變通當此會通之時以施行其典法禮儀也繫辭焉以?其吉凶者既觀其?通而行其典禮以定爻之通變而有三百八十四爻於此爻下?屬文辭以斷定其吉凶若?通典禮得則為吉若?通典禮失則為凶也是故謂之爻者以是之故議此?通之事而為爻也夫爻者效也效諸物之通變故上章云爻者言乎變者也自此已上結爻義也言天下之至賾而不可<pb n="27a"/>惡也者此覆?前文見天下之賾卦象義也謂聖人於天下至賾之理必重慎明之不可鄙賤輕惡也若鄙賤輕惡不存意明之則逆於順道也言天下之至動而不可亂者覆說上聖人見天下之動爻之義也謂天下至賾變動之理論說之時明不可錯亂也若錯亂則乖違正理也若以文勢上下言之宜云至動而不可亂也擬之而後言者覆說上天下之至賾不可惡也聖人欲言之時必擬度之而後言也議之而後動者覆說上天下之至動不可亂也謂欲動之時必議論之而後動也擬議以成其變化者言則先擬也動則先議也則能成盡其變化之道也鳴鶴在?者上既明擬議而動若擬議於善則善來應之若擬議於惡則惡亦隨之故引鳴鶴在?取同類相應以證之此引中孚九二爻辭也鳴鶴在幽?之處雖在幽?而鳴其子則在?而和之以其同類相感召故也我有好爵者言我有美好之爵而在我身吾與爾靡之者言我雖有好爵不自獨有吾與汝<pb n="27b"/>外物共靡散之謂我既有好爵能靡散以施於物物則有感我之恩亦來歸從於我是善?則善者來皆證明擬議之事我擬議於善以及物物亦以善而應我也子曰君子居其室者既引易辭前語已?故言子曰?其邇者乎者出其言善?尚應之則近應可知故曰?其邇者乎此證明擬議而動之事言身有善惡?問?近皆應之也言行君子之樞機者樞謂?樞機謂弩牙言?樞之轉或明或闇弩牙之發或中或否猶言行之動從身而發以及於物或是或非也言行君子之所以動天地者言行雖切在於身其善惡積而不已所以感動天地豈可不慎乎同人先號咷而後笑者謂擬議而動則同類相應以同人初未和同故先號咷後得同類故後笑也子曰君子之道者各引易之後其文勢已?故言子曰或出或處或默或語者言同類相應本在於心不必共同一事或此物而出或彼物而處或此物而默或彼物而語出處默語其時雖異其感應之事其意則<pb n="28a"/>同或處應於出或默應於語二人同心其利?金者二人若同齊其心其?利能斷截於金金是堅剛之物能斷而截之盛言利之甚也此謂二人心行同也同心之言其臭如蘭者言二人同齊其心吐?言語氤?臭氣香馥如蘭也此謂二人言同也</hi>
初六藉用白茅?咎子曰苟錯諸地而可矣藉之用茅<lb/>
何咎之有?之至也夫茅之為物薄而用可重也?斯<lb/>
術也以往其?所失矣勞謙君子有終吉子曰勞而不<lb/>
伐有功而不德厚之至也語以其功下人者也?言盛<lb/>
禮言恭謙也者致恭以存其位者也亢龍有悔子曰貴<lb/>
<pb n="28b"/>
而?位?而?民賢人在下位而?輔是以動而有悔<lb/>
也不出?庭?咎子曰亂之所生也則言語以為階君<lb/>
不密則失臣臣不密則失身幾事不密則害成是以君<lb/>
子慎密而不出也子曰作易者其知?乎注言?亦乘<lb/>
釁而至也易曰負且乘致寇至負也者小人之事也?<lb/>
也者君子之器也小人而乘君子之器盜思奪之矣上<lb/>
慢下暴盜思伐之矣慢藏誨?冶容誨淫易曰負且?<lb/>
致寇至?之招也音義<hi>藉在夜反下同茅卯交反錯七故反本亦作措重直勇反慎時<pb n="29a"/>震反鄭干同一本作順不德之?鄭陸蜀才作置鄭云置當為德下人之下遐嫁反階姚作機釁許覲反寇徐或作戎宋衷云戎誤乘也者之乘如字一讀繩證反藏才浪反誨如字?也虞作悔謂悔恨冶音也鄭陸虞姚王肅作野言妖野容儀?誨淫泆也王肅云作野音也</hi>疏<hi>正義曰此第七章也此章欲求外物求應必須擬議謹慎則外物來應之故引藉用白茅?咎之事以證謹慎之理此藉用白茅大過初六爻辭也子曰茍錯諸地而可矣者茍且也錯置也凡薦獻之物且置於地其理可矣言今乃謹慎薦藉此物而用潔白之茅不置於地藉之用茅何咎之有者何愆咎之有是謹慎之至也勞謙君子有終吉者欲求外物來應非唯謹慎又須謙以下人故引謙卦九三爻辭以證之也子曰勞而不伐者以引卦之後故言子曰勞而不伐者雖謙退疲勞而不自伐其善也有功而不德厚之至者雖有其功而不自以為恩德是篤厚之至極語以其功下人者言易<pb n="29b"/>之所言者語說其謙卦九三能以其有功卑下於人者也德言盛禮言恭者謂德以盛為本禮以恭為主德貴盛新禮尚恭敬故曰德言盛禮言恭謙也者致恭以存其位者言謙退致其恭敬以存其位者也言由恭德保其祿位也亢龍有悔者上既以謙德保位此明?謙則有悔故引乾之上九亢龍有悔證驕亢不謙也不出?庭?咎者又明擬議之道非但謙而不驕又當謹慎周?故引節之初九周?之事以明之子曰亂之所生則言語以為階者階謂梯也言亂之所生則由言語以為亂之階梯也君不?則失臣者臣既盡忠不避危難為君謀事君不慎密乃彰露臣之所為使在下聞之?共嫉怒害此臣而殺之是失臣也臣不密則失身者言臣之言行既有虧失則失身也?事不密則害成者幾謂幾微之事當須密慎預防禍害若其不?而漏泄禍害交起是害成也是以君子慎?而不出者於易言之是身慎密不出?庭於此義言之亦謂不妄出言語也子<pb n="30a"/>曰作易者其知?乎者此結上不密失身之事事若不密人則?此機危而害之猶若財之不密?則?此機危而竊之易者愛惡相攻?近相取盛衰相變若此爻有釁隙衰弱則彼爻?變而奪之故云作易者其知?乎易曰負且?致?至者此又明擬議之道當量身而行不可以小處大以賤貪貴故引?卦六三以明之也負也者小人之事者負者擔負於物合是小人所為也?也者君子之?者言?車者君子之?物言君子合?車今應負之人而?車是小人?君子之?也則?竊之人思欲奪之矣上慢下暴?思伐之矣者小人居上位必驕慢而在下必暴虐為政如此大?思欲伐之矣慢藏誨?冶容誨淫者若慢藏財物守掌不謹則教誨於?者使?取此物女子妖冶其容身不精?是教誨淫者使?淫已也以比小人而居貴位驕矜而不謹慎而致?至也又引易之所云是?之招?也言自招?於?以慎重其事故尾皆稱易曰?載易之爻辭也</hi>
<pb n="30b"/>
大衍之數五十其用四十有九注王弼曰演天地之數<lb/>
所?者五十也其用四十有九則其一不用也不用而<lb/>
用以之通非數而數以之成斯易之太極也四十有九<lb/>
數之極也夫?不可以?明必因於有故常於有物之<lb/>
極而必明其所由之宗也分而為二以象兩掛一以象<lb/>
三揲之以四以象四時歸?於扐以象閏五?再閏故<lb/>
再扐而後掛注?凡四揲之餘不足復揲者也分而為<lb/>
二既揲之餘合掛於一故曰再扐而後掛凡閏十九年<lb/>
<pb n="31a"/>
七閏為一章五?再閏者二故略舉其凡也天數五注<lb/>
五?也地數五注五耦也五位相得而各有合注天地<lb/>
之數各五五數相配以合成金木水火土天數二十有<lb/>
五注五?合為二十五地數三十注五耦合為三十凡<lb/>
天地之數五十有五此所以成變化而行鬼神也注變<lb/>
化以此成鬼神以此行乾之?二百一十有六注陽爻<lb/>
六一爻三十六策六爻二百一十六策坤之策百四十<lb/>
有四注?爻六一爻二十四策六爻百四十四策凡三<lb/>
<pb n="31b"/>
百有六十當期之日二篇之?萬有一千五百二十當<lb/>
萬物之數也注二篇三百八十四爻?陽各半合萬一<lb/>
千五百二十策是故四營而成易注分而為二以象兩<lb/>
一營也掛一以象三二營也揲之以四三營也歸?於<lb/>
扐四營也十有八變而成卦八卦而小成引而伸之注<lb/>
伸之六十四卦觸類而長之天下之能事畢矣顯道注<lb/>
顯明也神?行注由神以成其用是故可與酬酢可與<lb/>
祐神矣注可以應對萬物之求助成神化之功也酬酢<lb/>
<pb n="32a"/>
猶應對也音義<hi>衍延善反又注演同鄭云衍演也干云合也王廙蜀才云廣也大音泰掛卦買反?也王肅音卦揲時設反案揲猶數也?文云?持也一音思頰反徐音息列反鄭云取也?紀?反注下同扐郎得反下同馬云指間也荀柔之云?也後掛之掛京作卦云再扐而後布卦策初革反字亦作筴當如字下同期本又作?音基同伸本又作信音申長之文反行下孟反酬市由反徐又音疇酢在洛反京作醋祐音又助也馬云配也荀作侑</hi>疏<hi>正義曰此第八章明占筮之法揲蓍之體顯天地之數定乾坤之策以為六十四卦而生三百八十四爻大衍之數五十其用四十有九者京房云五十者謂十日十二辰二十八宿也凡五十其一不用者天之生氣?欲以??實故用四十九焉馬季長云易有太極謂北辰也太極生兩儀兩儀生日月日月生四時四時生五行五行生十二月十二月生二十四氣北辰居位不動其餘四十九轉運而<pb n="32b"/>用也荀爽云卦各有六爻六八四十八加乾坤二用凡有五十乾初九?龍勿用故用四十九也鄭康成云天地之數五十有五以五行氣通凡五行減五大衍又減一故四十九也姚信董遇云天地之數五十有五者其六以象六畫之數故減之而用四十九但五十之數義有多家各有其?未知孰是今案王弼云演天地之數所?者五十據王弼此?其意皆與諸儒不同萬物之策凡有萬一千五百二十其用此?推演天地之數唯用五十策也一謂自然所須策者唯用五十就五十策中其所用揲蓍者唯用四十有九其一不用以其??非所用也故不數之顧懽同王弼此?故顧懽云立此五十數以數神神雖非數因數而顯故?其一數以明不可言之義只如此意則??所以自然而有此五十也今依用之分而為二以象兩者五十之?去其一餘有四十九合同未分是象太一也今以四十九分而為二以象兩儀也掛一以象三者就兩儀之間於天數之<pb n="33a"/>中分掛其一而配兩儀以象三才也揲之以四以象四時者分揲其蓍皆以四四為數以象四時歸?於扐以象閏者?謂四揲之餘歸此殘?於所扐之策而成數以法象天道歸殘聚餘分而成閏也五?再閏者凡前閏後閏相去大略三十二月在五歲之中故五歲再閏再扐而後掛者既分天地天於左手地於右手乃四四揲天之數最末之餘歸之合於扐掛之一處是一揲也又以四四揲地之數最末之餘又合於前所歸之扐而總掛之是再扐而後掛也天數五者謂一三五七九也地數五者謂二四六八十也五位相得而各有合者若天一與地六相得合為水地二與天七相得合為火天三與地八相得合為木地四與天九相得合為金天五與地十相得合為土也天數二十有五者總合五?之數地數三十者總合五耦之數也凡天地之數五十有五者是天地二數相合為五十五此乃天地?陽?耦之數非是上文演天地之策也此所以成變化而行鬼<pb n="33b"/>神者言此陽??耦之數成就其變化言變化以此?陽而成故云成變化也而宣行鬼神之用言鬼神以此?陽而得宣行故云而行鬼神也乾之策二百一十有六者以乾老陽一爻有三十六策六爻凡有二百一十六策也乾之少陽一爻有二十八策六爻則有一百六十八策此經據老陽之策也坤之策百四十有四者坤之老?一爻有二十四策六爻故一百四十有四策也若坤之少?一爻有三十二六爻則有一百九十二此經據坤之老?故百四十有四也凡三百有六十當期之日者舉合乾坤兩策有三百有六十當期之數三百六十日舉其大略不數五日四分日之一也二篇之策萬有一千五百二十當萬物之數者二篇之爻總有三百八十四爻?陽各半陽爻一百九十二爻爻?三十六總有六千九百一十二也?爻亦一百九十二爻爻?二十四總有四千六百八也?陽總合萬有一千五百二十當萬物之數也是故四營而成易者營謂經營<pb n="34a"/>謂四度經營蓍策乃成易之一變也十有八變而成卦者每一爻有三變謂初一揲不五則九是一變也第二揲不四則八是二變也第三揲亦不四則八是三變也若三者俱多為老?謂初得九第二第三俱得八也若三者俱少為老陽謂初得五第二第三俱得四也若兩少一多為少?謂初與二三之間或有四或有五而有八也或有二箇四而有一箇九此為兩少一多也其兩多一少為少陽者謂三揲之間或有一箇九有一箇八而有一箇四或有二箇八而有一箇五此為兩多一少也如此三變既畢乃定一爻六爻則十有八變乃始成卦也八卦而小成者象天地雷風日月山澤於大象略盡是易道小成引而伸之者謂引長八卦而伸盡之謂引之為六十四卦也觸類而長之者謂觸逢事類而?長之若觸剛之事類以此?長於剛若觸柔之事類以次?長於柔天下之能事畢矣者天下萬事皆如此例各以類?長則天下所能之事法象皆盡故曰天下之<pb n="34b"/>能事畢矣也顯道神?行者言易理備盡天下之能事故可以顯明?為之道而神靈其?行之事言太?以養萬物為?行今易道以其神靈助太?而養物是神其?行也是故可與酬酢者酬酢謂應對報答言易道如此若萬物有所求為此易道可與應答萬物有求則報故曰可與酬酢也可與祐神矣者祐助也易道宏大可與助成神化之功也注正義曰王弼云演天地之數所?者五十者韓氏親受業於王弼承王弼之?故引王弼云以證成其義演天地之數所?者五十謂萬物籌策雖萬有一千五百二十若用之推演天地之數所?者唯?五十其餘不?也但?五十者自然如此不知其所以然云則其一不用者經既云五十又云其用四十九也既稱其用明知五十之?其一是不用者也言不用而用以之通者若全不用理應不?此既當論用所以并言不用為用五十者雖是不用其有用從不用而?以不用而得用也故云不用而用以之通所用<pb n="35a"/>者則四十九蓍也蓍所以堪用者從造化??而生也若?造化之生此蓍何由得用也言非數而數以之成者太一???形?數是非可數也然有形之數由非數而得成也即四十九是有形之數原從非數而?故將非數之一總為五十故云非數而數以之成也言斯易之太極者斯此也言此其一不用者是易之太極之??也?形即?數也凡有皆從?而?故易從太一為始也言夫?不可以?明必因於有者言??之體處處皆?何可以??之明其??也若欲明??之理必因於有物之境可以知本??猶若春生秋殺之事於??之時不見生殺之象是不可以?明也就有境之中見其生殺?推於?始知?中有生殺之理是明?必因於有也言故常於有物之極而必?其所由之宗者言欲明於?常須因有物至極之處而明其所由宗若易由太極有由於?變化由於神皆是所由之宗也言有且何因如此皆由於??自然而?也</hi>
<pb n="35b"/>
子曰知變化之道者其知神之所為乎注夫變化之道<lb/>
不為而自然故知變化者則知神之所為易有聖人之<lb/>
道四焉以言者尚其辭以動者尚其變以制器者尚其<lb/>
象以卜筮者尚其占注此四者存乎器象可得而用也<lb/>
是以君子將有為也將有行也問焉而以言其受命也<lb/>
如嚮?有?近幽深遂知?物非天下之至精其孰能<lb/>
與於此參伍以變錯綜其數通其變遂成天地之文極<lb/>
其數遂定天下之象非天下之至變其孰能與於此易<lb/>
<pb n="36a"/>
?思也?為也寂然不動感而遂通天下之故非天下<lb/>
之至神其孰能與於此注夫非忘象者則?以制象非<lb/>
遺數者?以極數至精者?籌?而不可亂至變者體<lb/>
一而?不周至神者寂然而?不應斯?功用之母象<lb/>
數所由立故曰非至精至變至神則不得與於斯也夫<lb/>
易聖人之所以極深而研幾也唯深也故能通天下之<lb/>
志唯幾也故能成天下之務注極未形之理則曰深適<lb/>
動微之?則曰幾唯神也故不疾而速不行而至子曰<lb/>
<pb n="36b"/>
易有聖人之道四焉者此之謂也注四者由聖道以成<lb/>
故曰聖人之道音義<hi>聖人之道?僧紹作君子之道嚮許兩反又作響與音豫下及注同參七南反錯七各反綜宗統反天地之文天地一本作天下之文虞陸作之爻籌直周反研蜀才作揅?如字本或作機鄭云機當作??微也</hi>疏<hi>正義曰此?九章也上章既?大衍之數極盡蓍?之名數可與助成神化之功此又廣?易道深?聖人之道有四又?易之深?窮極幾神也知變化之道其知神之所為乎者言易既知變化之道理不為而自然也則能知神化之所為言神化亦不為而自然也易有聖人之道四焉者言易之為書有聖人所用之道者凡有四事焉以言者尚其辭者謂聖人?言而施政?者貴尚其爻卦之辭?其言辭出言而施政?也以動者尚其變者謂聖人有所興動營為故法其?陽變化變有吉凶聖人之<pb n="37a"/>動取吉不取凶也以制器者尚其象者謂造制形器法其爻卦之象若造弧矢法暌之象若造杵臼法小過之象也以卜筮者尚其占者策是筮之所用?言卜者卜雖龜之見兆亦有?陽五行變動之?故卜之與筮尚其爻卦變動之占也是以君子?有為也?有行也問焉而以言者既易道有四是以君子將欲有所施為?欲有所行往占問其吉凶而以言命蓍也其受命也如嚮者謂蓍受人命報人吉凶如響之應聲也?有?近幽深者言易之告人吉凶?問?之與近及幽邃深?之處悉皆告之也遂知?物者物事也言易以萬事告人人因此遂知??之事也非天下之至精其孰能與於此者言易之功深如此若非天下萬事之?至極精妙誰能參與於此與易道同也此已上論易道功深告人吉凶使豫知?事故以此結之也參伍以變者參三也伍五也或三或五以相參合以相改變?舉三五諸數皆然也錯綜其數者錯謂交錯綜謂總聚交錯總聚<pb n="37b"/>其?陽之數也通其變者由交錯總聚通極其?陽相變也遂成天地之文者以其相變故能遂成就天地之文若青赤相雜故稱文也極其數遂定天下之象者謂窮極其?陽之數以定天下萬物之象猶若極二百一十六策以定乾之老陽之象窮一百四十四策以定坤之老?之象舉此餘可知也非天下之至變其孰能與於此者言此易之理若非天下萬事至極之變化誰能與於此者言皆不能也此結成易之變化之道故更言與於此也前經論易理深故云非天下之至精此經論極數通變故云非天下之至變也易?思也?為也者任運自然不關心慮是?思也任運自動不須營造是?為也寂然不動感而遂通天下之故者??思?為故寂然不動有感必應萬事皆通是感而遂通天下之故也故謂事故言通天下萬事也非天下之至神其孰能與於此者言易理神功不測非天下萬事之中至極神妙其孰能與於此也此經?易理神妙不測故云非<pb n="38a"/>天下之至神若非天下之至神誰能與於此也夫易聖人之所以極深而??也者言易道?大故聖人用之所以窮極幽深而?覈幾微也極深者則前經初一?云君子?有為?有行問焉而以言其受命如嚮?有?近幽深是極深也??者上經次?云參伍以變錯綜其數通其變遂成天地之文極其數遂定天下之象是?幾也唯深也故能通天下之志者言聖人用易道以極深故聖人?深也故能通天下之志意即是前經上?問焉而以言其受命如嚮遂知?物是通天下之志也唯幾也故能成天下之務者聖人用易道以?幾故聖人知事之幾微是前經次?參伍以變錯綜其數通其變遂成天地之文是也幾者離?入有是有初之微以能知有初之微則能興行其事故能成天下之事務也唯神也故不疾而速不行而至者此覆說上經下節易之神功也以?思?為寂然不動感而遂通故不須急疾而事速成不須行動而理自至也案下節云唯<pb n="38b"/>深也言通天下之志唯幾也言成天下之務今唯神也直云不疾而速不行而至不言通天下者神則至理微妙不可測知?象?功於天下之事理?名言不可論也故不云成天下之功也子曰易有聖人之道四焉者此之謂也者章首論聖人之道四焉章中?陳其三事章末結而成之故曰聖人之道四焉是此之謂也章首聖人之道有四者韓氏注云此四者存乎器象可得而用者則辭也變也象也占也是有形之物形器可知也若章中所陳則有三事一是至精精則唯深也二是至變變則唯幾也三是至神神則微妙?形是其?也神既?形則章中三事不得配章首四事韓氏云四者存乎器象故知章中三事不得配章首四事者也但行此四者即能致章中三事故章中?陳三事下摠以聖人之道四焉結之也注正義曰云此四者存乎器象者辭是爻辭爻辭是器象也變是變化見其?去亦是器象也象是形象占是占其形狀?是有體之物有體則是<pb n="39a"/>物之可用故云可得而用者也云夫非忘象者則?以制象者凡自有形象者不可以制他物之形象猶若海不能制山之形象山不能制海之形象遺忘已象者乃能制?物之形象也非遺數者?以極數者若以數數物則不能極其物數猶若以萬而數則不能苞億以一億而數則不能苞千億萬億遺去數名者則?所不苞是非遺去其數?以極盡於數也言至精者?籌?而不可亂者以其心之至精理在?通?不記憶雖?籌策而不可亂也言至變者體一而?不周者言至極曉?變理者能體於淳一之理其變通?不周?言雖萬類之變同歸於一變也斯?功用之母象數所由立者言至精至變至神三者是物之功用之母物之功用象之與數由此至精至變至神所由?故云象數所由立也言象之所以立有象者豈由象而?由太?自然而有象也數之所以有數者豈由數而?由太虛自然而有數也是太?之象太虛之數是其至精至變也由其<pb n="39b"/>至精故能制數由其至變故能制象若非至精至變至神則不得參與妙極之?理也</hi>
天一地二天三地四天五地六天七地八天九地十注<lb/>
易以極數通神?之?故?易之道先舉天地之數也<lb/>
子曰夫易何為者也夫易開物成務?天下之道如斯<lb/>
而已者也注?覆也言易通萬物之志成天下之務其<lb/>
道可以覆?天下也是故聖人以通天下之志以定天<lb/>
下之業以斷天下之疑是故蓍之?圓而神卦之?方<lb/>
以知注圓者運而不窮方者止而有分言蓍以?象神<lb/>
<pb n="40a"/>
卦以方象知也唯變所適?數不周故曰圓卦列爻分<lb/>
各有其體故曰方也六爻之義易以貢注貢告也六爻<lb/>
變易以告人吉凶聖人以此洗心注洗濯萬物之心退<lb/>
藏於?注言其道深微萬物日用而不能知其原故曰<lb/>
退藏於?猶藏諸用也吉凶與民同患注表吉凶之象<lb/>
以同民所憂患之事故曰吉凶與民同患也神以知來<lb/>
知以藏?注明蓍卦之用同神知也蓍定數於始於卦<lb/>
為來卦成象於終於蓍為??來之用相成猶神知也<lb/>
<pb n="40b"/>
其孰能與於此哉古之聰明叡知神武而不殺者夫注<lb/>
服萬物而不以威刑也是以明於天之道而察於民之<lb/>
故是興神物以前民用注定吉凶於始也聖人以此齊<lb/>
戒注洗心曰齊防患曰戒以神明其?夫是故闔?謂<lb/>
之坤注坤道包物闢?謂之乾注乾道施生一闔一闢<lb/>
謂之變?來不窮謂之通見乃謂之象注兆見曰象形<lb/>
乃謂之器注成形曰器制而用之謂之法利用出入民<lb/>
咸用之謂之神音義<hi>夫易開物成務一本無夫易二字開王肅作闈音同冒莫報反注同<pb n="41a"/>覆也?丁亂反下二章同蓍音尸圓本又作員音同以知之知音智注同下知以叡知注神知?同分扶問反易以之易以?反韓音亦謂變易貢如字告也京陸虞作工苟作功洗劉瓛悉殄反盡也王肅韓悉禮反京茍陸董張蜀才作先石經同濯直角反藏如字劉作臧善也與音預殺馬鄭王肅千所戒反師同徐所例反陸韓如字夫音符齊側皆反以神明其?夫荀虞顧?句?皆以夫字為下句一本無夫字闔胡臘反闢婢亦反王肅甫亦反施始?反見賢遍反</hi>疏<hi>正義曰此第十章也前章論易有聖人之道四焉以卜筮尚其占此章明卜筮蓍龜所用能通神知也天一地二天三地四天五地六天七地八天九地十此言天地?陽自然?耦之數也子曰夫易何為者言易之功用其體何為是問其功用之意夫易開物成務冒天下之道如斯而已者此夫子還自釋易之體用之?言易能開通萬物之志成就天下之務有覆冒天下之道斯此也易之體用如此<pb n="41b"/>而已是故聖人以通天下之志者言易道如此是故聖人以其易道通達天下之志極其幽深也以定天下之業者以此易道定天下之業由能?幾成務故定天下之業也以?天下之疑者以此易道??天下之疑用其蓍龜占卜定天下疑危也是故蓍之?圓而神卦之?方以知者神以知來是來?方也知以藏?是?有常也物?有常猶方之有止數?怕體猶圓之不窮故蓍之變通則?窮神之象也卦列爻分有定體知之象也知可以識前言?行神可以逆知?來之事故蓍以圓象神卦以方象知也六爻之義易以貢者貢告也六爻有吉凶之義變易以告人也聖人以此洗心者聖人以此易之卜筮洗蕩萬物之心萬物有疑則卜之是蕩其疑心行善得吉行惡遇凶是盪其惡心也退藏於?者言易道進則盪除萬物之心退則不知其所以然萬物日用而不知是功用藏於?也吉凶與民同患者易道以示人吉凶民則亦憂患其吉凶是與民同其所憂<pb n="42a"/>患也凶者民之所憂也上?言吉凶此獨言同患者凶雖民之所患吉亦民之所患也?得其吉又患其失故老子云寵辱若驚也神以知來智以藏?者此明蓍卦德同神知知來藏?也蓍定數於始於卦為來卦成象於終於蓍為?以蓍望卦則是知卦象?來之事故言神以知來以卦望蓍則是聚於蓍象?去之事故言知以藏?也其孰能與此哉者言誰能同此也蓋是古之聰明叡知神武而不殺者夫易道深?以吉凶禍福威服萬物故古之聰明叡知神武之君謂伏義等用此易道能威服天下而不用刑殺而威服之也是以明於天之道者言聖人能明天道也而察於民之故者故事也易窮變化而察知民之事也是興神物以前民用者謂易道興起神理事物豫為法象以示於人以前民之所用定吉凶於前民乃法之所用故云以前民用也聖人以此齊戒者聖人以易道自齊自戒謂照了吉凶齊戒其身洗心曰齊防患曰戒以神明其?夫者言聖人既<pb n="42b"/>以易道自齊戒又以易道神明其已之?化也是故闔?謂之坤闢?謂之乾者聖人既用此易道以化天下此已下又廣明易道之大易從乾坤而來故更明乾坤也凡物先藏而後出故先言坤而後言乾闔?謂閉藏萬物若室之閉闔其?故云闔?謂之坤也闢?謂吐生萬物也若室之開闢其?故闢?謂之乾也一闔一闢謂之變者開閉相循?陽遞至或陽變為?或開而更閉或?變為陽或閉而還開是謂之變也?來不窮謂之通者須?則變來為?須來則變?為來隨須改變不有窮己痡o通流是謂之通也見乃謂之象者前?來不窮?其氣也氣漸積聚露見萌兆乃謂之象言物體尚微也形乃謂之器者體質成形是謂器物故曰形乃謂之器言其著也制而用之謂之法者言聖人裁制其物而施用之垂為模範故曰謂之法利用出入民咸用之謂之神者言聖人以利為用或出或入使民咸用之是聖?微妙故云謂之神注正義曰易以極數通<pb n="43a"/>神?之?者謂易之為道先由窮極其數乃以通神?之?也故?易之道先舉天地之數者此章欲?神之?先由天地之數而成故云故?易之道先舉天地之數也言圓者運而不窮者謂?圓之物運轉?窮己猶阪上走丸也蓍亦運動不已故稱圓也言方者止而有分者方謂處所既有處所則是止而有分且物方者著地則安其卦既成更不移動亦是止而有分故卦稱方也</hi>
是故易有大極是生兩儀注夫有必始於?故大極生<lb/>
兩儀也大極者?稱之稱不可得而名取有之所極況<lb/>
之大極者也兩儀生四象四象生八卦注卦以象之八<lb/>
卦定吉凶注八卦既立則吉凶可定吉凶生大業注既<lb/>
<pb n="43b"/>
定吉凶則廣大悉備是故法象莫大乎天地變通莫大<lb/>
乎四時縣象著?莫大乎日月崇?莫大乎?貴注位<lb/>
所以一天下之動而濟萬物備物致用立成器以為天<lb/>
下利莫大乎聖人探賾索?鉤深致?以定天下之吉<lb/>
?成天下之亹亹者莫大乎蓍龜是故天生神物聖人<lb/>
則之天地變化聖人效之天垂象見吉凶聖人象之河<lb/>
出圖洛出書聖人則之易有四象所以示也繫辭焉所<lb/>
以告也定之以吉凶所以?也易曰自天祐之吉?不<lb/>
<pb n="44a"/>
利子曰祐者助也天之所助者順也人之所助者信也<lb/>
履信思乎順又以尚賢也是以自天祐之吉?不利也<lb/>
音義<hi>王肅云此章獨言是故者總?章之意大極之大音泰注同大極?也馬云北辰也稱尺證反縣音?探吐南反賾九家作?索色白反亹亡偉反見賢遍反出如字又尺遂反下同洛王肅作雒漢家以火?王故從各佳又以鄭本作有以</hi>疏<hi>正義曰此第十一章也前章既明蓍卦有神明之用聖人則而象之成其神化此又明易道之大法於天地則象日月能定天下之吉凶成天下之亹亹也太極謂天地未分之前元氣混而為一即是太初太一也故老子云道生一即此太極是也又謂混元既分即有天地故曰太極生兩儀即老子云一生二也不言天地而言兩儀者指其物體下與四象相對故曰兩儀謂兩體容儀也兩儀生四象者<pb n="44b"/>謂金木水火稟天地而有故云兩儀生四象上則分王四季又地中之?故唯云四象也四象生八卦者若謂震木離火兌金坎水各主一時又巽同震木乾同兌金加以坤艮之土為八卦也八卦定吉凶者八卦既立爻象變而相推有吉有凶故八卦定吉凶也吉凶生大業者萬事各有吉凶廣大悉備故能生天下大事業也是故法象莫大乎天地者言天地最大也變通莫大乎四時者謂四時以變得通是變中最大也縣象著明莫大乎日月者謂日月中時?照天下?幽不燭故云著明莫大乎日月也崇?莫大乎富貴者以王者居九五富貴之位力能齊一天下之動而道濟萬物是崇?之極故云莫大乎富貴備物致用立成器以為天下利莫大乎聖人者謂備天下之物招致天下所用建立成就天下之器以為天下之利唯聖人能然故云莫大乎聖人也探賾索??深致?者探謂闚探求取賾謂幽深難見卜筮則能闚探幽昧之理故云探賾也索謂求索?<pb n="45a"/>謂隱藏卜筮能求索隱藏之處故云索隱也物在深處能鉤取之物在遠方能招致之卜筮能然故云鉤深致遠也以此諸事正定天下之吉凶成就天下之亹亹者唯卜筮能然故云莫大乎蓍龜也案釋詁云亹亹勉也言天下萬事悉動而好生皆勉勉營?此蓍龜知其好惡得失人則棄其惡而取其好背其失而求其得是成天下之亹亹也是故天生神物聖人則之者謂天生蓍龜聖人法則之以?卜筮也天地變化聖人效之者行四時生殺賞以春夏刑以秋冬是聖人效之天垂象見吉凶聖人象之者若璿璣玉衡以齊七政是聖人象之也河出圖洛出書聖人則之者如鄭康成之義則春秋緯云河以通乾出天苞洛以流坤吐地符河龍圖發洛龜書感河圖有九篇洛書有六篇孔安國以?河圖則八卦是也洛書則九疇是也輔嗣之義未知何從易有四象所以示者莊氏云四象謂六十四卦之中有實象有假象有義象有用象?四象也今於釋卦之處已破<pb n="45b"/>之矣何氏以為四象謂天生神物聖人則之一也天地變化聖人效之二也天垂象見吉凶聖人象之三也河出圖洛出書聖人則之四也今謂此等四事乃是聖人易外?有其功非專易?之物何得稱易有四象且又云易有四象所以示也繫辭焉所以告也然則象之與辭相對之物辭?爻卦之下辭則象謂爻卦之象也則上兩儀生四象七八九六之謂也故諸儒有?七八九六今則從以?義繫辭焉所以告者繫辭於象卦下所以告其得失也定之以吉凶所以斷者謂於繫辭之中定其行事吉凶所以斷其行事得失易曰自天祐之吉?不利者言人於此易之四象所以示繫辭所以告吉凶所以斷而行之行則鬼神?不祐助?所不利故引易之大有上九爻辭以證之子曰祐者助也者上既引易文下又釋其易理故云子曰祐者助也天之所助者順也人之所助者信也履信思乎順者人之所助唯在於信此上九能履踐於信也天之所助唯在於順此上<pb n="46a"/>九瓻銎騥隄J有信思順又能尊尚賢人是以從天已下皆祐助之而得其吉?所不利也</hi>
子曰書不盡言言不盡意然則聖人之意其不可見乎<lb/>
子曰聖人立象以盡意設卦以盡情?繫辭焉以盡其<lb/>
言變而通之以盡利注極變通之數則盡利也故曰易<lb/>
窮則變變則通通則?鼓之舞之以盡神乾坤其易之<lb/>
縕邪注縕淵?也乾坤成列而易立乎其中矣乾坤?<lb/>
則?以見易易不可見則乾坤或幾乎息矣是故形而<lb/>
上者謂之道形而下者謂之器化而裁之謂之變注因<lb/>
<pb n="46b"/>
而制其會通適變之道也推而行之謂之通注乘變而<lb/>
?者?不通也舉而錯之天下之民謂之事業注事業<lb/>
所以濟物故舉而錯之於民是故夫象聖人有以見天<lb/>
下之賾而擬諸其形容象其物宜是故謂之象聖人有<lb/>
以見天下之動而觀其?通以行其典禮繫辭焉以斷<lb/>
其吉凶是故謂之爻極天下之賾者存乎卦?天下之<lb/>
動者存乎辭注辭爻辭也爻以?動效天下之動也化<lb/>
而裁之存乎變推而行之存乎通神而明之存乎其人<lb/>
<pb n="47a"/>
注體神而明之不假於象故存乎其人?而成之不言<lb/>
而信存乎德行注德行賢人之?行也順足於?故?<lb/>
而成之也體與理?故不言而信也音義<hi>盡如字又津忍反下同縕紆粉反徐於憤反王肅又於問反?烏報反而上之上時掌反錯七故反注同本又作措之賾本亦作之至賾裁音才本又作財行下孟反</hi>疏<hi>正義曰此第十二章也此章言立象盡意繫辭盡言易之興廢存乎其人事也子曰書不盡言言不盡意然則聖人之意其不可見乎此一節夫子自發其問謂聖人之意難見也所以難見者書所以記言言有煩碎或楚夏不同有言?字雖欲書錄不可盡竭於其言故云書不盡言也言不盡意者意有深邃委曲非言可寫是言不盡意也聖人之意意又深?若言之不能盡聖人之意書之又不能盡<pb n="47b"/>聖人之言是聖人之意其不可見也故云然則聖人之意其不可見乎疑而問之故稱乎也子曰聖人立象以盡意已下至幾乎息矣此一節是夫子還自釋聖人之意有可見之理也聖人立象以盡意者雖言不盡意立象可以盡之也設卦以盡情偽者非唯立象以盡聖人之意又設卦以盡百姓之情偽也繫辭焉以盡其言者雖書不盡言繫辭可以盡其言也變而通之以盡利者變謂化而裁之通謂推而行之故能盡物之利也鼓之舞之以盡神者此一句?結立象盡意繫辭盡言之美聖人立象以盡其意繫辭則盡其言可以?化百姓之心百姓之心自然樂順若?舞然而天下從之非盡神其孰能與於此故曰鼓之舞之以盡神也乾坤其易之縕邪者上明盡言盡意皆由於易道此明易之所立本乎乾坤若乾坤不存則易道?由興起故乾坤是易道之所縕積之根源也是與易為川府?藏故云乾坤其易之縕邪乾坤成列而易立乎其中矣者夫易者?陽<pb n="48a"/>變化之謂?陽變化立爻以效之皆從乾坤而來故乾生三男坤生三女而為八卦變而相重而有六十四卦三百八十四爻本之根源從乾坤而?故乾坤既成列位而易道變化建立乎乾坤之中矣乾坤?則無以見易者易既從乾坤而?乾坤若缺?則易道損?故云旡以見易也易不可見則乾坤或幾乎息者若易道??不可見其變化之理則乾坤亦?或其近乎止息矣幾近也猶若樹之枝幹生乎根株根株?則枝條不茂若枝幹已枯死其根株雖未至死僅有微生?死不久根株譬乾坤也易譬枝幹也故云易不可見則乾坤或幾乎息矣是故形而上者謂之道形而下者謂之器者道是?體之名形是有職之稱凡有從?而生形由道而立是先道而後形是道在形之上形在道之下故自形外已上者謂之道也自形?而下者謂之器也形雖處道器兩畔之際形在器不在道也既有形質可為器用故云形而下者謂之器也化而裁之謂之變者?陽<pb n="48b"/>變化而相裁節之謂之變也是得以理之變也猶若陽氣之化不可久長而裁節之以?雨也是得理之變也?陽之化自然相裁聖人亦法此而裁節也推而行之謂之通者因推此以可變而施行之謂之通也猶若亢陽之後變為?雨因?雨而行之物得開通聖人亦當然也舉而錯之天下之民謂之事業者謂舉此理以為變化而錯置於天下之民凡民得以營為事業故云謂之事業也此乃自然以變化錯置於民也聖人亦當法此錯置變化於萬民使成其事業也凡繫辭之說皆說易道以為聖人?化欲使聖人法易道以化成天下是故易與聖人怕相將也以作易者本為立教故也非是空說易道不關人事也是故夫象聖人有以見天下之賾至是故謂之爻於第六章已具其文今於此更復言者何也為下云極天下之賾存乎卦鼓天下之動存乎辭為此故更引其文也且已下又云存乎變存乎通存乎其人廣陳所存之事所以?重論也極天下之賾存<pb n="49a"/>乎卦者言窮極天下深賾之處存乎卦言觀卦以知賾也?天下之動存乎辭者鼓謂?揚天下之動動有得失存乎爻卦之辭謂觀辭以知得失也化而裁之存乎變者謂覆說上文化而裁之謂之變也推而行之存乎通者覆說上文推而行之謂之通也神而明之存乎其人者言人能神此易道而顯明之者存在於其人若其人聖則能神而明之若其人愚則不能神而明之故存於其人不在易象也?而成之不言而信者若能順理足於??然而成就之闇與理?不?言而自信也存乎?行者若有?行則得?而成就之不言而信也若??行則不能然此言?行據賢人之?行也前經神而明之存乎其人謂聖人也</hi>
　<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易注疏卷十一<lb/>
</p>
<p>
</p>
  </div>
</body>
</text>
</TEI>