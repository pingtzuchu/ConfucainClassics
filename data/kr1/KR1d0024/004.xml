<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮疑義舉要卷四</head> <lb/>
    <p>
<pb n="1a"/>
欽定四庫全書<lb/>
　周禮疑義舉要卷四<lb/>
　　　　　　　　　　　　　婺源江永撰<lb/>
　　春官<lb/>
序官鎛師鄭注鎛如鍾而大國語細鈞有鍾無鎛韋註<lb/>
鍾大鍾鎛小鍾當以鄭?為正大射禮東方笙鍾與笙<lb/>
磬?陳而鑮在其南西方之鑮亦在頌鍾頌磬之南豈<lb/>
非笙鍾笙磬頌鍾頌磬為編縣而鑮為特縣與左傳鄭<lb/>
<pb n="1b"/>
賂晉侯歌鍾二肆及其鎛磬國語作?鎛其云歌鍾必<lb/>
是應歌之鍾云二肆必是編縣十六枚者而於鎛則言<lb/>
及以殊之豈非特縣者為鎛與磬師掌教擊磬擊編鍾<lb/>
鍾師掌金奏鎛師掌金奏之?豈非登歌用編鍾金奏<lb/>
用鎛鍾鍾小者應人聲鍾大者應?聲與即國語伶州<lb/>
鳩之言亦是以鎛為大鍾其云細鈞有鍾無鎛昭其大<lb/>
也大謂金聲即細鈞之鍾也若奏細鈞而兼用鎛鍾則<lb/>
鎛又大於鍾鍾聲為鎛所陵不得昭故不用鎛所以使<lb/>
<pb n="2a"/>
鍾聲之昭也大鈞有鎛無鍾兩大相配為宜若又甚大<lb/>
則鎛不可用用鎛則絲竹細聲為所抑如不鳴故亦不<lb/>
用鎛所以使絲竹之鳴也伶州鳩因景王鑄無射而為<lb/>
之大林細抑大陵鍾聲不和故言鍾聲不可為鎛所陵<lb/>
絲竹不可為鎛所抑以明無射有林之失則鎛正是大<lb/>
鍾韋注未細繹其言而誤解耳孟子以金聲為始條理<lb/>
亦是擊鎛鍾<lb/>
五祀唯有??中霤門行一?以禮經亡逸之餘猶有<lb/>
<pb n="2b"/>
中霤禮一篇與月令正合若左傳家語所謂五祀者乃<lb/>
是五官之神其生為五行之官?而配食於五行此四<lb/>
時迎氣而祭之月令所謂春其帝大?其神句芒此五<lb/>
人帝五官神豈非附祀於五帝者乎安得地示中又有<lb/>
五官之祀而以血祭祭之也鄭氏惑於祭法七祀之?<lb/>
謂??中霤門行為殷制而以五官之五祀釋大宗伯<lb/>
此人神也乃入地示中耶社稷五祀皆在國?故以?<lb/>
近為次先於五嶽王志長言在五嶽之上則非門?可<lb/>
<pb n="3a"/>
知誤矣舊解肆獻祼為祫祭饋食為禘祭禮館吳纂修<lb/>
紱云非也肆獻祼者享先王之隆禮饋食者享先王之<lb/>
殺禮以二者統冒於上而以四時之祭分承於下肆獻<lb/>
祼饋食不專一祭隨所值而當之者也按此?發前人<lb/>
所未發禘祫大祭也皆於四時祭中行之故司尊?謂<lb/>
之四時之間祀如行於春夏即以禘祫為祠禴行於秋<lb/>
冬即以禘祫為嘗烝非禘祫則行三祭時以饋熟為始<lb/>
耳<lb/>
<pb n="3b"/>
宿?滌濯宿字為句祭前三日申戒也太史及宿之日<lb/>
即此宿字<lb/>
四望許慎以為日月星辰先鄭謂道氣出入又謂日月<lb/>
星海後鄭謂五嶽四鎮四瀆先鄭兩?日月星海近之<lb/>
許氏與後鄭?各得其一者也四望?合上下四方之<lb/>
神而祭之大司樂司服四望皆言祀是四望有天神典<lb/>
瑞玉人旅四望兩圭有邸與祀地同玉牧人望祀各以<lb/>
其方之色牲毛之是四望有地示然則四望之兆當兆<lb/>
<pb n="4a"/>
日於東郊兆月於西郊星辰則?星與蒼龍七宿兆於<lb/>
東太白與白虎七宿兆於西熒惑?星七宿兆於南辰<lb/>
星與元武七宿兆於北五嶽四鎮四瀆四海兆各因其<lb/>
方祭則設表位合於一壇而祭之其禮行於郊後而國<lb/>
有大故亦旅之公羊傳天子有方望之事無所不通何<lb/>
休云方望謂郊時所望祭四方?神日月星辰風伯雨<lb/>
師五嶽四瀆及餘山川凡三十六所此?得之而春秋<lb/>
之三望杜氏云分野之星國中山川皆因郊祀望而祭<lb/>
<pb n="4b"/>
之楚昭王謂三代命祀祭不越望杜又云諸侯望祀境<lb/>
?山川星辰因此?亦可以推知四望也陳祥道疑於<lb/>
後鄭之?謂望兼上下之神得之近世?者唯據大司<lb/>
樂司服言祀不言祭謂四望為日月星辰如此則當用<lb/>
四圭有邸以祀之何為與祀地同玉耶?言祀者主於<lb/>
日月星辰而日月星辰亦隨四方設位則天神亦從乎<lb/>
地故用祀地之玉也<lb/>
又四望亦有?近小宗伯若軍將有事則與祭有司將<lb/>
<pb n="5a"/>
事於四望疏云四望謂五嶽四鎮四瀆但四望之神去<lb/>
戰處?者不必祭之王之戰處要有近之者祭之<lb/>
兆五帝於四郊四望四類亦如之後鄭云四類日月星<lb/>
辰運行無常以氣類為之位兆日於東郊兆月與風師<lb/>
於西郊兆司中司命於南郊兆雨師於兆郊愚疑四類<lb/>
即四望其云四望四類亦如之者謂四望中之神各以<lb/>
其類位於四方非?有四類之兆與四類之祭也是以<lb/>
諸官皆無言四類之牲玉器服樂舞者鄭舉星辰但言<lb/>
<pb n="5b"/>
司中司命風師雨師然而以實柴祀日月星辰星辰中<lb/>
當有五星列宿諸侯猶得祀其分野之星則天子當祀<lb/>
十二次之宿而五星亦不可遺<lb/>
天子宗廟九獻之禮既亡鄭氏依約經文為?後人多<lb/>
疑之鄭?誠有可疑者秋冬變朝踐為朝獻變再獻為<lb/>
饋獻謂其尊相因然以酳尸之獻為朝獻言於饋獻之<lb/>
前其禮不行於朝而?名以朝獻次序則?名義則乖<lb/>
愚亦甚疑之?為九獻之?曰二祼之後當有七獻經<lb/>
<pb n="6a"/>
文不欲枚舉有錯綜互見之法實則朝踐與朝獻饋獻<lb/>
與再獻四節而已朝踐為薦腥後之獻不待言矣朝獻<lb/>
非王酳尸乃堂上薦爓王與后之獻饋獻非饋熟之始<lb/>
乃尸食舉後王酳尸之獻而再獻則后與諸侯為賓者<lb/>
亞王酳尸之獻也禮運曰腥其俎孰其殽體其犬豕牛<lb/>
羊注疏謂腥法上古爓法中古而進孰為後世之食孰<lb/>
其殽者體解而爓之也祭義曰爓祭祭腥而退郊特牲<lb/>
曰腥肆爓腍祭其有薦爓明矣既以爓法中古此時何<lb/>
<pb n="6b"/>
可無獻則秋冬言胡獻者非獻爓而何至於饋熟則不<lb/>
當有獻何也薦爓之後烹肉既熟?定詔於堂於是奉<lb/>
?入室設陰厭以饗神乃迎尸入室舉奠斝詔妥尸是<lb/>
時尸即當食舉安得有獻?堂上腥爓皆不可食者故<lb/>
有獻而無食室?之饌可食者則當食而後獻所謂饋<lb/>
獻者尸既食而王獻以酳若特牲少牢主人獻尸耳此<lb/>
時后不即亞王酳尸尸有酢王之禮有命祝嘏之禮有<lb/>
夫婦致爵之禮后乃獻以酳尸是謂之再獻而賓長為<lb/>
<pb n="7a"/>
一獻以終之亦通為再獻也然則此七獻者堂上四獻<lb/>
室?三獻以朝獻次朝踐行之於早不失朝字之義以<lb/>
獻爓當之又無爓祭缺略之嫌陰厭之後未食舉之前<lb/>
無獻而獻在既食之後亦協乎饋獻之義春夏言朝踐<lb/>
再獻者舉首尾以包中間秋冬言朝獻饋獻者舉中間<lb/>
以補春夏足見設經錯綜互見之妙而追享朝享可例<lb/>
推要而言之堂上獻者用前言之尊室?獻者用後言<lb/>
之尊耳醢人籩人朝事之豆籩於朝踐薦之而胡獻無<lb/>
<pb n="7b"/>
豆籩朝獻統於朝踐也饋食之豆籩於饋獻薦之而再<lb/>
獻無豆籩再獻統於饋獻也九獻之後?有加爵則薦<lb/>
加豆加籩而非食後稱加之謂也如此?九獻按之經<lb/>
而不紊證之記而可通<lb/>
堂上薦腥爓取法前古朝踐朝獻之尊盛醴齊醴齊濁<lb/>
於盎齊也室中饋孰用後世食饋獻再獻之尊盛盎齊<lb/>
盎齊清於醴齊也若王酳尸而用朝踐之醴齊失其義<lb/>
矣<lb/>
<pb n="8a"/>
?尊有二者疏謂鬱鬯與齊皆配以明水三酒皆配以<lb/>
?酒是也後人謂王與后分酌?尊故有二大謬古人<lb/>
?酒配尊之禮頗重事之用醴者質略則一尊陳於房<lb/>
謂之側尊其兩尊皆酒者特牲之旅酬也燕禮之尊士<lb/>
旅食也大射禮之兩壺獻酒也玉藻之饗野人也以酒<lb/>
優之正是略之賤之也豈有宗廟大祭薦腥薦爓血毛<lb/>
大?事事反本脩古顧於堂上之尊獨無所配下同賤<lb/>
略之事乎秋官特設司烜氏以鑑取明水於月豈謂室<lb/>
<pb n="8b"/>
中一陳即嫌其多而不以配?尊乎王與后合體同尊<lb/>
卑共酌一尊未為不可記言君西酌犧象夫人東酌罍<lb/>
尊?記侯國之禮未可以彼例此即君夫人?酌其尊<lb/>
亦必有?酒必非兩尊皆酒也記云明水?齊貴新也<lb/>
凡?新之也即以司尊?本職證之下言盎齊?酌凡<lb/>
酒脩酌即是酌所配之明水?酒以?之脩之耳豈?<lb/>
取室中之明水乎禮運言?酒在室<hi>元酒即明水</hi>舉室中明<lb/>
水配鬱鬯為首者言之耳非謂在?在堂在下者即無<lb/>
<pb n="9a"/>
所配也<lb/>
皆有罍皆者皆春夏也皆秋冬也皆追享朝享也非謂<lb/>
一尊即一罍也<lb/>
盎齊?酌謂以所配之明水?之記言明水?齊新之<lb/>
是也非謂三酒之清酒為?也凡酒脩酌謂以所配之<lb/>
?酒滌之非謂?取水也<lb/>
大裘之冕亦必有冕服經不言者省文與記云王被?<lb/>
以象天則亦當服?冕<lb/>
<pb n="9b"/>
先儒以爵弁為冕之次者其服用絲其蔽膝用韎韐其<lb/>
屨飾用繡次皆是次於冕服也而舊?謂以木為體以<lb/>
布染為爵頭色而覆之亦略似於冕但冕之板前俛後<lb/>
仰爵弁則平置之故不得冕之名舊?相傳如此然而<lb/>
弁字上?象形爵弁與皮弁同名弁而爵弁有覆板何以<lb/>
名弁且夏官弁師何以有韋弁無爵弁陳祥道禮書則<lb/>
考之詳矣陳云周禮有韋弁無爵弁書與冠禮禮記有<lb/>
爵弁無韋弁士之服止於爵弁而荀卿曰士韋弁孔安<lb/>
<pb n="10a"/>
國曰雀韋弁也劉熙釋名亦曰以爵韋為之謂之韋弁<lb/>
耳觀弁師司服韋弁先於皮弁書雀弁先於綦弁士冠<lb/>
次加皮弁三加爵弁而以爵弁為尊聘禮上卿贊禮服<lb/>
皮弁及歸饔餼服韋弁而以韋為敬則皮弁之上非韋<lb/>
弁即爵弁耳此所以疑其為一物也爵弁士之祭服而<lb/>
王服之者王哭諸侯服爵弁而即戎亦服之耳爵弁雖<lb/>
士之祭服而天子諸侯大夫皆服之鄭氏謂爵弁如冕<lb/>
而無繅然古文弁象形則其制上?若合手然非如冕<lb/>
<pb n="10b"/>
也韋其質也爵其色也按陳氏此?甚有據王即戎以<lb/>
韋弁服即爵弁服其服纁裳朱芾臣之貴者以朱卑者<lb/>
以韎韐故詩言方叔將兵服其命服朱韍斯皇又云韎<lb/>
韐有奭以作六師皆爵弁之?也鄢陵之戰郤至見楚<lb/>
子衣韎韋之跗注即朱韍韎韐之謂也豈非爵弁即戎<lb/>
之證乎凡謂爵弁如冕者皆非是<lb/>
帥其屬而巡墓厲居其中之室以守之此文承上爭墓<lb/>
地而言謂爭訟時恐其有盜葬?囂潛移兆域之弊故<lb/>
<pb n="11a"/>
帥屬巡守訟終而止其中之室非謂墓中有官寺也因<lb/>
爭墓地而聽其獄訟則爭訟者暫假他室以居墓大夫<lb/>
耳豈能設官為民守墓哉<lb/>
?氏春秋?帝作咸池莊周亦云?帝張咸池之樂於<lb/>
洞庭之野則咸池非堯樂樂記云大章章之也咸池備<lb/>
矣鄭注云大章堯樂名咸池?帝樂名堯?脩而用<lb/>
之是鄭自圓其?也咸池為?帝樂而雲門太?皆為<lb/>
?帝樂亦屬可疑此無大章樂者當時大章之樂不存<lb/>
<pb n="11b"/>
耳至魯所存又止有四代之樂故季札觀樂無雲門咸<lb/>
池<lb/>
鄭注六律六同此十二者以銅為管轉而相生?鍾為<lb/>
首其長九寸各因而三分之上生者益一分下生者去<lb/>
一分此漢人之?也考之管子?氏春秋則是以半?<lb/>
鍾四寸半者為?鍾之?以為律本由此三分益一以<lb/>
上生三分損一以下生非以?鍾九寸為首也?有律<lb/>
?闡?詳之分樂奏?鍾歌大?此一律一?之相合<lb/>
<pb n="12a"/>
為地支之子與丑合亦即日躔與月建之相合也下諸<lb/>
律?皆然<lb/>
一變而致羽物一節注謂大蜡索鬼神而致百物疑未<lb/>
必然而樂之感格如書所謂祖考來格鳥獸蹌蹌?凰<lb/>
來儀百獸率舞亦實有此理<lb/>
夾鍾因奏圜丘而名圜鍾林鍾因奏方丘而名函鍾各<lb/>
以其類也?鍾不改者?為中之色人亦居天地之中<lb/>
義類相比附也揚雄太元之數子午為九丑未為八寅<lb/>
<pb n="12b"/>
申為七?酉為六辰戌為五己亥為四亦即聲律之數<lb/>
也是以?鍾為?者其數九大磬之樂亦九變而終林<lb/>
鍾為?者其數八咸池之樂亦八變而終夾鍾為?者<lb/>
其數六雲門之樂亦六變而終<lb/>
三大祭不用商者無商調非無商聲也注謂祭尚柔商<lb/>
堅剛未必然後儒謂商調肅殺鬼神所畏固是一?愚<lb/>
疑周以木德王不用商避金克木也是以佩玉右徵角<lb/>
左?羽亦無商荀子亦有太師審商之?<lb/>
<pb n="13a"/>
樂有金奏有升歌儀禮及仲尼燕居左傳國語所載甚<lb/>
分明升歌為詩金奏以鍾鼓奏九夏有篇名而無辭即<lb/>
有辭亦不載於頌金奏主器聲升歌主人聲也鄭氏注<lb/>
鐘師及儀禮既云九夏載在樂章樂崩亦從而亡是矣<lb/>
乃引?叔玉以肆夏為時邁繁遏為執競渠為思文而<lb/>
詩譜亦言天子享元侯升歌肆夏是升歌與金奏混合<lb/>
為一誤矣時邁本非肆夏因肆于時夏一語而附?耳仲<lb/>
尼燕居云入門而金作是奏肆夏也升歌則用清廟文<lb/>
<pb n="13b"/>
王世子?老亦歌清廟何嘗升歌肆夏乎<lb/>
頓首見於傳者三穆嬴抱太子頓首於趙宣子季平子<lb/>
頓首於叔孫申包胥如秦乞師賦無衣三頓首是有求<lb/>
於人者用頓首頭觸地而無容者為喪禮之稽顙<lb/>
拜必屈膝而俯首軍中介胄之士用肅拜婦人亦用肅<lb/>
拜不屈膝而低首以下如今人之長揖也新婦奠菜於<lb/>
舅姑則扱地謂屈膝而引首至地婦人最重之拜也為<lb/>
重喪則稽顙今時婦人之拜直身而?動其手?曲其<lb/>
<pb n="14a"/>
膝此俗不知起於何時郝敬謂即肅拜非也今時男子<lb/>
之揖正是古之肅拜而古人之揖如今人之拱手而推<lb/>
之高則為天揖平則為時揖低則為土揖也推手為揖<lb/>
引手為正又謂之厭<lb/>
大史正?年以敘事頒告朔於邦國至春秋時周室?<lb/>
弱王朝未必頒朔列國自為推步月日時有參差矣<lb/>
測景所以驗四時之氣也而漢人謂景之至否由人主<lb/>
政有得失此漢人之妄?又不知有?差而云冬至日<lb/>
<pb n="14b"/>
在牽牛豈常在牽牛哉<lb/>
保章氏以星土辨九州之地所封封域皆有分星以觀<lb/>
妖祥春秋?外傳而下至?朝史志及諸家論分野之<lb/>
言詳矣以職方外紀考之大地如球周九萬里分為五<lb/>
大州幅員甚廣豈止中土之九州哉五大州皆有山水<lb/>
人物皆有君長臣民則心與普天星宿相?災祥禍福<lb/>
隨地有之豈止中土九州分十二次之星而徼外遐方即<lb/>
無預於天星哉?分野之理如人身經??應藏府各<lb/>
<pb n="15a"/>
有孔穴暗相聯絡疾病因之而大地之精華聚於中土<lb/>
猶人身之精華聚於面部善於叔服許負之術者能按<lb/>
部位占氣色而能知其吉凶妖祥此即占分野之理也<lb/>
玉路金路象路注謂以玉金象?諸末按車上諸材唯<lb/>
兩較之兩端可飾他處皆不可飾也<lb/>
傳曰三辰旂旗昭其明也鄭注司服至周而以日月星<lb/>
辰畫於旌旗然則王之大常有日月亦當有星辰不言<lb/>
星省文也曲禮招?在上星其畫北斗與又曲禮行前<lb/>
<pb n="15b"/>
朱鳥而後?武左青龍而右白虎交龍為旂熊虎為旗<lb/>
鳥隼為旟龜蛇為旐備四方之五獸也通帛?帛以間<lb/>
之而全羽之旞析羽之旌亦當有通帛以為旗之縿且<lb/>
有?焉而插旄於干首故曰注旄首曰旌俗畫旌有羽<lb/>
無旗非也羽當是雉羽鍾氏染之注當是插於干首鄭<lb/>
氏謂繫之於旟旌之上非也<lb/>
　<lb/>
　周禮疑義舉要卷四<lb/>
</p>
<p>
</p>
  </div>
</body>
</text>
</TEI>