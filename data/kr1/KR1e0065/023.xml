<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋闕疑?二十三</head>
    <p>
<pb n="1a"/>
欽定四庫全書<lb/>
　春秋闕疑?二十三　　　　元　鄭玉　撰<lb/>
七年春衛侯使孫良夫來盟<lb/>
　始通且謀?晉也　樸鄉呂氏曰凡書來盟自?錄<lb/>
　也其稱使則前定之盟也高氏曰此乃衛欲?晉致<lb/>
　魯蓋專事齊未與晉通故也宣公以不義得國以是<lb/>
　自疑而衛侯任其無咎故遣良夫來?此盟然而黑<lb/>
　壤之?公卒見辱則知是盟之無信也<lb/>
<pb n="1b"/>
夏公?齊侯伐萊秋公至自伐萊<lb/>
　高氏曰公方與衛盟將復從晉而又應齊侯之命興<lb/>
　兵以臨弱小之國此取辱之道也<lb/>
大旱<lb/>
　胡氏曰軍旅之後必有凶年言民以征役怨咨之氣<lb/>
　感動天變而旱乾作矣其以大旱書者或不雩或雖<lb/>
　雩而不雨也不雩則無恤民憂國之心雩而不雨格<lb/>
　天之精意闕矣<lb/>
<pb n="2a"/>
冬公?晉侯宋公衛侯鄭伯曹伯于黑壤<lb/>
　六年楚人伐鄭取成而還至是鄭及晉平公子宋之<lb/>
　謀也故相鄭伯以?冬盟于黑壤王叔桓公臨之以<lb/>
　謀不睦晉侯之立也公不朝焉又不使大夫聘晉人<lb/>
　止公于?盟于?父公不與盟以賂免　左氏曰黑<lb/>
　壤之盟不書諱之也胡氏曰?而不得見不以不得<lb/>
　見?諱盟而不與盟不以不與盟?諱則曲不在公<lb/>
　而主盟?者之罪耳與于?不與于盟而公有歉然<lb/>
<pb n="2b"/>
　非主?盟者之過也則書?不書盟若黑壤是也凡<lb/>
　不直者臣?君隱子?父隱于是養臣子愛敬之心<lb/>
　而不事盟主又必賂免則不直在已矣家氏曰據左<lb/>
　傳是?也王叔桓公臨之春秋不書者王人董?所<lb/>
　以光霸業也晉自新城以來君侈臣專政亂于?威<lb/>
　?于外成公新立政猶在趙氏乃?合四國之君以<lb/>
　?此?屈王叔下臨欲以踵桓文之盛烈多見其不<lb/>
　知量也<lb/>
<pb n="3a"/>
八年春公至自?<lb/>
夏六月公子遂如齊至?乃復<lb/>
　胡氏曰至?乃復壅君命也有疾亦不復可乎大夫<lb/>
　以君命出聞喪徐行而不反未致事而死以尸將事<lb/>
　乃者無其上之詞其曰復事未畢也<lb/>
辛巳有事于大廟仲遂卒于垂壬午猶繹萬入去籥<lb/>
　陳氏曰不言公子蒙上文也胡氏曰有事言時祭此<lb/>
　公子遂也曷?書字生而賜氏俾世其官也曷?書<lb/>
<pb n="3b"/>
　卒以事之變卒之也古者諸侯立家大夫卒而賜氏<lb/>
　其後尊禮權臣寵遇貴戚而不由其道于是乎有生<lb/>
　賜氏其在魯則季友仲遂是也經于其卒書族以志<lb/>
　變法之端繹者祭之明日以賓尸也猶者可已之辭<lb/>
　萬舞也以其無聲也故入而遂用籥管也以其有聲<lb/>
　也故去而不作是謂故知不可存其邪心而不能格<lb/>
　也禮大夫卒當祭則不告終事而聞則不繹不告者<lb/>
　盡肅敬之誠于宗廟不繹者存始終之恩于臣子今<lb/>
<pb n="4a"/>
　仲遂國卿也卒而猶繹則失寵遇大臣之禮矣東萊<lb/>
　呂氏曰萬舞二舞之總名也干舞者武舞之?名籥<lb/>
　舞者文舞之?名萬入去籥言文武二舞皆入以仲<lb/>
　遂之喪于二舞之中去其有聲者故去籥焉石氏曰<lb/>
　昭十五年有事于武?叔弓卒去樂卒事以大夫之<lb/>
　卒而去祭樂是以所輕廢所重也有事于大廟仲遂<lb/>
　卒壬午猶繹以卿佐之喪而猶繹是忽所重而行所<lb/>
　輕也宣公之行所輕昭公之廢所重春秋譏之一也<lb/>
<pb n="4b"/>
戊子夫人嬴氏薨<lb/>
　胡氏曰敬嬴文公妾也何以稱夫人自成風聞季友<lb/>
　之繇事友而屬其子及僖公得國立以?夫人于是<lb/>
　乎嫡妾亂矣春秋于風氏始卒四貶之禘于大廟秦<lb/>
　人歸禭榮叔含賵召伯?葬去其姓氏不稱夫人王<lb/>
　再書而無天是也敬嬴又嬖私事襄仲而屬宣公不<lb/>
　待致于大廟援例以立則從同同而無貶矣<lb/>
晉師白狄伐秦<lb/>
<pb n="5a"/>
　春白狄及晉平夏?晉伐秦　胡氏曰晉主夏盟糾<lb/>
　合諸侯尊王室安諸夏乃其職矣秦人之怨起自侵<lb/>
　崇其曲在晉責已可矣乃復興師動??白狄以伐<lb/>
　之獨不惡傷其類乎直書而貶自見家氏曰書晉師<lb/>
　白狄而不言及者偶晉于狄亦外晉耳<lb/>
楚人滅舒蓼<lb/>
　楚??舒叛故伐舒蓼滅之楚子疆之及滑汭盟吳<lb/>
　越而還　胡氏曰詩稱用戒戎作用遏蠻方是先王<lb/>
<pb n="5b"/>
　所遏者其自相攻滅中國何與焉然春秋書而不削<lb/>
　者是時楚人疆舒蓼及滑汭盟吳越勢益?大將?<lb/>
　中國憂而天下大事不可復問矣經斯世者當以?<lb/>
　懼而有攘?之謀則聖人意也<lb/>
秋七月甲子日有食之既<lb/>
冬十月己丑葬我小君敬嬴雨不克葬庚寅日中而克<lb/>
葬<lb/>
　冬葬敬嬴旱無麻始用葛茀　穀梁子曰雨不克葬<lb/>
<pb n="6a"/>
　喪不以制也胡安定先生曰禮平旦而葬日中而虞<lb/>
　今言日中而葬是無備也胡氏曰喪事即遠有進無<lb/>
　退葬不?雨止士喪禮潦車載簑笠有國家者乃不<lb/>
　能?雨備何也不得不可以??無財不可以??<lb/>
　得之?有財古之人皆用焉而不能?之備是儉其<lb/>
　親也不亦薄乎<lb/>
城平陽<lb/>
　許氏曰國有大喪始葬而又動?城邑非特不愛民<lb/>
<pb n="6b"/>
　力以公?忘親矣<lb/>
楚師伐陳<lb/>
　陳及晉平楚師伐陳取成而還<lb/>
九年春王正月公如齊公至自齊<lb/>
　泰山孫氏曰公有母喪而遠朝?齊公之無哀也甚<lb/>
　矣<lb/>
夏仲孫蔑如京師<lb/>
　春王使來徵聘夏孟獻子聘于周王以?有禮厚賄<lb/>
<pb n="7a"/>
　之　胡氏曰屬辭比事春秋教也當歲首月公朝于<lb/>
　齊夏使大夫聘于京師此皆比事可考不待貶?而<lb/>
　惡自見者也宣公享國九年于周纔一往聘其在齊<lb/>
　則又再朝矣故聘覲之禮廢則君臣之位失諸侯之<lb/>
　行惡而倍畔侵陵之禍起此經書君如齊臣如周之<lb/>
　意也<lb/>
齊侯伐萊<lb/>
　許氏曰狄比侵齊齊不敢報萊不犯齊而齊亟伐之<lb/>
<pb n="7b"/>
　畏??而虐微弱此可以觀惠公矣<lb/>
秋取根牟<lb/>
八月滕子卒<lb/>
九月晉侯宋公衛侯鄭伯曹伯?于扈晉荀林父帥師<lb/>
伐陳<lb/>
　謝氏曰不知制楚而區區伐陳晉之失道也家氏曰<lb/>
　晉成之立諸夏聳觀冀其一反前人之所?討宋魯<lb/>
　之?君以風厲天下修文襄之霸業以懷來諸侯義<lb/>
<pb n="8a"/>
　聲所加齊楚自當畏服今不能然惟以爭陳鄭?當<lb/>
　務之急夫陳鄭豈樂于去華即夷正以楚師日夜至<lb/>
　懼不克自保焉耳晉不能制楚惟欲服陳鄭夫不能<lb/>
　拯人之急惟欲人之從已此不義之至也晉楚之爭<lb/>
　陳鄭十有餘年春秋皆所不與楚夷也春秋每致其<lb/>
　問鼎之憂晉盟主也春秋每望之以尊王之事攘楚<lb/>
　所以尊王非爭諸侯也夫豈殘暴小國朝夕用師以<lb/>
　求其從我者乎<lb/>
<pb n="8b"/>
辛酉晉侯黑臀卒于扈<lb/>
　?于扈討不睦也陳侯不?晉荀林父以諸侯之師<lb/>
　伐陳晉侯卒于扈乃還　樸鄉呂氏曰諸侯卒于國<lb/>
　都之外則地之?金革而死則書卒于師如曹伯負<lb/>
　芻修玉帛之好而死則書卒于?如杞伯成卒于境<lb/>
　外則如許男甯之卒于楚吳子遏之卒于巢于封?<lb/>
　則如鄭伯?頑卒于鄵宋公佐卒于曲棘<lb/>
冬十月癸酉衛侯鄭卒<lb/>
<pb n="9a"/>
　高氏曰衛成事晉甚謹而魯宣獨?向齊衛欲?晉<lb/>
　致魯故謀黑壤之?而特使孫良夫來盟以定之及<lb/>
　?于黑壤晉人止公賂然後免是以扈之?皆前日<lb/>
　諸侯而魯獨不往二國繼以喪赴亦皆不?此所謂<lb/>
　無其事而闕其文者也<lb/>
宋人圍滕<lb/>
　因其喪也　胡氏曰圍國非將卑師少所能辦也然<lb/>
　而稱人是貶之也滕既小國又方有喪用兵革以圍<lb/>
<pb n="9b"/>
　之比事以觀知不仁矣<lb/>
楚子伐鄭晉郤缺帥師救鄭<lb/>
　楚子?厲之役故伐鄭晉郤缺救鄭鄭伯敗楚師于<lb/>
　?棼國人皆喜唯子良憂曰是國之災也吾死無日<lb/>
　矣　家氏曰五年楚伐鄭荀林父救之春秋不書救<lb/>
　今而書救者楚之初伐鄭也人謂其討鄭人之?其<lb/>
　君者必將以歸生?戮既而再以兵加鄭但欲鄭之<lb/>
　歸已于?賊皆無所問則其伐鄭自?其私耳今而<lb/>
<pb n="10a"/>
　鄭人告急晉于義不得不救于是乎許之以救<lb/>
陳殺其大夫洩冶<lb/>
　陳靈公與孔寧儀行父通于夏姬皆衷其衵服以戲<lb/>
　于朝洩冶諫曰公卿宣淫民無效焉且聞不令君其<lb/>
　納之公曰吾能改矣公告二子二子請殺之公弗禁<lb/>
　遂殺洩冶　胡氏曰稱國以殺者君與用事大臣同<lb/>
　殺之也稱其大夫則不失官守而殺之者有專輒之<lb/>
　罪矣洩冶無罪而書名何也冶以諫殺身者也殺諫<lb/>
<pb n="10b"/>
　臣者必有亡國?君之禍故書其名?徵舒?君楚<lb/>
　子滅陳之端以垂後戒此所謂義係于名而書其名<lb/>
　者也家氏曰洩冶非世族大夫非名無以傳且名之<lb/>
　與字在當時已不容?辯?千載之後欲以此求春<lb/>
　秋褒貶之意豈非?經之大弊乎<lb/>
十年春公如齊公至自齊<lb/>
齊人歸我濟西田<lb/>
　公如齊齊侯以我服故歸濟西之田　張氏曰歸田<lb/>
<pb n="11a"/>
　而言我者言此田魯之舊封而非齊之所得專也不<lb/>
　言來歸請而得之也讙及闡歸于取之年故不言我<lb/>
　今歸于十年之後故書我也特書曰我則取之不以<lb/>
　其道而歸之不以其正一出于相與之私?可見矣<lb/>
夏四月丙辰日有食之<lb/>
己巳齊侯元卒齊崔氏出奔衛<lb/>
　夏齊惠公卒崔杼有寵于惠公高國畏其偪也公卒<lb/>
　而逐之奔衛　公羊子曰其稱崔氏譏世卿也高郵<lb/>
<pb n="11b"/>
　孫氏曰春秋世卿多矣而尹氏書卒崔氏書奔聖人<lb/>
　于世卿之中擇其尤?而?害之?者以?後世戒<lb/>
　也張氏曰特書其氏見崔杼之宗?于齊故勢足以<lb/>
　偪高國雖今日逐之而尚能復歸于齊也家氏曰以<lb/>
　歲月考之是歲至杼?君蓋五六十年使杼得年七<lb/>
　十此時方在弱冠不應權勢已盛?人所畏疑非崔<lb/>
　杼之身或其父或其族皆未可知<lb/>
公如齊夏五月公至自齊<lb/>
<pb n="12a"/>
　左氏曰奔喪也胡氏曰天王之喪不奔欲行郊禮而<lb/>
　汲汲于奔齊惠之喪天王之葬不?使微者往而公<lb/>
　孫歸父?齊惠之葬其不顧君臣上下尊卑之等所<lb/>
　謂肆人欲滅天理而無忌憚者也<lb/>
癸巳陳夏徵舒?其君平國<lb/>
　陳靈公與孔寧儀行父飲酒于夏氏公謂行父曰徵<lb/>
　舒似女對曰亦似君徵舒病之公出自其?射而殺<lb/>
　之二子奔楚　胡氏曰禍莫大于拒諫而殺直臣忠<lb/>
<pb n="12b"/>
　莫顯于身見殺而其言驗洩冶所謂不憚斧鉞盡言<lb/>
　于其君者正謂靈公君臣淫于夏徵舒之家恐其及<lb/>
　禍不忍坐視故眛死言之靈公不能納又從而殺之<lb/>
　卒以見?而亡其國此萬世之大戒也特書徵舒之<lb/>
　名以見洩冶忠言之驗靈公見?之由使有國者必<lb/>
　以遠色修身包容狂直開納諫諍?心也以?罪不<lb/>
　及民故稱大夫以?則非經意矣張氏曰古人以禮<lb/>
　?防閑而人君之尊有妃偶嬪御之侍有居處出入<lb/>
<pb n="13a"/>
　之奉有廉恥羞惡之限所以養其尊貴者至矣何至<lb/>
　驅馳于株林以?樂哉洩冶之諫夏南之詩皆以其<lb/>
　舍人道而躬?禽獸之行也考之國語前年單子如<lb/>
　楚過陳時洩冶未死也單子歸而告王以陳侯帥其<lb/>
　卿佐南冠以淫于夏氏陳侯不有大咎國必亡已見<lb/>
　于三年之前矣能無及乎觀春秋所書?君如陳平<lb/>
　國齊光蔡固以千乘之主而自儕于閭巷小人之所<lb/>
　不?者心術之惑可不戒哉<lb/>
<pb n="13b"/>
六月宋師伐滕<lb/>
　滕人恃晉而不事宋六月宋師伐滕　胡氏曰稱師<lb/>
　用?也?有?逆不能聲罪致討乃用大師以伐當<lb/>
　恤之小邦故特稱師以著其罪<lb/>
公孫歸父如齊葬齊惠公<lb/>
　胡氏曰宣公?德齊侯之能定其位又以濟西田歸<lb/>
　之也故生則傾身以事之而不辭于屈辱?則親往<lb/>
　奔喪而使貴卿?其葬亦不顧天王之禮闕然莫之<lb/>
<pb n="14a"/>
　供也比事考辭義自見矣張氏曰春秋書此?著亂<lb/>
　臣賊子不復明送終之正禮故缺于天子而厚于?<lb/>
　國豈非九伐之威不行而專征之討不加以至于此<lb/>
晉人宋人衛人曹人伐鄭<lb/>
　鄭及楚平諸侯之師伐鄭取成而還　胡氏曰稱人<lb/>
　貶之也鄭居大國之間從于?令豈其罪乎不能以<lb/>
　德鎮撫而以力爭之庸何愈于楚<lb/>
秋天王使王季子來聘<lb/>
<pb n="14b"/>
　劉康公來報聘　胡氏曰王季子者王之母弟也王<lb/>
　有時聘以結諸侯之好禮也宣公享國至是十年不<lb/>
　朝于周而比年朝齊不奔王喪而奔齊侯喪不遣貴<lb/>
　卿?匡王葬而使歸父?齊侯之葬縱未舉法勿聘<lb/>
　焉猶可也而使王季子來王靈益不振矣自是王聘<lb/>
　春秋亦不書<lb/>
公孫歸父帥師伐邾取繹<lb/>
　胡氏曰用貴卿?主將舉大?出征伐不施于亂臣<lb/>
<pb n="15a"/>
　賊子奉天討罪而陵弱侵小近在邦域之中附庸之<lb/>
　國是?盜也故特書取繹以罪之<lb/>
大水<lb/>
季孫行父如齊冬公孫歸父如齊<lb/>
　季文子初聘于齊冬子家如齊伐邾故也　胡氏曰<lb/>
　齊侯嗣立宣公親往奔其父喪又使貴卿?葬矣若<lb/>
　待逾年然後修聘未?也而季孫亟行歸父繼往則<lb/>
　以宣公君臣不知?國以禮而謂妄?取人可以免<lb/>
<pb n="15b"/>
　于討也歸父貪于取繹畏齊而往蓋理曲則氣必餒<lb/>
　矣春秋備書而不削以著其罪也<lb/>
齊侯使國佐來聘<lb/>
　國武子來報聘　高氏曰嗣子踰年始稱君未踰年<lb/>
　稱子今當凶釁而行吉禮忘哀思而結歡好蓋自速<lb/>
　成君之意故如其意而書曰齊侯以著其惡也胡氏<lb/>
　曰葬之速也太不懷也又未踰年而以君命遣使聘<lb/>
　于?國則哀戚之情忘矣齊頃公嗣位之初舉動如<lb/>
<pb n="16a"/>
　此喪師失地幾見執獲夫豈婦人笑客之罪哉<lb/>
饑<lb/>
　宋氏曰宣公即位六年書螽七年書大旱今書大水<lb/>
　復書饑咎徵頻仍未有甚于此時者也宣公以臣?<lb/>
　其君以子逐其母罪大惡極天討未加發而?水旱<lb/>
　之災百姓重受其害春秋書之以垂戒于後張氏曰<lb/>
　前此百有餘年水旱螟螽之災多矣不以饑書今大<lb/>
　水之後特書饑者見宣公煩于事外國用無節上下<lb/>
<pb n="16b"/>
　用竭故一遇水旱遂致乏食耳高氏曰國無三年之<lb/>
　畜曰國非其國也今以秋大水而冬即饑則其?國<lb/>
　可知矣于是乎有稅?之事焉<lb/>
楚子伐鄭<lb/>
　楚子伐鄭晉士?救鄭逐楚師于潁北諸侯之師戌<lb/>
　鄭高氏曰晉士?救鄭及諸侯戌鄭而春秋削之者<lb/>
　責晉雖得鄭而不能有之也<lb/>
十有一年春王正月<lb/>
<pb n="17a"/>
夏楚子陳侯鄭伯盟于辰陵<lb/>
　春楚子伐鄭及櫟子良曰晉楚不務德而兵爭與其<lb/>
　來者可也晉楚無信我焉得有信乃從楚夏盟于辰<lb/>
　陵陳鄭服也　師氏曰陳鄭二君中國之諸侯也曰<lb/>
　侯曰伯其爵自天子受之向嘗背天子而以諸侯?<lb/>
　盟主雖已?非而猶可恕者不失于存中國也今也<lb/>
　又背中國而從楚猶曰我侯也曰我伯也不思其爵<lb/>
　之所從來忍以此而服屬于楚其無愧恥不亦甚乎<lb/>
<pb n="17b"/>
　薛氏曰陳鄭以中國之不足恃而盟于楚由中國之<lb/>
　無霸諸侯之失其恃也家氏曰序楚子于陳侯鄭伯<lb/>
　之上著南夷之子國而僭居中國侯伯之上紊?外<lb/>
　之辨亦以卑從楚之二國也　愚謂春秋書法至此<lb/>
　聖人之不得已也雖非予楚以霸然亦不得奪楚之<lb/>
　霸矣故不加褒貶直書其事使讀者思之知楚人之<lb/>
　盛中國之衰而世道于是乎變矣<lb/>
公孫歸父?齊人伐莒<lb/>
<pb n="18a"/>
　薛氏曰一不受命而伐取邑七年而猶不置陵弱之<lb/>
　甚也許氏曰辰陵之盟中國所宜震也而齊魯方且<lb/>
　務窮兵于小國何震之有<lb/>
秋晉侯?狄于欑?<lb/>
　晉郤成子求成于?狄?狄疾赤狄之役遂服于晉<lb/>
　秋?于欑??狄服也是行也諸大夫欲召狄郤成<lb/>
　子曰吾聞之非德莫如勤非勤何以求人能勤有繼<lb/>
　其從之也詩曰文王既勤止文王猶勤?寡德乎<lb/>
<pb n="18b"/>
　高氏曰春秋?中國而外夷狄此與隱二年公?戎<lb/>
　于潛同文所以同晉于?而離狄于外也師氏曰晉<lb/>
　景紹盟主之業嘗憤楚伐鄭則救鄭而惟恐其從楚<lb/>
　又嘗憤鄭從楚則伐鄭必欲其棄楚或救或伐雖未<lb/>
　盡善亦似矣今乃?狄欑?此何禮也不能正一身<lb/>
　而欲主盟以令諸侯俾不敢他屬難矣哉張氏曰晉<lb/>
　侯?盟主而往與狄?捨夏徵舒之罪以遺楚討使<lb/>
　楚舉大義以加于中國又欲與楚爭鄭所以敗于邲<lb/>
<pb n="19a"/>
　也　愚按春秋以來中國猶知君臣人類不?禽獸<lb/>
　者齊桓晉文之功也今楚盟陳鄭于辰陵而楚?之<lb/>
　主此中國不知君臣人類入于禽獸之漸也而齊方<lb/>
　伐莒晉方?狄?無以?憂者于是聖人之望?矣<lb/>
　乃書伐莒?狄之事于辰陵之盟之下比事以觀春<lb/>
　秋事勢之升降可考而聖人不得已之情亦見矣<lb/>
冬十月楚人殺陳夏徵舒<lb/>
　高氏曰元惡大憝?所欲誅稱人以殺蓋?辭爾非<lb/>
<pb n="19b"/>
　與楚也師氏曰盟主之職?陳討賊以定陳君而懷<lb/>
　陳斯?能事徒坐視陳從楚楚?陳討賊以殺徵舒<lb/>
　則楚于陳?有德雖欲使陳不從楚而從晉可乎泰<lb/>
　山孫氏曰孔子與楚討者傷中國無人喪亂陵遲之<lb/>
　甚也　愚按聖人于楚人之事書之必加貶斥之辭<lb/>
　者懼其亂常荐食而?之也今中國?逆之賊天子<lb/>
　不能討方伯不能誅?國無聲罪之師大夫無沐浴<lb/>
　之請而夷狄能正之夫子雖欲貶而不與亦不可得<lb/>
<pb n="20a"/>
　矣楚固明?之後而介在南蠻使其克自祓濯<lb/>
　一改淫名窺鼎之舊聖人豈終?楚哉<lb/>
丁亥楚子入陳<lb/>
　冬楚子?陳夏氏亂故伐陳謂陳人無動將討于少<lb/>
　西氏遂入陳殺夏徵舒轘諸栗門因縣陳陳侯在晉<lb/>
　申叔時使于齊反復命而還王使讓之曰夏徵舒?<lb/>
　不道?其君寡人以諸侯討而戮之諸侯縣公皆慶<lb/>
　寡人女獨不慶寡人何故對曰猶可辭乎王曰可哉<lb/>
<pb n="20b"/>
　曰夏徵舒?其君其罪大矣討而戮之君之義也抑<lb/>
　人亦有言曰牽牛以蹊人之田而奪之牛牽牛以蹊<lb/>
　者信有罪矣而奪之牛?已重矣諸侯之從也曰討<lb/>
　有罪也今縣陳貪其富也以討召諸侯而以貪歸之<lb/>
　無乃不可乎王曰善哉吾未之聞也反之可乎對曰<lb/>
　可哉吾儕小人所謂取諸其懷而與之也乃復封陳<lb/>
　鄉取一人焉以歸謂之夏州　程子曰誅其罪義也<lb/>
　取其國惡也入者不受而?之也謝氏曰書入罪其<lb/>
<pb n="21a"/>
　因人之亂而利之也呂氏曰稱楚人殺夏徵舒討賊<lb/>
　之辭且?同欲也故曰楚人入陳非?志也故曰楚<lb/>
　子陸氏??曰入人之國又納淫亂之臣邪也故明<lb/>
　書其爵以示不正春秋之義彰善癉惡纖芥無遺稱<lb/>
　事原情瑕瑜不掩斯之謂也高氏曰書殺徵舒于前<lb/>
　而掩縣陳之惡書入陳于後不使全討罪之美此斷<lb/>
　大小之獄必以情惡惡疾其始善善樂其終之義也<lb/>
　胡氏曰按左氏傳楚子?夏氏亂遂入陳殺徵舒轘<lb/>
<pb n="21b"/>
　諸栗門而經先書殺後書入者與楚子之能討賊故<lb/>
　先之也討其賊?美取其國?貪?善?惡特在一<lb/>
　念須臾之間而書法如此春秋傳心之要典不可以<lb/>
　不察也　愚按討賊則分其美于?人入國則歸其<lb/>
　罪于楚子聖人豈固欲與楚哉其不得已之情又可<lb/>
　見矣<lb/>
納公孫寧儀行父于陳<lb/>
　穀梁曰納者?弗受也輔人之不能民而討猶可入<lb/>
<pb n="22a"/>
　人之國制人之上下使不得其君臣之道不可高氏<lb/>
　曰楚子殺徵舒若能誅賊而出于正者由納二臣觀<lb/>
　之楚子殺徵舒正?二臣殺之非?討賊殺也楚子<lb/>
　之情于是不能逃矣胡氏曰二臣者從君于?宣淫<lb/>
　于朝誅殺諫臣使其君見?蓋致亂之臣也肆諸市<lb/>
　朝與?同棄然後快于人心今乃詭詞奔楚託于討<lb/>
　賊復?以自?其罪而楚莊又使陳人用之故聖人<lb/>
　外此二人于陳而特書曰納?楚莊者瀦徵舒之宮<lb/>
<pb n="22b"/>
　封洩冶之墓尸孔寧儀行父于朝謀于陳?定其君<lb/>
　而去其庶幾乎家氏曰楚莊有意?陳討賊即辰陵<lb/>
　之?召徵舒而戮之陳無事矣乃于既盟之後遽興<lb/>
　掩襲之師入陳而遂縣之仗義以濟利假信以行詐<lb/>
　此春秋之所甚惡也幸而從申叔時之言事弗獲逞<lb/>
　猶納其朋淫首禍之人俾復?政于陳國則其區區<lb/>
　本心猶在于利特畏晉兵之來是以舍之而去非知<lb/>
　其不義悔之而不?也薛氏曰中國無賢王賢伯而<lb/>
<pb n="23a"/>
　使?蠻盜政多見其卒于亂也張氏曰聖人予善之<lb/>
　?待人之公先旌其討賊之義然後著其入陳且納<lb/>
　亂臣之罪使楚莊之善惡功罪顯然明白詳味此編<lb/>
　則知非聖人莫能修而游夏不能與者矣<lb/>
十有二年春葬陳靈公<lb/>
　師氏曰陳亂故二十有一月而後葬始也以公孫寧<lb/>
　儀行父與靈公昏淫使靈公被?終也以公孫寧儀<lb/>
　行父使楚討賊楚以入陳又從而納二子?是紛紛<lb/>
<pb n="23b"/>
　不暇葬也<lb/>
楚子圍鄭<lb/>
　厲之役鄭伯逃歸自是楚未得志焉鄭既受盟于辰<lb/>
　陵又徼事于晉至是楚子圍鄭句有七日鄭人卜行<lb/>
　成不吉卜臨于大?且巷出車吉國人大臨守陴者<lb/>
　皆哭楚子退師鄭人修城進復圍之三月克之入自<lb/>
　皇門至于逵路鄭伯肉袒牽羊以逆曰孤不天不能<lb/>
　事君使君懷怒以及敝邑孤之罪也敢不唯命是聽<lb/>
<pb n="24a"/>
　其俘諸江南以實海濱亦唯命其翦以賜諸侯使臣<lb/>
　妾之亦唯命若惠顧前好徼福于厲宣桓武不泯其<lb/>
　社稷使改事君夷于九縣君之惠也孤之願也非所<lb/>
　敢望也敢布腹心君實圖之左右曰不可許也得國<lb/>
　無赦王曰其君能下人必能信用其民矣庸可幾乎<lb/>
　退三十里而許之平潘?入盟子良出質　謝氏曰<lb/>
　圍鄭之役楚已入鄭矣不書入者以楚子叛而伐之<lb/>
　服而舍之退三十里而許之平也高氏曰楚入陳而<lb/>
<pb n="24b"/>
　封之書曰入入鄭而赦之書曰圍何也楚之入陳也<lb/>
　欲縣之人言其不可乃封陳侯其入鄭也欲赦之人<lb/>
　言其不可卒與鄭平封陳侯者非其本謀也不善而<lb/>
　能改故書曰入與鄭平者蓋其本謀也不?利害所<lb/>
　誘故書曰圍<lb/>
夏六月乙卯晉荀林父帥師及楚子戰于邲晉師敗績<lb/>
　六月晉師救鄭荀林父將中軍先縠佐之士?將上<lb/>
　軍郤克佐之趙朔將下軍欒書佐之趙括趙嬰齊?<lb/>
<pb n="25a"/>
　中軍大夫鞏朔韓穿?上軍大夫荀首趙同?下軍<lb/>
　大夫韓厥?司馬及河聞鄭既及楚平桓子欲還曰<lb/>
　無及于鄭而?民焉用之隨武子曰善彘子曰不可<lb/>
　晉所以霸師武臣力也今失諸侯不可謂力有敵不<lb/>
　從不可謂武由我失霸不如死以中軍佐濟韓獻子<lb/>
　謂桓子曰彘子以偏師陷子罪大矣子?元帥師不<lb/>
　用命誰之罪也與其專罪六人同之不猶愈乎師遂<lb/>
　濟楚子北師次于郔沈尹將中軍子重將左子反將<lb/>
<pb n="25b"/>
　右將飲馬于河而歸聞晉師既濟王欲還嬖人伍參<lb/>
　欲戰令尹孫叔敖不欲伍參言于王曰晉之從政者<lb/>
　新未能行令其佐先縠剛愎不仁未?用命其三帥<lb/>
　者專行不獲聽而無上?誰適從此行也晉師必敗<lb/>
　王告令尹改乘轅而北之楚少宰如晉師曰寡君少<lb/>
　遭閔凶不能文聞二先君之出入此行將鄭是訓定<lb/>
　豈敢求罪于晉二三子無淹久隨季對曰昔平王命<lb/>
　我先君文侯曰與鄭夾輔周室毋廢王命今鄭弗率<lb/>
<pb n="26a"/>
　寡君使?臣問諸鄭豈敢辱侯人敢拜君命之辱彘<lb/>
　子以?諂使趙括更之曰行人失辭寡君使?臣遷<lb/>
　大國之?于鄭曰無避敵?臣無所逃命楚子又使<lb/>
　求成于晉晉人許之盟有日矣楚許伯御樂伯攝叔<lb/>
　?右以致晉師晉魏錡求公族未得而怒欲敗晉師<lb/>
　請致師弗許請使許之遂往請戰而還趙旃求卿未<lb/>
　得且怒失楚致師者請挑戰弗許請召盟許之夜至<lb/>
　于楚軍席于軍門之外使其徒入之乙卯王乘左廣<lb/>
<pb n="26b"/>
　以逐趙旃趙旃棄車而走林屈蕩搏之晉懼二子之<lb/>
　怒楚師使軘車逆之楚望其塵懼晉師至且懼王之<lb/>
　入晉師也遂疾進師車馳卒奔乘晉軍桓子不知所<lb/>
　?鼓于軍中曰先濟者有賞中軍下軍爭舟舟中之<lb/>
　指可掬也晉師右移上軍未動楚從上軍駒伯曰待<lb/>
　諸乎隨季曰楚師方壯若萃于我吾師必盡不如收<lb/>
　而去之分謗生民不亦可乎殿其卒而退不敗楚熊<lb/>
　負羈囚知罃知莊子以其族反之?武子御射連尹<lb/>
<pb n="27a"/>
　襄老獲之遂載其尸射公子穀臣囚之以二者還及<lb/>
　昏楚師軍于邲晉之餘師不能軍宵濟亦終夜有聲<lb/>
　丙辰楚重至于邲遂次于衡雍祀于河作先君?告<lb/>
　成事而還秋晉師歸桓子請死晉侯欲許之士貞子<lb/>
　諫使復其位成三年晉人歸楚公子穀臣與連尹襄<lb/>
　老之尸于楚以求知罃楚人重?之禮而歸之　胡<lb/>
　氏曰戰而言及主乎是戰者也陳人?君晉不討賊<lb/>
　而楚能討之楚人圍鄭亦既退師與鄭平矣而又與<lb/>
<pb n="27b"/>
　之戰則非觀釁之師也故釋楚不貶而使晉主之然<lb/>
　違命濟師者先縠也而獨罪林父何也尊無二上定<lb/>
　于一也古者仗鉞臨戎專制閫外雖君命有所不受<lb/>
　?其屬乎林父既知無及于鄭焉用之矣諸帥又皆<lb/>
　信然其策先縠若獨以中軍佐濟者下令三軍無得<lb/>
　妄動按軍法而行辟夫豈不可既不能令乃畏失屬<lb/>
　亡師之罪而從韓獻子分惡之言知難而?進是棄<lb/>
　晉師于誰責乎故稱敗績特以林父主之也高氏曰<lb/>
<pb n="28a"/>
　夫晉欲救陳鄭豈可由一大夫將不協心之屬以與<lb/>
　?暴新勝之楚師交戰乎徒取敗?血肉生靈非救<lb/>
　難解紛之道也故不書救<lb/>
秋七月<lb/>
冬十有二月戊寅楚子滅蕭<lb/>
　楚子伐蕭宋華椒以蔡人救蕭蕭人囚熊相宜僚及<lb/>
　公子丙王曰勿殺吾退蕭人殺之王怒遂圍蕭蕭潰<lb/>
　申公巫臣曰師人多寒王?三軍拊而勉之三軍之<lb/>
<pb n="28b"/>
　士皆如挾纊遂傅于蕭明日蕭潰　胡氏曰假于討<lb/>
　賊以滅陳春秋以討賊之義重也故末減而書入惡<lb/>
　其貳已而入鄭春秋以退師之情恕也故末減而書<lb/>
　圍與人?善之德宏矣至是肆其?暴滅無罪之國<lb/>
　其志已盈雖欲赦之不可得也故傳稱蕭潰經以滅<lb/>
　書斷其罪也蕭既滅亡必無赴者何以得書楚莊縣<lb/>
　陳入鄭大敗晉師莫與校者不知以禮制心克伐怨<lb/>
　欲皆得行焉遂以滅蕭赴告諸侯矜其威力以恐中<lb/>
<pb n="29a"/>
　國也家氏曰蕭宋之附庸也楚莊志得而驕睥睨于<lb/>
　宋故滅蕭以動之自是易子析骸之禍權輿于此春<lb/>
　秋書之不惟罪楚亦以憂中國<lb/>
晉人宋人衛人曹人同盟于清丘<lb/>
　晉原縠宋華椒衛孔?曹人同盟于清丘曰恤病討<lb/>
　貳　謝氏曰楚日?盛四國欲恤病討貳協力相維<lb/>
　同心?盟故書同盟同盟之後四國反覆背盟故奪<lb/>
　爵稱人凡盟既盟而背之者猶以其盟出于不得已<lb/>
<pb n="29b"/>
　也同盟而違之則其惡大矣<lb/>
宋師伐陳衛人救陳<lb/>
　宋?盟故伐陳衛人救之孔達曰先君有約言焉若<lb/>
　大國討我則死之　胡氏曰陳有?君之亂宋不能<lb/>
　討而楚能討之雖曰縣陳尋復封之其德于楚而不<lb/>
　貳未足責也宋人不能?自省德遽以大?伐之非<lb/>
　義舉也衛人救陳背盟失信而以救書者意在責宋<lb/>
　也高氏曰衛方盟于清丘而反救陳救雖義事而有<lb/>
<pb n="30a"/>
　背盟之患故貶稱人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷二十三<lb/>
</p>
<p>
</p>
  </div>
</body>
</text>
</TEI>