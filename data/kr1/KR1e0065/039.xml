<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋闕疑卷三十九</head>
    <p>
<pb n="1a"/>
欽定四庫全書<lb/>
　春秋闕疑卷三十九　　　　元　鄭玊　撰<lb/>
二十有八年春王三月葬曹悼公<lb/>
公如晉次于乾侯<lb/>
　公如晉將如乾侯子家子曰有求于人而即其安人<lb/>
　孰矜之其造于竟弗聽使請逆于晉晉人曰天禍魯<lb/>
　國君淹恤在外君亦不使一?辱在寡人而即安于<lb/>
　甥舅其亦使逆君使公復于竟而後逆之　高郵孫<lb/>
<pb n="1b"/>
　氏曰公?于鄆以事齊求齊之納已而齊竟不能于<lb/>
　是又如晉將以求助焉至于乾侯而晉辭公不見納<lb/>
　徒次于乾侯焉高氏曰公之奔也不知先晉而連年<lb/>
　如齊皆不見禮乃始如晉此晉所以不納公也泰山<lb/>
　孫氏曰公如齊者再皆不見禮故如晉其言次于乾<lb/>
　侯者不得入于晉也公既不見禮于齊又不得入于<lb/>
　晉其窮辱若此大東萊?氏曰公如齊不得入如晉<lb/>
　又不得入當世諸侯如是然後知無霸之害也<lb/>
<pb n="2a"/>
夏四月丙戌鄭伯寧卒六月葬鄭定公<lb/>
秋七月癸巳滕子寧卒冬葬滕悼公<lb/>
二十有九年春公至自乾侯居于鄆齊侯使高張來唁<lb/>
公公如晉次于乾侯<lb/>
　公至自乾侯處于鄆齊侯使高張來唁公稱主君子<lb/>
　家子曰齊卑君矣君祗辱焉公如乾侯平子每歲賈<lb/>
　馬具從者之衣屨而歸之于乾侯公執歸馬者賣之<lb/>
　乃不歸馬衛侯來獻其乘馬曰啟服塹而死公將為<lb/>
<pb n="2b"/>
　之櫝子家子曰從者病矣請以食之乃以幃裹之公<lb/>
　賜公衍羔裘使獻龍輔于齊侯遂入羔裘齊侯喜與<lb/>
　之陽穀公衍公為之生也其母偕出公衍先生公為<lb/>
　之母曰相與偕出請相與偕告三日公為生其母先<lb/>
　以告公為為兄公私喜于陽穀而思于魯曰務人為<lb/>
　此禍也且後生而為兄其誣也?矣乃黜之而以公<lb/>
　衍為大子　胡氏曰遣使來唁淺事也亦書于經者<lb/>
　罪齊侯不能修方伯連率之職也昔狄人迫逐黎侯<lb/>
<pb n="3a"/>
　黎侯寓于衛衛人弗恤黎之臣子勸其君以歸而賦<lb/>
　式微其一章曰微君之故者以事求人而人不有其<lb/>
　事也若昭公見逐出奔而齊莫之討淹恤日?而齊<lb/>
　莫之納微君之故矣其二章曰微君之躬者以身下<lb/>
　人而人不有其身也若齊侯設醴以享而使宰獻遣<lb/>
　使來唁而稱主君微君之躬矣諸侯失國託于諸侯<lb/>
　禮也諸侯失國諸侯納之正也齊之先世嘗主夏盟<lb/>
　而太公受先王五侯九伯之命矣魯為鄰境甥舅之<lb/>
<pb n="3b"/>
　國也昭公朝夕立于其朝曾不能陳師境上討意如<lb/>
　逐君之罪而遣使唁公豈得禮乎謝氏曰晉辭之矣<lb/>
　又如晉次于乾侯窘?之至也許氏曰書次于乾侯<lb/>
　復不見受也家氏曰晉之諸大夫亦齊之梁丘據晉<lb/>
　頃之懦而無立視齊景有過之去齊而之晉去晉而<lb/>
　復適諸侯必無有為魯君討賊者矣此春秋之叔世<lb/>
　降而愈下桓文之轍跡掃地無餘豈惟魯之病之天<lb/>
　下之人皆病之矣<lb/>
<pb n="4a"/>
夏四月庚子叔詣卒<lb/>
　穀梁傳曰叔倪卒季孫意如曰叔倪無病而死此皆<lb/>
　無公也是天命也非我罪也　愚按亂臣賊子其忍<lb/>
　于為惡如此昭公雖欲反國其可得乎<lb/>
秋七月<lb/>
冬十月鄆潰<lb/>
　穀梁氏曰潰之為言上下不相得也上下不相得則<lb/>
　惡矣亦譏公也昭公出奔民如釋重負大東萊?氏<lb/>
<pb n="4b"/>
　曰易蹇之象曰君子以反身修?固處蹇之道也盡<lb/>
　處蹇之道則有出蹇之期昔大王去國徒者如歸市<lb/>
　昭公所至而民潰其亦不知自反甚矣胡氏曰民逃<lb/>
　其上曰潰自是昭公削?于魯尺地一民皆非其有<lb/>
　矣公之出奔處鄆四年民不見?亡無愛徵至于潰<lb/>
　散豈非昏迷不返自納于罟獲陷?之中其從者又<lb/>
　皆艾殺其民視如土芥其下不堪所以潰歟然則去<lb/>
　宗廟社稷出奔而猶不惕然恐懼蘄改過以補前行<lb/>
<pb n="5a"/>
　之愆也自棄甚矣欲不亡得乎故書以為後世戒<lb/>
三十年春王正月公在乾侯<lb/>
　穀梁氏曰存公故也臨江劉氏曰曷為存公公在外<lb/>
　也公在外久矣曷為于此乎存公居于鄆有魯也在<lb/>
　乾侯無魯也公雖無魯魯不可無公也劉氏意林曰<lb/>
　向曰居今曰在向也魯而今也晉一民莫得使焉尺<lb/>
　地莫得有焉人固曰乾侯之君耳而春秋則以為猶<lb/>
　吾君也故君雖不君臣不可以不臣父雖不父子不<lb/>
<pb n="5b"/>
　可以不子古今之大義常山劉氏曰君失其居在于<lb/>
　乾侯而不得歸故因朝正之時而書公所在則存君<lb/>
　父罪臣子譏諸侯之意具見胡氏曰公去社稷于今<lb/>
　五年每?首月不書公者在魯四封之?則無適而<lb/>
　非其所也至是鄆潰客寄乾侯非其所矣?首必書<lb/>
　公之所在者?以存君不與季氏之專國也師氏曰<lb/>
　鄆之書居乾侯書在?外之?也<lb/>
夏六月庚辰晉侯去疾卒秋八月葬晉頃公<lb/>
<pb n="6a"/>
　鄭游吉弔且送葬魏獻子使士景伯詰之曰悼公之<lb/>
　喪子西弔子蟜送葬今吾子無貳何故對曰諸侯所<lb/>
　以歸晉君禮也禮也者小事大大字小之謂事大在<lb/>
　共其時命字小在恤其所無以敝邑居大國之閒共<lb/>
　其職貢與其備御不虞之患豈忘共命先王之制諸<lb/>
　侯之?士弔大夫送葬唯加好聘饗三軍之事于是<lb/>
　乎使卿晉之?事敝邑之閒先君有所助執紼矣若<lb/>
　其不閒雖士大夫有所不獲數矣大國之惠亦慶其<lb/>
<pb n="6b"/>
　加而不討其乏明底其情取備而已以為禮也靈王<lb/>
　之?我先君簡公在楚我先大夫印段實往敝邑之<lb/>
　少卿也王吏不討恤所無也今大夫曰女盍從舊舊<lb/>
　有豐有省不知所從從其豐則寡君幼弱是以不共<lb/>
　從其省則吉在此矣唯大夫圖之晉人不能詰<lb/>
冬十有二月吳滅徐徐子章羽奔楚<lb/>
　吳子使徐人執掩餘使鍾吾人執燭庸二公子奔楚<lb/>
　楚子大封而定其徙使監馬尹大心逆吳公子使居<lb/>
<pb n="7a"/>
　養莠尹然左司馬沈尹戌城之取于城父與胡田以<lb/>
　與之將以害吳也子西?曰吳光新得國而親其民<lb/>
　視民如子辛苦同之將用之也若好吳邊疆使柔服<lb/>
　焉猶懼其至吾又彊其?以重怒之無乃不可乎吳<lb/>
　周之胄裔也而棄在海?不與姬通今而始大比于<lb/>
　諸華光又甚文將自同于先王不知天將以為虐乎<lb/>
　使翦?吳國而封大異姓乎其抑亦將卒以祚吳乎<lb/>
　其終不?矣我盍姑億吾鬼神而寧吾族姓以待其<lb/>
<pb n="7b"/>
　歸將焉用自播揚焉王弗聽吳子怒冬十二月吳子<lb/>
　執鍾吾子遂伐徐徐子章禹斷其?攜其夫人以逆<lb/>
　吳子吳子唁而送之使其邇臣從之遂奔楚楚沈尹<lb/>
　戍帥師救徐弗及遂城夷使徐子處之　胡氏曰春<lb/>
　秋國滅而君出奔者皆存其爵而不名謂無可滅之<lb/>
　罪特為?逆所加耳獨徐子章羽奔而書名者章羽<lb/>
　斷其?攜其夫人以逆吳子巳無興復之志矣以此<lb/>
　見春秋大義雖在于抑?扶弱又責弱者之必自?<lb/>
<pb n="8a"/>
　于為善也高氏曰徐本徐夷自齊桓時自附于中國<lb/>
　而爵為子今背中國而即?楚故楚人以為貳于吳<lb/>
　而執之吳人以為貳于楚而滅之夫附中國則與于<lb/>
　中國之盟?而附?楚則遂至于執其君而滅其國<lb/>
　然則背中國者可不戒哉<lb/>
三十有一年春王正月公在乾侯<lb/>
季孫意如?晉荀躒于適?<lb/>
　晉侯將以師納公范獻子曰若召季孫而不來則信<lb/>
<pb n="8b"/>
　不臣矣然後伐之若何晉人召季孫獻子使私焉曰<lb/>
　子必來我受其無咎季孫意如?晉荀躒于適?荀<lb/>
　躒曰寡君使躒謂吾子何故出君有君不事周有常<lb/>
　刑子其圖之季孫練冠麻衣跣行伏而對曰事君臣<lb/>
　之所不得也敢逃刑命君若以臣為有罪請囚于費<lb/>
　以待君之察也亦唯君若以先臣之故不?季氏而<lb/>
　賜之死若弗殺弗亡君之惠也死且不朽若得從君<lb/>
　而歸則固臣之願也敢有異心　陸氏微旨曰季孫<lb/>
<pb n="9a"/>
　逐君之臣也晉不罪之而反與之為?書曰意如?<lb/>
　晉荀躒于適?晉侯之為盟主可見矣荀躒之為臣<lb/>
　可知矣此不待貶?而惡見者也胡氏曰或曰季孫<lb/>
　事君如在國未知其罪而君伐之是昭公之過也則<lb/>
　非矣行貨齊晉使不納公禱于煬?求君不入及其<lb/>
　復也猶欲?其兆域加之惡諡安在乎事君如在國<lb/>
　猶曰未知其罪乎齊晉不能誅亂禁姦悖君臣之義<lb/>
　不知其徒自及也陳氏曰公如晉次于乾侯公在乾<lb/>
<pb n="9b"/>
　侯季孫意如?晉荀躒于適?公薨于乾侯皆罪晉<lb/>
　之辭也樸??氏曰齊大國也鄟陵之?四國同之<lb/>
　伐季氏以納昭公何不可之有而所以不克納公者<lb/>
　則以梁丘據之受賂也晉盟主也扈之?六國同之<lb/>
　伐季氏以納公尤易為力而所以不克納者則以士<lb/>
　鞅之取貨也自其為義之心不勝其貪利之心而後<lb/>
　其為義者始不勇矣此齊晉納公之謀所以姑為之<lb/>
　名而卒之悠緩不克歟三軍在途諸侯在?是區區<lb/>
<pb n="10a"/>
　者乃能劫而奪之?而止之此亂臣賊子所以接跡<lb/>
　于後世歟雖然抑不但以其貨利之行而已也觀晉<lb/>
　侯欲以師納公而士鞅使人私于意如則其互為唇<lb/>
　齒相為囊??矣當是時晉之六卿猶意如也晉君<lb/>
　亦昭公也其肯并心一意以誅其臣而納其君哉宜<lb/>
　晉侯之不得行其志也<lb/>
夏四月丁巳薛伯穀卒<lb/>
晉侯使荀躒唁公于乾侯<lb/>
<pb n="10b"/>
　夏四月季孫從知伯如乾侯子家子曰君與之歸一<lb/>
　?之不忍而終身?乎公曰諾?曰在一言矣君必<lb/>
　逐之荀躒以晉侯之命唁公且曰寡君使躒以君命<lb/>
　討于意如意如不敢逃死君其入也公曰君惠顧先<lb/>
　君之好施及亡人將使歸糞除宗祧以事君則不能<lb/>
　見夫人己所能見夫人者有如河荀躒掩耳而走曰<lb/>
　寡君其罪之恐敢與知魯國之難臣請復于寡君退<lb/>
　而謂季孫君怒未怠子姑歸祭子家子曰君以一乘<lb/>
<pb n="11a"/>
　入于魯師季孫必與君歸公欲從之?從者脅公不<lb/>
　得歸　高氏曰荀躒既?季孫子適?復以晉侯之<lb/>
　命唁公于乾侯必使荀躒然後意如之意得通乎君<lb/>
　夫不恤見逐之君而信不臣者之言則晉侯之不明<lb/>
　?交其臣陽唁其君空言無實抑可知矣謝氏曰賊<lb/>
　臣不討而荀躒?之危君不救而荀躒唁之何以撥<lb/>
　魯國之亂而反之正哉大東萊?氏曰齊侯唁公于<lb/>
　野井晉侯使荀躒唁公于乾侯言大國盟主皆不能<lb/>
<pb n="11b"/>
　討亂無助順向正之意也　愚謂國家之禍至此極<lb/>
　而不可?矣君父之身至此危而不可救矣為之臣<lb/>
　子者尚復何言哉?責之于?昭公既不能有所為<lb/>
　責之于外齊晉又不能有所救則?外之望?矣昭<lb/>
　公之死將在旦夕子家之言豈不知以一乘從季孫<lb/>
　之歸為不可亦不過欲昭公一見宗廟卒于正寢猶<lb/>
　得謂之魯君而薨爾豈更望其有所為哉從者不從<lb/>
　明年昭公遂死于乾侯同于逆旅然後知子家之言<lb/>
<pb n="12a"/>
　為不得已也<lb/>
秋葬薛獻公<lb/>
冬?肱以濫來奔<lb/>
　杜氏曰?肱邾大夫不書邾史闕文許氏曰邾快黑<lb/>
　肱相繼來奔季孫當國以類至也<lb/>
十有二月辛亥朔日有食之<lb/>
三十有二年春王正月公在乾侯取闞<lb/>
　謝氏曰公旅寄乾侯久矣非有兵力可以得邑也所<lb/>
<pb n="12b"/>
　以取闞者魯人以闞與公而公取之也　愚按昭公<lb/>
　失國于今八年一民皆非其有矣以何兵力而取闞<lb/>
　乎謝氏雖謂魯人以闞與公而公取之然昔也齊侯<lb/>
　取鄆公即居于鄆今魯人以闞與公公何故不居于<lb/>
　闞而猶在乾侯經年始死乎此疑季孫在國所取不<lb/>
　然則外取?邑上有闕文耳<lb/>
夏吳伐越<lb/>
　始用師于越也史墨曰不及四十年越其有吳乎越<lb/>
<pb n="13a"/>
　得歲而吳伐之必受其凶　高氏曰前此越與楚子<lb/>
　伐吳故吳始用師于越家氏曰此著南蠻之迭為盛<lb/>
　衰也吳方抗衡?楚睥睨中夏而越己議其後矣自<lb/>
　是吳楚越鼎立不相為下乃中國自治之時而齊晉<lb/>
　二大國皆為強臣所操中國之患不在外域而在強<lb/>
　臣矣<lb/>
秋七月<lb/>
冬仲孫何忌?晉韓不信齊高張宋仲幾衛世叔申鄭<lb/>
<pb n="13b"/>
國參曹人莒人薛人杞人小邾人城成周<lb/>
　秋八月王使富辛與石張如晉請城成周天子曰天<lb/>
　降禍于周俾我兄弟並有亂心以為伯父憂我一二<lb/>
　親暱甥舅不皇啟處于今十年勤戍五年余一人無<lb/>
　日忘之閔閔焉如農夫之望歲懼以待時伯父若肆<lb/>
　大惠復二文之業弛周室之憂徼文武之福以固盟<lb/>
　主宣昭令名則余一人有大願矣昔成王合諸侯城<lb/>
　成周以為東都崇文?焉今我欲徼福假靈于成王<lb/>
<pb n="14a"/>
　修成周之城俾戍人無勤諸侯用寧蝥賊??晉之<lb/>
　力也其委諸伯父使伯父實重圖之俾我一人無徵<lb/>
　怨于百姓而伯父有榮施先王庸之范獻子謂魏獻<lb/>
　子曰與其戍周不如城之天子實云雖有後事晉勿<lb/>
　與知可也從王命以紓諸侯晉國無憂是之不務而<lb/>
　又焉從事魏獻子曰善使伯音對曰天子有命敢不<lb/>
　奉承以奔告于諸侯遲速衰序于是焉在冬十一月<lb/>
　晉魏舒韓不信如京師合諸侯之大夫于狄泉尋盟<lb/>
<pb n="14b"/>
　且令城成周魏子南面衛彪徯曰魏子必有大咎干<lb/>
　位以令大事非其任也己丑士彌牟營成周計丈數<lb/>
　揣高卑度厚薄?溝洫物土方議?邇量事期計徒<lb/>
　庸慮財用輸餱糧以令役于諸侯屬役賦丈書以授<lb/>
　帥而效諸劉子韓簡子臨之以為成命　穀梁氏曰<lb/>
　天子微諸侯不享覲天子之在者惟祭與號故諸侯<lb/>
　之大夫相帥以城之此變之正也胡氏曰天子有道<lb/>
　守在四夷今至于城王都可以不書乎大東萊?氏<lb/>
<pb n="15a"/>
　曰周室雖微諸侯猶勤之若此先王之?澤猶有存<lb/>
　焉者也高氏曰古人三月無君則弔公之出也今八<lb/>
　年矣公為旅人而何忌不能從季孫逐君而何忌不<lb/>
　能去雖受晉命城成周然不告于公而自往?之此<lb/>
　實?文知罪不待貶?而自見也　愚按敬王避子<lb/>
　朝之黨居于成周今因其地而城之遂定都焉使成<lb/>
　周為京師之舊則不假乎再城矣<lb/>
十有二月己未公薨于乾侯<lb/>
<pb n="15b"/>
　十二月公疾?賜大夫大夫不受賜子家子雙琥一<lb/>
　環一璧輕服受之大夫皆受其賜己未公薨子家子<lb/>
　反賜于府人曰吾不敢逆君命也大夫皆反其賜趙<lb/>
　簡子問于史墨曰季氏出其君而民服焉諸侯與之<lb/>
　君死于外而莫之或罪也對曰物生有兩有三有五<lb/>
　有陪貳故天有三辰地有五行體有左右各有妃耦<lb/>
　王有公諸侯有卿皆有貳也天生季氏以貳魯侯為<lb/>
　日?矣民之服焉不亦宜乎魯君世從其失季氏世<lb/>
<pb n="16a"/>
　修其勤民忘君矣雖死于外其誰矜之社稷無常奉<lb/>
　君臣無常位自古以然故詩曰高岸為谷湥谷為陵<lb/>
　三后之姓于今為庶主所知也在易卦雷乘乾曰大<lb/>
　?天之道也昔成季友桓之季也文姜之愛子也始<lb/>
　震而卜卜人謁之曰生有嘉聞其名曰友為公室輔<lb/>
　及生如卜人之言有文在其手曰友遂以名之既而<lb/>
　有大功于魯受費以為上卿至于文子武子世?其<lb/>
　業不廢舊績魯自文公薨而東門遂殺適立庶魯君<lb/>
<pb n="16b"/>
　于是乎失國政在季氏于此君也四公矣民不知君<lb/>
　何以得國是以為君慎器與名不可以假人　胡氏<lb/>
　曰諸侯失國出奔者?矣鄭伯突為祭仲所逐而出<lb/>
　奔入于櫟而復國衛侯衎為孫甯所逐而出奔入于<lb/>
　夷儀而復國昭公在外八年終以客死為天下笑何<lb/>
　也祭仲雖專而世權不重于季氏衛侯失國猶夫人<lb/>
　也而有推挽之者所以雖失而復得也魯自季友受<lb/>
　費以為上卿至于意如專執國命四世矣其臣皆季<lb/>
<pb n="17a"/>
　氏之孚也其民皆季氏之獲也而昭公有一子家駒<lb/>
　言不見聽計不行也不能復國宜矣故春秋詳錄其<lb/>
　所因為後世之戒公雖失國然每歲之首月必書公<lb/>
　在乾侯誅意如也書齊侯取鄆公圍成鄆潰?昭公<lb/>
　也為人臣者觀每?必書公所在必不敢萌?扈不<lb/>
　臣之心為人君者觀春秋所書圍成鄆潰知社稷之<lb/>
　無常奉也亦必少警矣嗚呼可謂深切著明矣<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十九<lb/>
</p>
<p>
</p>
  </div>
</body>
</text>
</TEI>