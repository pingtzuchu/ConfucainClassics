<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋闕疑卷十六</head>
    <p>
<pb n="1a"/>
欽定四庫全書<lb/>
　春秋闕疑卷十六　　　　　元　鄭玉　撰<lb/>
十有九年春王三月宋人執滕子嬰齊<lb/>
　?氏曰此宋襄求霸也求霸而執滕子春秋之俗也<lb/>
　俗者何雖齊桓亦滅譚滅遂降鄣皆無名也特兼弱<lb/>
　以威而已滕子何以名執而名之者不反之辭也莊<lb/>
　十六年幽之?齊桓始霸滕子與焉既而背之自此<lb/>
　之後至齊侯卒凡三十七年衣裳兵車之?未嘗列<lb/>
<pb n="1b"/>
　于其間故此年宋襄既有圖霸之心而首執滕子以<lb/>
　令諸侯也然宋襄圖霸當以???之今乃肆已之<lb/>
　?擅執國君以凌轢諸夏執而不反亦以甚矣此春<lb/>
　秋所以人宋也<lb/>
夏六月宋公曹人邾人盟于曹南<lb/>
　臨江劉氏曰曹南曹之南也謝氏曰宋襄?無??<lb/>
　而欲隆霸業以紹齊桓于是首為曹南之盟從之者<lb/>
　曹人邾人而已諸侯不服可知也與北杏之?異矣<lb/>
<pb n="2a"/>
　?郵孫氏曰曹邾皆稱人者蓋宋襄威?未著曹邾<lb/>
　但使其臣?之<lb/>
鄫子?盟于邾己酉邾人執鄫子用之<lb/>
　宋公使邾文公用鄫子于次雎之社欲以屬東夷司<lb/>
　馬子魚曰古者六畜不相為用小事不用大牲而?<lb/>
　敢用人乎祭祀以為人也民神之主也用人其誰饗<lb/>
　之齊桓公存三亡國以屬諸侯義士猶曰薄德今一<lb/>
　?而虐二國之君又用諸淫昏之鬼將以求霸不亦<lb/>
<pb n="2b"/>
　難乎得死為幸　劉氏意林曰曹南之?雖有邾人<lb/>
　即非邾子今此?盟于邾者詳驗經文是邾國自為<lb/>
　盟?非復向者曹南之盟也若宋公使邾人執鄫子<lb/>
　而春秋越宋治邾是為首惡者不誅而脅從者見討<lb/>
　也春秋原心定罪豈其若是哉吾固曰宋不使邾用<lb/>
　鄫子也家氏曰?觀宋襄公平日則好名而畏義者<lb/>
　也方其為太子以讓國聞其後與楚人戰欲以不禽<lb/>
　二毛不鼓不成列而取仗義之名豈有今日而用同<lb/>
<pb n="3a"/>
　盟國君于淫昏之社無道若此者乎?郵孫氏曰邾<lb/>
　之與鄫世?之國故宣十八年又戕鄫子于其國都<lb/>
　但邾鄫小國其相?之?不能悉見經惟紀其無道<lb/>
　之甚者爾用之之?三傳不同左氏以為用之于次<lb/>
　雎之社公穀皆以為叩其鼻血至昭十一年楚人執<lb/>
　蔡世子友以歸用之杜預以為祭山公羊則以為築<lb/>
　防趙子之徒又以為用為盟歃之牲皆不同也然考<lb/>
　之于經但曰用之不云所用之?蓋春秋之時有用<lb/>
<pb n="3b"/>
　人為牲者大亂之極聖人所不忍言但曰用之則知<lb/>
　以人為用也不必以正其名所重者用之而已　愚<lb/>
　按劉氏之?與傳文雖異於經為合然無所據又?<lb/>
　盟于邾之文他無此例不敢以為?然姑著其疑以<lb/>
　俟知者<lb/>
秋宋人圍曹<lb/>
　討不服也子魚言于宋公曰文王聞崇?亂而伐之<lb/>
　軍三旬而不降退修教而復伐之因壘而降詩曰刑<lb/>
<pb n="4a"/>
　于寡妻至于兄弟以御于家邦今君德無乃猶有所<lb/>
　闕而以伐人若之何盍姑?省德乎無闕而後動<lb/>
　陳氏曰諸夏之書圍國自此始胡氏曰盟于曹南口<lb/>
　血未乾今復圍曹者討不服也愛人不親反其仁治<lb/>
　人不治反其智襄公不能?自省?而急于合諸侯<lb/>
　執嬰齊非霸討不足以示威盟曹南非同志不足以<lb/>
　示信卒于兵敗身傷不知反求諸已欲速見小利之<lb/>
　過也張氏曰齊桓之霸屈意去忿盟魯平宋以致諸<lb/>
<pb n="4b"/>
　侯先近故也今襄公欲圖諸侯近于宋者莫如曹滕<lb/>
　滕既執矣曹又被圍宜其不遂霸也家氏曰當是時<lb/>
　鄭入滑狄侵?魯伐邾以中國無霸而動也宋襄苟<lb/>
　能治其所當治則義聲暢而霸業成矣此春秋所望<lb/>
　于宋襄者故比事以見義<lb/>
?人伐邢<lb/>
　秋?人伐邢以報?圃之役于是?大旱卜有事于<lb/>
　山川不吉甯莊子曰昔周饑克殷而年豐今邢方無<lb/>
<pb n="5a"/>
　道諸侯無霸天其或者欲使?討邢乎從之師興而<lb/>
　雨　?氏曰?不伐狄而伐邢是以人之左氏謂師<lb/>
　興而雨不亦誣哉薛氏曰非王命而擅征伐怨以報<lb/>
　怨而已<lb/>
冬?陳人蔡人楚人鄭人盟于齊<lb/>
　陳穆公請修好于諸侯以無忘齊桓之德冬盟于齊<lb/>
　修桓公之好也　杜氏曰地于齊齊亦與盟胡氏曰<lb/>
　盟?皆君之禮也微者盟?不志于春秋凡所志者<lb/>
<pb n="5b"/>
　必有君與貴大夫居其間也然則為此盟者乃公與<lb/>
　陳蔡楚鄭之君或其大夫曷為?則?公外則人諸<lb/>
　侯與大夫諱是盟也楚人之得與中國?盟自此始<lb/>
　也莊十年?敗蔡師始見于經其後入蔡伐鄭皆以<lb/>
　號舉夷狄之也僖公元年改而稱楚經亦書人于是<lb/>
　乎浸?矣然終桓公世皆止書人而不得與中國?<lb/>
　盟者以修霸業能制其?故也桓公既?中國無霸<lb/>
　鄭伯首朝于楚其後遂為此盟故春秋?公人陳蔡<lb/>
<pb n="6a"/>
　諸侯而以鄭列其下者蓋深罪之也又二年復盟于<lb/>
　鹿上至?于盂遂執宋公以伐宋而楚于是乎大張<lb/>
　列位于陳蔡之上而書爵矣聖人書此豈與之乎所<lb/>
　以著夷狄之?傷中國之衰莫能抗也故深諱此盟<lb/>
　一以外夷狄二以惡諸侯之失道三以謹盟?之始<lb/>
　也<lb/>
梁亡<lb/>
　十八年梁伯益其國而不能實也命曰新里秦取之<lb/>
<pb n="6b"/>
　至是春遂城而居之初梁伯好土功亟城而弗處民<lb/>
　罷而弗堪則曰某?將至乃溝公?曰秦將襲我民<lb/>
　懼而潰秦遂取梁　左氏曰梁亡不書其主自取之<lb/>
　也公羊氏曰此未有伐者其言梁亡何自亡也其自<lb/>
　亡奈何魚爛而亡也穀梁氏曰湎于酒淫于色心昏<lb/>
　耳目塞上無正長之治大臣背叛民為寇?梁亡自<lb/>
　亡也陸氏微?曰梁伯亟用其民自取滅亡其罪當<lb/>
　矣秦人肆其?暴取人之國?而不書其義安在曰<lb/>
<pb n="7a"/>
　乘人之危其惡易見也滅人之國其罪易知也自取<lb/>
　滅亡其意微矣春秋之作聖人所以明微也胡安定<lb/>
　先生曰大抵邦國用賢則存失賢則亡賢既不用上<lb/>
　下放恣百度?圮何止于土工刑法淫威而已哉故<lb/>
　梁之自亡失賢而亡也胡氏曰天行健君子以自?<lb/>
　不息古之諸侯朝修其禁令晝攷其國職夕省其典<lb/>
　刑夜儆百工無使慆淫而後即安故克勤于邦荒度<lb/>
　土工者禹也慄慄危懼檢身若不及者湯也自朝至<lb/>
<pb n="7b"/>
　于日中昃不遑暇食用咸和萬民者文王也凡有國<lb/>
　家者土地雖廣人民雖?兵甲雖多城郭雖固而不<lb/>
　能自?于政治則日危月削如火銷膏以至滅亡而<lb/>
　莫覺也而?好土工輕民力湎于酒淫于色心?而<lb/>
　出惡政者乎其亡可立而待也<lb/>
二十年春新作南門<lb/>
　?郵孫氏曰春秋之法言新則有舊也言作則有加<lb/>
　也因其舊而制度有加焉所謂新作也胡氏曰書新<lb/>
<pb n="8a"/>
　作南門譏用民力于所不當為也魯人為長府閔子<lb/>
　騫曰仍舊貫如之何何必改作孔子曰夫人不言言<lb/>
　必有中春秋凡用民力得其時制者猶書于?以見<lb/>
　勞民為重事而?輕用于所不當為者乎然僖公嘗<lb/>
　修泮?復閟?矣奚斯董其役史克頌其事而經不<lb/>
　書者?廟以事其祖考學校以教國之子弟二者為<lb/>
　國之先務雖用民力不可廢也其垂戒之意湥矣?<lb/>
　氏曰諸侯?城之門皆有定制輒更舊制而?大之<lb/>
<pb n="8b"/>
　罪不止于勞民而已<lb/>
夏郜子?朝<lb/>
五月乙巳西?災<lb/>
　公羊氏曰西?者小寢也有西?則有東?矣穀梁<lb/>
　氏曰以是為閔?也胡安定先生曰若是閔?則明<lb/>
　書新?不得謂之西?也此西?蓋公之??也家<lb/>
　氏曰小寢人君燕私之地災見于是警戒湥矣人君<lb/>
　之過不在朝路臨蒞之時而常在于深?燕處之際<lb/>
<pb n="9a"/>
　天之示譴豈徒然哉<lb/>
鄭人入滑<lb/>
　滑人叛鄭而服于?夏鄭公子士洩堵寇帥師入滑<lb/>
　　家氏曰自齊桓公?諸侯動兵相侵弱小漸被其<lb/>
　毒宋襄茍欲踵霸當?王命?諸侯伸要束而懲之<lb/>
　如鄭人入滑皆當糾也舍是不為而執滕圍曹?人<lb/>
　從已烏能有成<lb/>
秋齊人狄人盟于邢<lb/>
<pb n="9b"/>
　齊狄盟于邢謀?難也于是?方病邢　家氏曰甚<lb/>
　哉齊昭之愚無知也桓公征楚而服之己乃與之盟<lb/>
　于國桓公攘狄而?之己乃與之盟于邢反常逆理<lb/>
　抑至于是傳曰厥父菑厥子乃不肯播厥父基厥子<lb/>
　乃弗肯堂其齊昭之謂乎春秋俱書曰人亦所以外<lb/>
　齊也??道?而以狄病衛齊不競矣<lb/>
冬楚人伐隨<lb/>
　隨以漢東諸侯叛楚冬楚?榖於?帥師伐隨取成<lb/>
<pb n="10a"/>
　而還　襄陵許氏曰楚既服隨則將爭衡上國矣而<lb/>
　宋欲盟之其能絀乎師氏曰楚在齊桓之世雖未至<lb/>
　于竄伏然亦未至于太甚今齊桓既死乃敢與諸侯<lb/>
　盟于齊以萌圖霸之心又肆征伐以示可畏之威諸<lb/>
　侯無能為者明年遂有鹿上之盟及秋又有盂之?<lb/>
　于是執宋公以伐宋先書齊之盟繼書隨之伐所以<lb/>
　明楚之幾微已動于此而宋不悟也<lb/>
二十有一年春狄侵?<lb/>
<pb n="10b"/>
　張氏曰因邢之盟也孝公不能嗣父之業楚狄皆因<lb/>
　之以為中國患此齊邢之盟所以兩書而邢?並受<lb/>
　其禍也許氏曰中國無霸則諸侯力政四方衡?民<lb/>
　被其災此書伐?伐邢入滑伐隨侵?著無霸之患<lb/>
　也家氏曰為中國患者狄與楚也楚?大未易治狄<lb/>
　悍而?自桓公之?再侵?彼謂?人失霸國之援<lb/>
　而可欺也宋襄與其盟楚而求諸侯盍若伐狄以?<lb/>
　諸夏能治狄而霸政舉矣顧乃舍其力之所可及義<lb/>
<pb n="11a"/>
　之所當為而為其所不可為狂躁害之也<lb/>
宋人齊人楚人盟于鹿上<lb/>
　二十年宋襄公欲合諸侯臧文仲聞之曰以欲從人<lb/>
　則可以人從欲鮮濟至是宋人為鹿上之盟以求諸<lb/>
　侯于楚楚人許之公子目夷曰小國爭盟禍也宋其<lb/>
　亡乎幸而後敗　師氏曰齊侯圖伯惟以尊中國為<lb/>
　辭故能假仁義以為盟主凡與諸侯?盟或主王人<lb/>
　或主王世子或主宰周公不然則中國五等之諸侯<lb/>
<pb n="11b"/>
　而止耳今宋欲圖霸乃與楚人為鹿上之盟以求諸<lb/>
　侯不知何以令諸侯而成霸業乎小東??氏曰宋<lb/>
　襄欲霸乃求楚所?之諸侯蓋楚子有意執之故許<lb/>
　之也齊晉所以霸皆先弱楚楚與中國其勢不兩立<lb/>
　桓公有葵丘之?晉文有城濮之戰所以攘僣亂安<lb/>
　中國而成霸業也宋襄欲霸反求諸侯于楚是與亂<lb/>
　同事也安能與齊晉並霸乎宜其見辱于楚也張氏<lb/>
　曰霸中國者宋之欲也亂中國者楚之欲也欲霸中<lb/>
<pb n="12a"/>
　國而求之于淫名亂常之楚與之同盟此春秋所以<lb/>
　列序而人之以著襄公之自取敗辱也陳氏曰齊桓<lb/>
　卒宋襄欲繼之而霸而求諸侯于楚楚于是爭長于<lb/>
　宋則是盟也莫適為主人自為盟而已矣<lb/>
夏大旱<lb/>
　公欲焚巫?臧文仲曰非旱?也修城郭貶食省用<lb/>
　務穡勸分此其務也巫?何為天欲殺之則如勿生<lb/>
　若能為旱焚之滋甚公從之是?也饑而不害　?<lb/>
<pb n="12b"/>
　郵孫氏曰春秋之記災異有曰不雨者旱不為災?<lb/>
　陽不和之異也有曰大雩者旱未為災非時而雩也<lb/>
　有曰大旱者旱而為災非常也旱而為災則不雨矣<lb/>
　不雨淺于旱也旱則雩矣言雩未見其災也春秋書<lb/>
　大旱者二非常為災之辭也師氏曰不月以見其經<lb/>
　時焉?氏曰以二百四十二年而兩大旱何其少也<lb/>
　曰所謂大旱者非特吾國也舉天下言之也<lb/>
秋宋公楚子陳侯蔡侯鄭伯許男曹伯?于盂執宋公<lb/>
<pb n="13a"/>
以伐宋<lb/>
　諸侯?宋公于盂子魚曰禍其在此乎君欲已甚其<lb/>
　何以堪之于是楚執宋公以伐宋　陳氏曰宋楚初<lb/>
　爭長也是故楚稱子而序陳蔡鄭許曹之上不知諸<lb/>
　侯之從楚與從宋與不予宋以霸也公羊氏曰易為<lb/>
　不言楚子執之不與楚子之執諸侯也?氏曰執宋<lb/>
　公者楚也而繫于在?諸侯執之之辭何也所以深<lb/>
　罪在?之諸侯也南面之君兵非不多而力非不足<lb/>
<pb n="13b"/>
　也而聽楚人執辱中國主盟之君而莫之敢違其不<lb/>
　勇于為義亦甚矣雖宋德不足?慮不及?力求諸<lb/>
　侯以及于難而諸侯甘心事楚人以致楚人侵凌中<lb/>
　國此罪不可貸故以諸侯共執為文不使楚人專執<lb/>
　中國諸侯也張氏曰按公羊傳曰宋公與楚子期以<lb/>
　乘車之?公子目夷諫曰楚夷國也?而無義請以<lb/>
　兵車往?宋公曰不可吾與之約為乘車之?自我<lb/>
　為之自我墮之不可楚人果伏兵車執宋公以伐宋<lb/>
<pb n="14a"/>
　夫孔子相定公?齊侯乃甥舅之國猶以為文事不<lb/>
　可無武?請司馬以行楚南蠻也而可信其詐偽之<lb/>
　約徒手出?之是輕以其身溷于虎狼之?也不免<lb/>
　宜矣胡氏曰春秋為賢者諱宋公見執不少隱之何<lb/>
　也夫盟主者所以合天下之諸侯攘僣亂尊王室者<lb/>
　也宋公欲繼齊桓之烈而與楚盟?豈攘僣亂尊王<lb/>
　室之義乎故人宋公于鹿上之盟而盂之?直書而<lb/>
　不?所以深貶之也家氏曰春秋正名之書也楚自<lb/>
<pb n="14b"/>
　熊通以?妄自尊大遂僭王者之隆名春秋每以號<lb/>
　舉不使之得與中國諸侯齒今楚益?盛合諸侯詐<lb/>
　以執宋公中國一大變也春秋以楚子書夫豈進而<lb/>
　爵之乎蕃服雖大曰子彼革號僭王以兵猾夏春秋<lb/>
　序以子爵所以正其始封之名辨中外之分孰云其<lb/>
　漸進楚人乎自是而後楚始書子正名也或曰如子<lb/>
　所言始何以書?人今何以書楚子乎曰始其?聘<lb/>
　僭號于國中耳春秋姑以號舉今?于齊盟于鹿上<lb/>
<pb n="15a"/>
　諸侯畏其?大有以事王者而事之春秋于是正其<lb/>
　始封之名書之曰子示天王之尊乃天下共主非僣<lb/>
　竊所得干也自是而後楚之?陵無不書子何爵之<lb/>
　有哉?郵孫氏曰春秋因?而執諸侯惟二處盂之<lb/>
　?楚人執宋公而不言楚人溴梁之?晉侯執莒子<lb/>
　邾子而斥言晉人二事?同而書之異辭者聖人之<lb/>
　意也盂之?中國之諸侯隨盟主而?楚子楚子執<lb/>
　宋公以伐宋又代楚子而伐之罪不責于楚子諸侯<lb/>
<pb n="15b"/>
　實同之也溴梁之?晉侯以大義帥諸侯而?焉執<lb/>
　莒邾之君者晉侯也以信?而以詐執之可責者晉<lb/>
　侯也蓋春秋之輕重與奪惟義所在爾<lb/>
冬公伐邾<lb/>
　?氏曰是舉也不為無義至明年伐邾取須句則魯<lb/>
　之情可見矣不書邾滅須句者罪公聽婦人之言而<lb/>
　興兵以伐婚姻之國因以為已利也<lb/>
楚人使宜申?獻?<lb/>
<pb n="16a"/>
　穀梁氏曰?軍得也其不曰宋?何也不與楚捷於<lb/>
　宋也?氏曰中國于外域則有?諸侯于天子則有<lb/>
　獻?今所獻者宋?也所使宜申者楚子也楚子所<lb/>
　以?獻?者致公也聖人不予外域反?乎中國故<lb/>
　書楚人?獻而不云宋?也楚與諸侯同伐宋而魯<lb/>
　不與焉及得宋?特使宜申?誇示以威魯蓋欲致<lb/>
　魯侯?聽盟也?郵孫氏曰春秋書獻?者二齊稱<lb/>
　戎??山戎也山戎則可?矣而獻有罪焉不得?<lb/>
<pb n="16b"/>
　戎?而不言也宋襄求霸而不果至于見執而伐之<lb/>
　宋中國也而?蠻?之?蠻安得?吾中國乎不曰<lb/>
　宋?不以中國而?于?蠻也中國無見?于?蠻<lb/>
　之理也無其理則不言焉所以?中國而法後世也<lb/>
　陳氏曰盂?不稱子無以見楚宋之爭長獻?于魯<lb/>
　不人之則是遂予楚也胡氏曰諸侯從楚伐宋而魯<lb/>
　獨不與故楚?獻?以脅魯為魯計者拒其使而不<lb/>
　受可也請于天王而討之可也宋公先代之後作賓<lb/>
<pb n="17a"/>
　王家方修盟?而伏兵車執之于壇坫之上又以軍<lb/>
　獲遺獻諸侯其?逆甚矣拒其使而不受聲其罪而<lb/>
　致討何患無辭家氏曰當是時舉中國之大無有能<lb/>
　辨斯事者晉文不興楚之禍中國亦何所不至乎<lb/>
十有二月癸丑公?諸侯盟于薄釋宋公<lb/>
　?于薄以釋之子魚曰禍猶未也未足以懲君　公<lb/>
　羊氏曰執未有言釋者此其言釋之何公與議爾也<lb/>
　穀梁氏曰不言楚不與楚專釋也?氏曰公本不附<lb/>
<pb n="17b"/>
　楚因宜申?獻宋?之故不敢不與楚?而書?諸<lb/>
　侯者以諸侯皆在是故前目後凡且見公之續至也<lb/>
　執宋公釋宋公皆楚子耳前之執宋公既以諸侯共<lb/>
　執為文此又蒙上諸侯共釋為文者聖人抑制僣竊<lb/>
　不使楚子得以專執釋中國之諸侯懲?舒之意也<lb/>
　?氏曰凡諸侯見執而不失國者于歸名之書曰某<lb/>
　侯某歸于某此其不名而言釋何也以為執之釋之<lb/>
　皆在諸侯也若是而尚可求諸侯乎師氏曰盂之?<lb/>
<pb n="18a"/>
　宋為主而楚次之諸侯皆居其中今執宋公伐宋之<lb/>
　後乃有薄之盟也是此盟也楚為主矣不序以惡之<lb/>
　且著?盟之濫不復有上下尊卑焉春秋扶持中國<lb/>
　而攘?僭竊之意不亦嚴乎胡氏曰?未有言其所<lb/>
　為獨?于稷書成宋亂者為受郜鼎立華督也?于<lb/>
　澶淵言宋災故者為葬蔡侯不討般也盟不書所為<lb/>
　而盟于薄言釋宋公者宋方主?楚人執而伐之以<lb/>
　其俘獲?遺是萋苴追琢之嘉賓?殄于僣竊亂賊<lb/>
<pb n="18b"/>
　之手此正天下大變春秋之所謹也魯既不能申大<lb/>
　義以抑其?暴使宋公見釋出自天王與中國而顧<lb/>
　與歃血要言求楚子以釋之是操縱大權自楚人出<lb/>
　其事已傎甚矣故書?盟書釋皆不言楚子謝氏曰<lb/>
　襄公為宗廟社稷人民主始也諸侯?于盂若罪人<lb/>
　執之于?終也諸侯盟于薄若罪人釋之于盟其危<lb/>
　辱至此者皆以不量力不度德取之而已有國家其<lb/>
　動可不戒耶<lb/>
<pb n="19a"/>
二十有二年春公伐邾取須句<lb/>
　任宿須句顓臾風姓也實司大?與有濟之祀以服<lb/>
　事諸夏二十一年邾人滅須句須句子?奔因成風<lb/>
　也成風為之言于公曰崇明祀保小寡周禮也蠻夷<lb/>
　猾夏周禍也若封須句是崇?濟而修祀紓禍也至<lb/>
　是伐邾取須句反其君焉　胡安定先生曰僖公伐<lb/>
　邾非伐其罪但利其土地而已陳氏曰春秋嚴義利<lb/>
　之辨苟以為利一以取書之是故雖邾人滅須句須<lb/>
<pb n="19b"/>
　句子?奔伐邾取須句反其君焉書取須句<lb/>
夏宋公?侯許男滕子伐鄭<lb/>
　三月鄭伯如楚夏宋公伐鄭子魚曰所謂禍在此矣<lb/>
　　?氏曰齊桓既?楚又?大鄭伯比楚以圖自安<lb/>
　宋襄雖被執見釋而圖霸之心未已鄭伯度宋之不<lb/>
　霸首背中國而改事楚故宋率?許滕四國共伐之<lb/>
　春秋皆與其爵以明討得其正也　愚謂宋襄有志<lb/>
　無才卒于自敗其伐鄭也亦異于齊桓矣惜哉<lb/>
<pb n="20a"/>
秋八月丁未及邾人戰于升陘<lb/>
　邾人以須句故出師公卑邾不設?而禦之臧文仲<lb/>
　曰國無小不可易也無?雖?不可恃也詩曰戰戰<lb/>
　兢兢如臨深淵如履薄冰又曰敬之敬之天惟顯思<lb/>
　先王之明德猶無不難也無不懼也?我小國乎君<lb/>
　其無謂邾小?蠆有毒而?國乎弗聽八月丁未公<lb/>
　及邾師戰于升陘我師敗績邾人獲公胄縣諸魚門<lb/>
　　謝氏曰不書公與敗諱之也升陘之戰由須句所<lb/>
<pb n="20b"/>
　致曲皆在我故以?為戰主而惡之也胡氏曰魯既<lb/>
　敗績邾亦幾亡輕用師徒害及兩國亦異于誅暴禁<lb/>
　亂之兵矣張氏曰存心茍公臨事必懼觀此則知春<lb/>
　取須句非有存亡繼?之公心審矣薛氏曰以魯而<lb/>
　為邾敗大不足恃兵不可窮也如此<lb/>
冬十有一月己巳朔宋公及楚人戰于泓宋師敗績<lb/>
　楚人伐宋以救鄭宋公將戰大司馬固諫曰天之棄<lb/>
　商?矣君將興之弗可赦也已弗聽冬十一月己巳<lb/>
<pb n="21a"/>
　朔宋公及楚人戰于泓宋人既成列楚人未既濟司<lb/>
　馬曰彼?我寡及其未既濟也請擊之公曰不可既<lb/>
　濟而未成列又以告公曰未可既陳而後擊之宋師<lb/>
　敗績公傷股門官?焉國人皆咎公公曰君子不重<lb/>
　傷不禽二毛古之為軍也不以阻隘也寡人雖亡國<lb/>
　之餘不鼓不成列子魚曰君未知戰勍敵之人隘而<lb/>
　不列天贊我也阻而鼓之不亦可乎猶有懼焉且今<lb/>
　之勍者皆吾敵也雖及胡?獲則取之何有于二毛<lb/>
<pb n="21b"/>
　明?教戰求殺敵也傷未及死如何勿重若愛重傷<lb/>
　則如勿傷愛其二毛則如服焉三軍以利用也金鼓<lb/>
　以聲氣也利而用之阻隘可也聲盛致志鼓儳可也<lb/>
　　師氏曰前乎宋公齊桓嘗圖霸矣與諸侯?盟養<lb/>
　威近三十年而後伐楚後乎宋公晉文嘗圖霸矣與<lb/>
　賢臣謀議作三?以示民然後伐楚此無他定而後<lb/>
　發發期必中自度不辱于楚人而後可動故齊桓晉<lb/>
　文既服楚而霸業遂定今宋公欲圖霸未見如何養<lb/>
<pb n="22a"/>
　威如何作德既嘗失計而與楚?盟又無?而為楚<lb/>
　所執如是而欲圖霸不亦難乎復不自悟?忿不平<lb/>
　及楚人而與之戰則是忿兵也徒知楚自?盂叛信<lb/>
　以來我曲彼直獨不念動非其念誰與為援姑恃理<lb/>
　直而可以必成功耶自謂可成功而卒為楚所敗故<lb/>
　書曰宋師敗績謝氏曰不書楚人侵伐者楚?救鄭<lb/>
　而襄公與之戰也戰由宋起故以宋人主戰而罪之<lb/>
　選賢才緝政治親?睦外以振國綱服楚之道也襄<lb/>
<pb n="22b"/>
　公乃於危難之中逞復?之怨率破傷之?以當?<lb/>
　楚之鋒襲古人陳?以待楚之變詐是以?敗身傷<lb/>
　終以取亡前書伐鄭後書戰敗罪其不知反也隕石<lb/>
　于宋六鷁退飛過宋異之大者也襄公不知恐懼修<lb/>
　省且又輕舉妄動以遂私欲而禍不旋踵及身然則<lb/>
　上天變異其可不畏耶胡氏曰宋襄公不扼人于險<lb/>
　不鼓不成列公羊以謂至仁大義雖文王之戰不能<lb/>
　過也而春秋不與何哉物有本末事有終始順事恕<lb/>
<pb n="23a"/>
　施者王政之本也襄公伐齊之?奉少奪長使齊人<lb/>
　有殺無虧之惡有敗績之傷此晉獻公之所以亂其<lb/>
　國者罪一也桓公存三亡國以屬諸侯義士猶曰薄<lb/>
　德而一?虐二國之君罪二也曹人不服盍姑省德<lb/>
　無闕然後動而興師圍之罪三也凡此三者不仁非<lb/>
　義襄公敢行而愛重傷與二毛則亦何異?跖之以<lb/>
　分均出後為仁義陳仲子以避兄離母居於陵為?<lb/>
　乎夫計末遺本飭小名妨大德者春秋之所惡也故<lb/>
<pb n="23b"/>
　辭繁不殺而宋公書及以湥貶之也?郵孫氏曰孔<lb/>
　子曰我戰則勝非謂能戰而勝也勝之道素修而無<lb/>
　敵于天下也豈若宋襄之道不修而茍拘小信乎公<lb/>
　羊殆未知文王之戰爾胡安定先生曰襄公無桓公<lb/>
　之資欲紹桓公之烈以宗諸侯以致?楚故盂之?<lb/>
　被執受伐今復與楚爭鄭?敗身傷?師泓水七月<lb/>
　而死為中國羞惜哉蓋有善志無其才取辱強楚而<lb/>
　羞及中國也<lb/>
<pb n="24a"/>
二十有三年春齊侯伐宋圍緡<lb/>
　以討其不與盟于齊也　胡安定先生曰宋伐齊使<lb/>
　殺無虧而立孝公今齊侯反伐之是宋自召其伐之<lb/>
　之禍然齊伐人之國又圍其邑其惡甚矣故聖人?<lb/>
　志之胡氏曰齊霸國之餘業也宋襄公既敗于泓?<lb/>
　楚之?益張矣齊侯既無尊中國攘夷狄恤患災畏<lb/>
　簡書之意又乘其弱而伐之此尤義之所不得為者<lb/>
　也故書伐國而言圍邑以著其罪然則桓公伐鄭圍<lb/>
<pb n="24b"/>
　新城何以不為貶乎鄭與楚合?陵中國桓公伐之<lb/>
　攘夷狄也宋與楚戰兵敗身傷齊侯伐之殘中夏也<lb/>
　其事異矣美惡不嫌同辭家氏曰齊昭非宋襄之力<lb/>
　則齊之一亡公子耳宋襄不忘齊桓臨終之託為昭<lb/>
　盡力昭所以有國甗一戰之功也今乘其敗而伐之<lb/>
　蓋以是諂于夷楚求為自全之計以怨報德刑戮之<lb/>
　民或曰何以猶爵曰春秋有書爵以褒者有目其人<lb/>
　之身而書某公某侯以著其罪者若齊昭之書侯謂<lb/>
<pb n="25a"/>
　其身受宋公之大德而忍于為不義故目其人而誅<lb/>
　之<lb/>
夏五月庚寅宋公?父卒<lb/>
　傷于泓故也　謝氏曰智小而謀大力少而任重未<lb/>
　有不終于敗者也襄公以庸暗之才貪?大之業方<lb/>
　其盟于鹿上志欲合諸侯朝齊楚豈知後之勢敗身<lb/>
　亡為天下笑哉故君子動必度德進必量力　愚按<lb/>
　宋襄公自齊桓之末年即有圖霸之心雖桓公君臣<lb/>
<pb n="25b"/>
　亦望之以繼霸之事故屬之以其子卒之師敗身傷<lb/>
　幾至亡國霸業無成抑?以死者由其徒慕仁義之<lb/>
　名而不識仁義之實以至于是也夫齊桓公知仁義<lb/>
　之為美假之而未能有者猶取仁義之功宋襄公聞<lb/>
　仁義之為美慕之而不能識者反為仁義之賊于是<lb/>
　?行妄作以殘暴為義以姑息為仁非特不能至乎<lb/>
　仁義而遂陷于不仁不義矣故其始也齊桓方卒而<lb/>
　伐其?滕人??而執其君曹人不服而圍其國是<lb/>
<pb n="26a"/>
　蓋以殘暴為義也其終也不以兵車雜乘車不?不<lb/>
　成列不重傷不禽二毛則以姑息為仁矣所為顛倒<lb/>
　繆亂若此得保首領以?幸矣尚何望其能霸乎是<lb/>
　以大學之道其始也必先之以格物致知則無宋襄<lb/>
　之失其後也必本之以誠意正心則無齊桓之弊斯<lb/>
　其所以為聖賢之學帝王之道也與<lb/>
秋楚人伐陳<lb/>
　楚成得臣帥師伐陳討其貳于宋也遂取焦夷城頓<lb/>
<pb n="26b"/>
　而還子文以為之功使為令尹叔伯曰子若國何對<lb/>
　曰吾以靖國也夫有大功而無貴仕其人能靖者與<lb/>
　有幾　家氏曰陳穆公請修好于齊以無忘桓公之<lb/>
　?而齊之?楚人亦得列于其間名為修齊桓舊好<lb/>
　其實自結于?楚今楚人乃以其貳于宋而伐之何<lb/>
　耶蓋楚人僣亂諸夏實恥從之而迫于凶威有不容<lb/>
　自己者陳也介于二者之間猶欲自附于宋不忍遽<lb/>
　從僣亂是以楚疑而伐之若蔡若鄭則甘于從楚而<lb/>
<pb n="27a"/>
　不悔無復羞惡之心矣<lb/>
冬十有一月杞子卒<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷十六<lb/>
</p>
<p>
</p>
  </div>
</body>
</text>
</TEI>