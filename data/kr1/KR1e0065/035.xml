<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋闕疑卷三十五</head>
    <p>
<pb n="1a"/>
欽定四庫全書<lb/>
　春秋闕疑卷三十五　　　　元　鄭玉　撰<lb/>
七年春王正月暨齊平<lb/>
　齊求之也　榖梁氏曰平者成也暨猶暨暨也暨者<lb/>
　不得已也以外及?曰暨胡氏曰當時昭公結昏?<lb/>
　吳外附?楚其與齊平無汲汲之意乃齊求于魯而<lb/>
　許平也故曰暨至定公八年魯再侵齊結大國之怨<lb/>
　見復必矣其與齊平非不得已乃魯求于齊而欲其<lb/>
<pb n="1b"/>
　平也故曰及平者聖人之所貴然或以賄賂而結平<lb/>
　或以臣下而擅平或以附夷狄而得平或以侵犯大<lb/>
　國而急于平則皆罪也攷其事而輕重見矣<lb/>
三月公如楚<lb/>
　楚子成章華之臺願與諸侯落之太宰薳啟疆曰臣<lb/>
　能得魯侯薳啟疆來召公辭曰昔先君成公命我先<lb/>
　大夫嬰齊曰吾不忘先君之好將使衡父照臨楚國<lb/>
　鎮撫其社稷以輯寧爾民嬰齊受命于蜀奉承以來<lb/>
<pb n="2a"/>
　弗敢失隕而致諸宗祧曰我先君共王引領北望日<lb/>
　月以冀傳序相授于今四王矣嘉?未至唯襄公之<lb/>
　辱臨我喪孤與其二三臣悼心失圖社稷之不皇?<lb/>
　能?思君?今君若步玉趾辱見寡君寵靈楚國以<lb/>
　信蜀之役致君之嘉?是寡君既受貺矣何蜀之敢<lb/>
　望其先君鬼神實嘉?之豈唯寡君君若不來使臣<lb/>
　請問行期寡君將承質幣以見于蜀以請先君之貺<lb/>
　公將往夢襄公祖梓慎曰君不果行襄公之適楚也<lb/>
<pb n="2b"/>
　夢周公祖而行今襄公實祖君其不行子服?伯曰<lb/>
　行先君未嘗適楚故周公祖以道之襄公適楚矣而<lb/>
　祖以道君不行何之三月公如楚鄭伯勞于師之梁<lb/>
　孟僖子為介不能相儀及楚不能答郊勞楚子享公<lb/>
　于新臺使長?者相好以大屈既而悔之薳啟疆聞<lb/>
　之見公拜賀公曰何賀對曰齊與晉越欲此久矣寡<lb/>
　君無適與也而傳諸君君其備禦三鄰慎守?矣敢<lb/>
　不賀乎公懼乃反之　愚按襄公適楚慕其?室歸<lb/>
<pb n="3a"/>
　作楚?遂以薨焉今楚子作章華之臺昭公又往落<lb/>
　之豈非欲效其父之所為乎以朝聘而往楚猶曰中<lb/>
　國朝于夷狄辱也?以?室臺榭之樂而往乎不待<lb/>
　貶?而罪惡見矣<lb/>
叔孫婼如齊?盟<lb/>
　榖梁氏曰?位也?之前定之辭謂之?外之前定<lb/>
　之辭謂之來高氏曰以暨齊平故婼往?盟也昭公<lb/>
　自是遂以善齊故孫于陽州卒以齊為寄<lb/>
<pb n="3b"/>
夏四月甲辰朔日有食之<lb/>
秋八月戊辰衛侯惡卒<lb/>
　八月衛襄公卒晉大夫言于范獻子曰衛事晉為睦<lb/>
　晉不禮焉庇其賊人而取其地故諸侯貳詩曰鶺鴒<lb/>
　在原兄弟急難又曰死喪之威兄弟孔?兄弟之不<lb/>
　睦于是乎不弔??人誰敢歸之今又不禮于衛之<lb/>
　嗣衛必叛我是?諸侯也獻子以告韓宣子宣子?<lb/>
　使獻子如衛弔且反戚田衛齊惡告喪于周且請命<lb/>
<pb n="4a"/>
　王使成簡公如衛弔且追命襄公曰叔父陟恪在我<lb/>
　先王之左右以佐事上帝余敢忘高圉亞圉　家氏<lb/>
　曰榖梁曰鄉曰衛齊惡今曰衛侯惡何為君臣同名<lb/>
　也君子不奪人名不奪人親之所名重其所以來也<lb/>
　注謂親之所名臣雖欲改君不當?也君不?臣易<lb/>
　名者欲使人重父命也榖梁此義其必有所授矣?<lb/>
　所謂諱者特諱之于廟耳未聞生者而為之諱衛之<lb/>
　君臣同名乃其?證後之人以諂事君諱其所不當<lb/>
<pb n="4b"/>
　諱是故春秋每因事而垂法<lb/>
九月公至自楚<lb/>
　公至自楚孟僖子病不能相禮乃講學之苟能禮者<lb/>
　從之及其將死也召其大夫曰禮人之幹也無禮無<lb/>
　以立吾聞將有?者曰孔丘聖人之後也而滅于宋<lb/>
　其祖弗父何以有宋而授厲公及正考父佐戴武宣<lb/>
　三命滋益共故其鼎銘云一命而僂再命而傴三命<lb/>
　而俯循牆而走亦莫余敢侮饘于是粥于是以餬余<lb/>
<pb n="5a"/>
　口其共也如是臧孫紇有言曰聖人有??者若不<lb/>
　當世其後必有達人今其將在孔丘乎我若獲沒必<lb/>
　屬說與何忌于夫子使事之而學禮焉以定其位故<lb/>
　孟懿子與南?敬叔師事仲尼<lb/>
冬十有一月癸未季孫宿卒<lb/>
　許氏曰季武子相魯作三軍改變公室唯己所利取<lb/>
　鄆瀆盟敗諸侯約幾陷名卿以國為憂則知昭公乾<lb/>
　侯之禍此其?欲不忌之習非一日也家氏曰自後<lb/>
<pb n="5b"/>
　世而言司馬懿其人也至昭師遂移宗社意如逐君<lb/>
　宿所命也其魯國之大盜與<lb/>
十有二月癸亥葬衛襄公<lb/>
　衛襄公夫人姜氏無子嬖人婤姶生孟縶孔成子夢<lb/>
　康叔謂己立元余使羈之孫圉與史苟相之史朝亦<lb/>
　夢康叔謂己余將命而子苟與孔烝鉏之?孫圉相<lb/>
　元史朝見成子告之夢夢協晉韓宣子為政聘于諸<lb/>
　侯之?婤姶生子名之曰元孟縶之足不良弱行孔<lb/>
<pb n="6a"/>
　成子以周易筮之曰元尚享衛國主其社稷遇屯又<lb/>
　曰余尚立縶尚克嘉之遇屯之比以示史朝史朝曰<lb/>
　元亨又何疑焉成子曰非長之謂乎對曰康叔名之<lb/>
　可謂長矣孟非人也將不列于宗不可謂長且其繇<lb/>
　曰利建侯嗣吉何建建非嗣也二卦皆云子其建之<lb/>
　康叔命之二卦告之筮襲于夢武王所用也弗從何<lb/>
　為弱足者居侯主社稷臨祭祀奉民人事鬼神從?<lb/>
　朝又焉得居各以所利不亦可乎故孔成子立靈公<lb/>
<pb n="6b"/>
　十二月癸亥葬衛襄公<lb/>
八年春陳侯之弟招殺陳世子偃師<lb/>
　陳哀公元妃鄭姬生悼太子偃師二妃生公子?下<lb/>
　妃生公子勝二妃嬖留有寵屬諸司徒招與公子過<lb/>
　哀公有廢疾三月甲申公子招公子過殺悼大子偃<lb/>
　師而立公子留　高氏曰此陳公子招也其曰陳侯<lb/>
　之弟招殺陳世子偃師者正其天倫之次所以甚招<lb/>
　之罪且以見陳侯寵其弟假之以權致此禍也謝氏<lb/>
<pb n="7a"/>
　曰自招作亂覆世子由是楚人乘之起而滅陳然則<lb/>
　世子繫國安危可知矣哀公?失尊隆世子之道外<lb/>
　失訓養宗族之道崇嬖妾寵孽子以致冢嗣孤弱骨<lb/>
　肉起為??而世子不保其身也家氏曰如傳所言<lb/>
　廢太子本哀公意何為憂懼以致于縊以春秋書法<lb/>
　而觀招實為之耳意者招與二姬廢適立庶如敬嬴<lb/>
　襄仲之所為而哀公未之知是故書招殺不然將目<lb/>
　君如晉獻宋平之殺矣<lb/>
<pb n="7b"/>
夏四月辛丑陳侯溺卒<lb/>
　夏四月辛亥哀公縊　許氏曰陳哀寵其庶子資以<lb/>
　?輔而濟之權以亂太子使之失職至于亂作躬受<lb/>
　其禍惟其暱愛法不勝私也悲夫<lb/>
叔弓如晉<lb/>
　賀虒祁也游吉相鄭伯以如晉亦賀虒祁也史趙見<lb/>
　子太叔曰甚哉其相?也可弔也而又賀之子太叔<lb/>
　曰若何弔也其非唯我賀將天下實賀　高氏曰前<lb/>
<pb n="8a"/>
　年楚成章華之臺召諸侯落之至是晉成虒祁之?<lb/>
　而諸侯遂皆往賀之晉之效尤如此霸業之不振宜<lb/>
　哉許氏曰當楚之隆勢?諸夏而晉弗慮圖唯?室<lb/>
　之崇以為安榮平公其可謂志卑矣叔弓如晉之所<lb/>
　以志也<lb/>
楚人執陳行人干?師殺之陳公子?出奔鄭<lb/>
　干?師赴于楚且告有立君公子勝愬之于楚楚人<lb/>
　執而殺之公子?奔鄭　謝氏曰陳世子遇難哀公<lb/>
<pb n="8b"/>
　繼卒陳人以國難告楚楚子以招之亂執陳行人殺<lb/>
　之行人以命通于邦國而已招之亂非行人之罪也<lb/>
　執非其執殺非其殺故楚子貶爵稱人蘇氏曰楚將<lb/>
　討陳故?出奔?既為君矣不曰陳君而曰公子?<lb/>
　何也?立于招耳未成為君也高氏曰偃師曰世子<lb/>
　?曰公子辨適庶也春秋?微大率如此家氏曰陳<lb/>
　人作亂殺其太子致其君死不以正命罪在一招楚<lb/>
　不能討而縱之于越干徵師何罪而為首戮乎?楚<lb/>
<pb n="9a"/>
　靈因陳亂以為利賊殺不辜欲以震怖陳國而墟其<lb/>
　宗社殺人以行其詐者也春秋先書招之罪繼書干<lb/>
　徵師之死繼書孔奐之死言當討者縱無罪者死傷<lb/>
　亂政之行乎中原莫得而正也<lb/>
秋蒐于紅<lb/>
　大蒐于紅自根牟至于商衛革車千乘　公羊氏曰<lb/>
　蒐者何簡車徒也臨江劉氏曰曷為不言公公不得<lb/>
　與于蒐爾陳氏曰蒐于紅也自根牟至商衛革車千<lb/>
<pb n="9b"/>
　乘皆三家之師也自是而屢蒐三家所以耀武焉爾<lb/>
　是故桓莊之狩必言公昭定之蒐不言公矣胡氏曰<lb/>
　蒐春事也秋興之則違天時有常所矣其于紅則易<lb/>
　地利三家?行公不與焉而兵權在臣下則悖人理<lb/>
　此亦直書其事不待貶?而自見者也凡亂臣之欲<lb/>
　竊國命必先為非禮以動民而後上及于君父昭公<lb/>
　至是民食于他不恤其所昧于履霜之戒甚矣<lb/>
陳人殺其大夫公子過<lb/>
<pb n="10a"/>
　陳公子招歸罪于公子過而殺之　高氏曰招?歸<lb/>
　罪于過而殺之以?于楚其不書招殺而書陳人者<lb/>
　過亦可罪故稱人以殺招雖殺過不足以贖然楚人<lb/>
　竟受其欺放之而已家氏曰過與招同為亂招其首<lb/>
　也春秋既于今年春正招首惡之罪今招委罪于過<lb/>
　而殺之春秋復于此而正過同為亂之罪招與過皆<lb/>
　當有罪但首從之不同耳過以從而死招以首而放<lb/>
　著?楚之失刑也　愚按過不去大夫公子春秋所<lb/>
<pb n="10b"/>
　以?招之為首使招不得以過?于楚以掩其罪也<lb/>
大雩<lb/>
冬十月壬午楚師滅陳執陳公子招放之于越殺陳孔<lb/>
奐葬陳哀公<lb/>
　九月楚公子棄疾帥師奉孫吳圍陳宋戴惡會之冬<lb/>
　十一月壬午滅陳輿嬖袁克殺馬?玉以葬楚人將<lb/>
　殺之請寘之既又請私私于幄加絰于顙而逃使穿<lb/>
　封戌為陳公晉侯問于史趙曰陳其遂亡乎對曰未<lb/>
<pb n="11a"/>
　也公曰何故對曰陳顓頊之族也?在鶉火是以卒<lb/>
　滅陳將如之今在析木之津猶將復由且陳氏得政<lb/>
　于齊而後陳卒亡自幕至于瞽瞍無違命舜重之以<lb/>
　??寘?于遂遂世守之及胡公不淫故周賜之姓<lb/>
　使祀虞帝臣聞盛?必百世祀虞之世數未也繼守<lb/>
　將在齊其兆既存矣　高氏曰春秋之書滅者惡之<lb/>
　甚也稱師者見其恃?也榖梁氏曰楚師滅陳執陳<lb/>
　公子招放之于越殺陳孔奐惡楚子也泰山孫氏曰<lb/>
<pb n="11b"/>
　陳公子招殺世子之賊也楚子執而放之陳孔奐無<lb/>
　罪之人也楚子殺之吁楚靈暴虐無道滅人之國又<lb/>
　為淫刑也如此又曰楚師滅陳葬陳哀公如不滅之<lb/>
　辭者楚子葬之也不言楚子葬之者不與楚子滅陳<lb/>
　葬哀公故以陳人自葬為文所以存陳也　愚按孔<lb/>
　奐以為有罪則傳無其文以為無罪則經去其官然<lb/>
　以經所書文勢詳之恐只謂招以首惡而得放奐以<lb/>
　黨與而被殺譏?楚用刑之頗耳然無所考證姑闕<lb/>
<pb n="12a"/>
　之以俟知者<lb/>
九年春叔弓會楚子于陳<lb/>
　叔弓宋華亥鄭游吉衛趙黶會楚子于陳　高氏曰<lb/>
　楚既滅陳威震諸夏是以無所號召而諸侯之大夫<lb/>
　自往會之夫中國諸侯而為?蠻所滅中國既不能<lb/>
　救亦宜同心疾之奈何反使大夫往聘問耶陳氏曰<lb/>
　諸夏之大夫旅見于楚于是始舉魯以見其餘也凡<lb/>
　舉魯以見其餘者則天下之辭也<lb/>
<pb n="12b"/>
許遷于夷<lb/>
　二月庚申楚公子棄疾遷許于夷實城父取州來淮<lb/>
　北之田以益之伍舉授許男田然丹遷城父人于陳<lb/>
　以夷濮西田益之遷方城外人于許　高氏曰此楚<lb/>
　遷之也許以畏鄭復求遷于楚故以自遷為文陳滅<lb/>
　許遷皆中國無霸之禍也<lb/>
夏四月陳災<lb/>
　四月陳災鄭??曰五年陳將復封封五十二年而<lb/>
<pb n="13a"/>
　遂亡子產問其故對曰陳水屬也火水妃也而楚所<lb/>
　相也今火出而火陳逐楚而建陳也妃以五成故曰<lb/>
　五年?五及鶉火而後陳卒亡楚克有之天之道也<lb/>
　故曰五十二年　公羊氏曰陳已滅矣其言陳災何<lb/>
　存陳也胡氏曰凡外災告則書今楚已滅夷于屬縣<lb/>
　使穿封戍為公矣必不遣使告于諸侯言亡國之有<lb/>
　天災也何以書于魯國之策乎當是時叔弓與楚子<lb/>
　會于陳則目擊其事矣雖彼不來告此不往弔叔弓<lb/>
<pb n="13b"/>
　使畢而歸語陳故也魯史遂書之耳或曰國史所書<lb/>
　必承赴告豈有憑使人之言而載之于史者曰周景<lb/>
　王崩有尹單猛朝之變固無赴告矣叔鞅至自京師<lb/>
　言王室之亂也春秋承其言遂書于策亦此類耳仲<lb/>
　尼作經存而弗革者?興滅國繼?世以堯舜三代<lb/>
　公天下之心為心異于孤秦罷侯置守欲私一人以<lb/>
　自奉者所以歸民心合天?也家氏曰春秋于陳之<lb/>
　亡書法深致其嚴謹自去年春書陳招殺世子夏書<lb/>
<pb n="14a"/>
　楚殺陳行人秋書?奔過死冬遂書楚滅陳放招殺<lb/>
　奐葬陳哀公一年之間?書陳事夫陳已亡而猶葬<lb/>
　之者示陳之未亡也及是陳已為楚所縣而猶書陳<lb/>
　災者以盛?之後見翦于楚特著義存之不與楚得<lb/>
　陳也<lb/>
秋仲孫貜如齊<lb/>
　孟僖子如齊殷聘<lb/>
冬築郎囿<lb/>
<pb n="14b"/>
　季平子欲其速成也叔孫昭子曰詩曰經始勿亟庶<lb/>
　民子來焉用速成其以勦民也無囿猶可無民其可<lb/>
　乎　家氏曰桓四年公狩于郎莊三十一年築臺于<lb/>
　郎今復築郎以為囿其以為游觀之地乎其以為講<lb/>
　武之處乎謝氏曰于是時外有?楚可憂?有權臣<lb/>
　可慮上有雨雹日食之變下有兵民彫耗之弊捨此<lb/>
　不恤而築囿于郎迷之至也然則築郎囿非獨罪其<lb/>
　勞民而已<lb/>
<pb n="15a"/>
十年春王正月<lb/>
夏齊欒施來奔<lb/>
　襄三十一年齊子尾害閭丘嬰欲殺之使帥師以伐<lb/>
　陽州我問師故夏五月子尾殺閭丘嬰以?于我師<lb/>
　工僂灑渻?孔虺賈寅出奔莒出?公子八年七月<lb/>
　甲戌齊子尾卒子旗欲治其室丁丑殺梁嬰八月庚<lb/>
　戌逐子成子工子車皆來奔而立子良氏之宰其臣<lb/>
　曰孺子長矣而相吾室欲兼我也授甲將攻之陳桓<lb/>
<pb n="15b"/>
　子善于子尾亦授甲將助之或告子旗子旗不信則<lb/>
　數人告將往又數人告于道遂如陳氏桓子聞之而<lb/>
　還游服而逆之請命對曰聞彊氏授甲將攻子子聞<lb/>
　諸曰弗聞子盍亦授甲無宇請從子旗曰子胡然彼<lb/>
　孺子也吾誨之猶懼其不濟吾又寵秩之其若先人<lb/>
　何子盍謂之周書曰?不?茂不茂康叔所以服?<lb/>
　大也桓子稽顙曰頃靈福子吾猶有望遂和之如初<lb/>
　至是齊?欒高氏皆耆酒信?多怨彊于陳鮑氏而<lb/>
<pb n="16a"/>
　惡之夏有告陳桓子曰子旗子良將攻陳鮑亦告鮑<lb/>
　氏桓子授甲而如鮑氏遭子良醉而騁遂見文子則<lb/>
　亦授甲矣使視二子則皆將飲酒桓子曰彼雖不信<lb/>
　聞我授甲則必逐我及其飲酒也先伐諸陳鮑方睦<lb/>
　遂伐欒高氏子良曰先得公陳鮑焉往遂伐虎門晏<lb/>
　平仲端委立于虎門之外四族召之無所往其徒曰<lb/>
　助陳鮑乎曰何善焉助欒高乎曰庸愈乎然則歸乎<lb/>
　曰君伐焉歸公召之而後入公卜使王?以靈姑銔<lb/>
<pb n="16b"/>
　率吉請斷三尺焉而用之五月庚辰戰于稷欒高敗<lb/>
　又敗諸莊國人追之又敗諸鹿門欒施高彊來奔陳<lb/>
　鮑分其室晏子謂桓子必致諸公讓?之主也讓之<lb/>
　謂懿?凡有血氣皆有爭心故利不可?思義為愈<lb/>
　義利之本也?利生孽姑使無?乎可以滋長桓子<lb/>
　盡致諸公而請老于莒桓子召子山私具其幄幕器<lb/>
　用從者之衣屨而反棘焉子商亦如之而反其邑子<lb/>
　周亦如之而與之夫于反子成子公公孫?而皆益<lb/>
<pb n="17a"/>
　其?凡公子公孫之無?者私分之邑國之貧約孤<lb/>
　寡者私與之粟公與桓子莒之旁邑辭穆孟姬為之<lb/>
　請高唐陳氏始大　高氏曰欒施與高彊以兵攻君<lb/>
　?欲挾君以伐陳鮑遂與君戰不勝而出奔此罪大<lb/>
　矣春秋不書高氏非卿故也魯方通聘而受其奔亡<lb/>
　之臣非義甚矣<lb/>
秋七月季孫意如叔弓仲孫貜帥師伐莒<lb/>
　平子伐莒取郠獻俘使用人于亳社臧武仲在齊聞<lb/>
<pb n="17b"/>
　之曰周公其不饗魯祭乎周公饗義魯無義　家氏<lb/>
　曰?之戰四卿俱書譏季氏以其私怒出而諸卿奔<lb/>
　走後先惟命之承非但誅其伐國誅其無君也胡氏<lb/>
　曰前已?中軍矣曷為猶以三卿並將乎季氏?中<lb/>
　軍四分公室擇其二三家各有其一至是季孫身為<lb/>
　主將二子各率一軍為之副則三軍固在其曰舍之<lb/>
　者特欲中分魯國之?為已私耳以為復古則誤矣<lb/>
　襄公以來既作三軍地皆三家之土民皆三家之兵<lb/>
<pb n="18a"/>
　每一軍出各將其所屬而公室無與焉是知雖舍中<lb/>
　軍而三卿並將舊額固存矣高氏曰三卿並將大夫<lb/>
　始張自?之役而卒極于此是時間晉之衰故三卿<lb/>
　帥師同伐莒見疾莒之甚欲一舉滅之而三卿擅以<lb/>
　為己功也<lb/>
戊子晉侯彪卒九月叔孫婼如晉葬晉平公<lb/>
　戊子晉平公卒鄭伯如晉及河晉人辭之游吉遂如<lb/>
　晉九月叔孫婼齊國弱宋華定衛北?喜鄭罕虎許<lb/>
<pb n="18b"/>
　人曹人莒人邾人滕人薛人杞人小邾人如晉葬平<lb/>
　公也鄭子皮將以幣行子?曰喪焉用幣用幣必百<lb/>
　兩百兩必千人千人至將不行不行必盡用之幾千<lb/>
　人而國不亡子皮固請以行既葬諸侯之大夫欲因<lb/>
　見新君叔孫昭子曰非禮也弗?叔向辭之曰大夫<lb/>
　之事畢矣而又命孤孤斬焉在衰絰之中其以嘉服<lb/>
　見則喪禮未畢其以喪服見是重受弔也大夫將若<lb/>
　之何皆無辭以見子皮盡用其幣歸謂子羽曰非知<lb/>
<pb n="19a"/>
　之實難將在行之夫子知之矣我則不足書曰欲敗<lb/>
　度縱敗禮我之謂矣夫子知度與禮矣我實縱欲而<lb/>
　不能自克也<lb/>
十有二月甲子宋公成卒<lb/>
　杜氏曰無冬史闕文<lb/>
十有一年春王二月叔弓如宋葬宋平公<lb/>
夏四月丁巳楚子?誘蔡侯般殺之于申楚公子棄疾<lb/>
帥師圍蔡<lb/>
<pb n="19b"/>
　楚子在申召蔡靈侯靈侯將往蔡大夫曰王貪而無<lb/>
　信今幣重而言甘誘我也不如無往蔡侯不可三月<lb/>
　丙申楚子伏甲而饗蔡侯于申醉而執之夏四月丁<lb/>
　巳殺之刑其士七十人公子棄疾帥師圍蔡韓宣子<lb/>
　問于叔向曰楚其克乎對曰克哉蔡侯獲罪于其君<lb/>
　而不能其民天將假手于楚以斃之何故不克然肸<lb/>
　聞之不信以幸不可再也楚王奉孫?以討于陳曰<lb/>
　將定而國陳人?命而遂縣之今又誘蔡而殺其君<lb/>
<pb n="20a"/>
　以圍其國雖幸而克必受其咎弗能久矣桀克有?<lb/>
　以喪其國紂克東夷以隕其身楚小位下而亟暴于<lb/>
　二王能無咎乎天之假助不善非祚之也厚其凶惡<lb/>
　而降之罰也且譬之如天其有五材而將用之力盡<lb/>
　而敝之是以無拯不可沒振　高郵孫氏曰蔡侯般<lb/>
　?父之賊楚子以義討之則無不可乃詐誘而殺之<lb/>
　又滅其國而有之春秋以楚子之志不在于討賊徒<lb/>
　殺人之君而利人之國故書曰楚子?誘蔡侯般殺<lb/>
<pb n="20b"/>
　之陸氏纂例曰兩罪之故兩書名也陳氏曰楚子假<lb/>
　大義以號于天下放陳公子殺蔡侯于是滅陳蔡是<lb/>
　之謂討賊歟殺中國之君大夫歟高氏曰不曰戕而<lb/>
　曰殺者又見般之罪宜死也胡氏曰此討賊也雖誘<lb/>
　殺之疑若無罪春秋深惡楚子貶而稱名何也世子<lb/>
　般?其君諸侯與通會盟十有三年矣是人類變為<lb/>
　禽獸而莫之覺也楚子若以大義倡天下奉辭致討<lb/>
　執般于蔡討其?父之罪而在官者無赦焉討其?<lb/>
<pb n="21a"/>
　君之罪而在官者無赦焉殘其身瀦其?室謀于蔡<lb/>
　?置君而去雖古之征暴亂也不越此矣又何惡乎<lb/>
　今?本心欲圖其國不為討賊舉也而又挾欺?信<lb/>
　重幣甘言詐誘其君執而殺之肆行無道貪得一時<lb/>
　流毒于後棄疾以是殺戎蠻商鞅以是紿魏將秦人<lb/>
　以是劫?王傾危成俗天下大亂劉項之際死者十<lb/>
　九聖人深惡楚?而名之其慮?矣後世誅討亂臣<lb/>
　賊子者或畏其?或幸其弱不以大義興師至用詭<lb/>
<pb n="21b"/>
　謀詐力徼倖勝之若事之?反側皆懼苟其不?適<lb/>
　足長亂如代宗之圖思?憲宗之紿王弁昧于春秋<lb/>
　垂戒之?矣<lb/>
五月甲申夫人歸氏薨<lb/>
　謝氏曰歸氏襄公妾昭公母胡女歸姓家氏曰妾母<lb/>
　僣夫人自成風以來春秋皆有譏至是始無譏非無<lb/>
　譏也僣禮之罪在僖宣後之子孫率循弊典有不足<lb/>
　責焉耳然直書其事而無?乃所以責之也<lb/>
<pb n="22a"/>
大蒐于比蒲<lb/>
　胡氏曰大蒐越禮也君有重喪國不廢蒐不忌君也<lb/>
　三綱君政之本君執此以御其下臣執此以事其上<lb/>
　政之大本于是乎在君有三年之戚而國不廢一日<lb/>
　之蒐則無本矣然則君有重喪喪不貳事以簡車徒<lb/>
　為非禮也乃有身從金革而無避者獨何歟曰喪不<lb/>
　貳事大比而簡車徒則廢其常可也有門庭之?而<lb/>
　宗廟社稷之存亡係焉必從權制而無避矣伯禽服<lb/>
<pb n="22b"/>
　喪淮夷並興至于東郊出戰之師與築城之徒同日<lb/>
　並舉惟審于緩急輕重之宜斯可矣<lb/>
仲孫貜會邾子<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>于祲祥<lb/>
　修好　家氏曰喪不貳事前既蒐于比蒲此復為祲<lb/>
　祥之會春秋皆繫之五月之下所以貶也師氏曰為<lb/>
　君者舍母喪而用蒐禮為臣者舍國喪而從<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>誓子<lb/>
　母君臣之道如此以孝治其國者然乎高氏曰魯雖<lb/>
　與邾盟以修好然而魯人之志必欲滅邾而後已此<lb/>
<pb n="23a"/>
　<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>豈可信耶<lb/>
秋季孫意如會晉韓起齊國弱宋華亥衛北?佗鄭罕<lb/>
虎曹人把人于厥憖<lb/>
　楚師在蔡晉荀吳謂韓宣子曰不能救陳又不能救<lb/>
　蔡物以無親晉之不能亦可知也已為盟主而不恤<lb/>
　亡國將焉用之秋會于厥憖謀救蔡也鄭子皮將行<lb/>
　子產曰行不?不能救蔡也蔡小而不順楚大而不<lb/>
　?天將棄蔡以壅楚盈而罰之蔡必亡矣且喪君而<lb/>
<pb n="23b"/>
　能守者鮮矣三年王其有咎乎美惡周必復王惡周<lb/>
　矣晉人使狐父請蔡于楚弗許　許氏曰蔡能嬰城<lb/>
　堅不下楚此易助也而厥憖合天下之兵畏不敢救<lb/>
　遣使請命示之不能使狄益驕有以量中國之力而<lb/>
　卒取之此韓起之罪也卿不足書而書者中國不競<lb/>
　苟有善意斯存之矣?自是而後春秋之譏世益?<lb/>
　謝氏曰方是時楚人益?中國益弱故大夫將欲救<lb/>
　蔡而卒無成功而會不書救罪之也家氏曰般可討<lb/>
<pb n="24a"/>
　而蔡不可滅也今般已死而?之兵猶頓于蔡城下<lb/>
　必欲乘其危亂而取之此盜賊之兵中國諸侯共起<lb/>
　而擊逐之義之所得為也為晉君者當使人諭之楚<lb/>
　責以違載書擅興兵滅與國之罪彼?雖頑冥不靈<lb/>
　國中猶有人豈不畏義而止而晉之用事者庸猥無<lb/>
　能乃使人卑辭為蔡請益為夷所侮辱而蔡遂滅矣<lb/>
九月己亥葬我小君齊歸<lb/>
　公不慼晉士之送葬者歸以語史趙史趙曰必為魯<lb/>
<pb n="24b"/>
　郊侍者曰何故曰歸姓也不思親祖不歸也叔向曰<lb/>
　魯公室其卑乎君有大喪國不廢蒐有三年之喪而<lb/>
　無一日之慼國不恤喪不忌君也君無慼容不顧親<lb/>
　也國不忌君君不顧親能無卑乎殆其失國<lb/>
冬十有一月丁酉楚師滅蔡執蔡世子有以歸用之<lb/>
　十一月楚子滅蔡用?大子于岡山申無宇曰不祥<lb/>
　五牲不相為用?用諸侯乎王必悔之楚子城陳蔡<lb/>
　不?使棄疾為蔡公王問于申無宇曰棄疾在蔡何<lb/>
<pb n="25a"/>
　如對曰擇子莫如父擇臣莫如君鄭莊公城櫟而寘<lb/>
　子元焉使昭公不立齊桓公城榖而寘管仲焉至于<lb/>
　今?之臣聞五大不在邊五細不在庭親不在外羈<lb/>
　不在?今棄疾在外鄭丹在?君其少戒王曰國有<lb/>
　大城何如對曰鄭京櫟實殺曼伯宋蕭亳實殺子游<lb/>
　齊渠丘實殺無知衛蒲戚實出獻公若由是觀之則<lb/>
　害于國末大必折尾大不掉君所知也　泰山孫氏<lb/>
　曰諸侯在喪稱子此言世子有者有未立按四月<lb/>
<pb n="25b"/>
　丁巳楚子?誘蔡侯般殺之于申楚公子棄疾帥師<lb/>
　圍蔡十有一月丁酉楚師滅蔡執蔡世子有以歸用<lb/>
　之有窮迫危懼以至于死此未立可知也胡氏曰?<lb/>
　入國而以其君來外入國而以其君歸皆服而以之<lb/>
　易辭也既書滅蔡矣又書執蔡世子有者世子無降<lb/>
　服之狀?執以歸而虐用之也然世子者繼世有國<lb/>
　之稱必以此稱蔡有者父母之?不與共天下與民<lb/>
　守國效死不降至于力屈就禽虐用其身而不顧也<lb/>
<pb n="26a"/>
　則有之為世子之道得矣陳氏曰均之為滅國也嘗<lb/>
　臣之矣書曰以沈子嘉歸殺之未嘗臣之也書曰執<lb/>
　蔡世子有以歸用之高氏曰蔡本中國之諸侯乃背<lb/>
　中國而即楚人必以楚人為可恃也今蔡侯既為楚<lb/>
　人所誘而殺之又從而滅其國其世子有又為所執<lb/>
　而虐用之以?其世然則楚人何補于蔡哉此萬世<lb/>
　人君之戒也徐氏曰君以此始亦以此終陳蔡首倡<lb/>
　列國甘心從楚可謂不義不旋踵間皆為楚滅亦以<lb/>
<pb n="26b"/>
　此終者也<lb/>
十有二年春齊高偃帥師納北燕伯于陽<lb/>
　因其?也　榖梁氏曰納者?不受也杜氏曰不言<lb/>
　于燕未得國都大東萊?氏曰北燕不名劉質夫以<lb/>
　謂與襄二十五年衛侯入于夷儀同?國其國非臣<lb/>
　下所當逐入于夷儀納于陽不名以正其君臣之分<lb/>
　也<lb/>
三月壬申鄭伯嘉卒<lb/>
<pb n="27a"/>
　鄭簡公卒將為葬除及游氏之廟將?焉子大叔使<lb/>
　其除徒執用以立而無庸?曰子產過女而問何故<lb/>
　不?乃曰不忍廟也諾將?矣既如是子產乃使辟<lb/>
　之司墓之室有當道者?之則朝而塴弗許則日中<lb/>
　而塴子大叔請?之曰無若諸侯之賓何子產曰諸<lb/>
　侯之賓能來會吾喪豈憚日中無損于賓而民不害<lb/>
　何故不為遂弗許?日中而葬君子謂子產于是乎<lb/>
　知禮禮無?人以自成也<lb/>
<pb n="27b"/>
夏宋公使華定來聘<lb/>
　通嗣君也<lb/>
公如晉至河乃復<lb/>
　齊侯衛侯鄭伯如晉朝嗣君也公如晉至河乃復取<lb/>
　鄭之役莒人愬于晉晉有平公之喪未之治也故辭<lb/>
　公晉侯享諸侯子?相鄭伯辭于享請免喪而後<lb/>
　聽命晉人許之晉侯以齊侯宴中行穆子相投壺晉<lb/>
　侯先穆子曰有酒如淮有肉如坁寡君中此為諸侯<lb/>
<pb n="28a"/>
　師中之齊侯舉矢曰有酒如澠有肉如陵寡人中此<lb/>
　與君代興亦中之伯瑕謂穆子曰子失辭吾固師諸<lb/>
　侯矣壺何為焉其以中?也齊君弱吾君歸弗來矣<lb/>
　穆子曰吾軍帥?禦卒乘競勸今猶古也齊將何事<lb/>
　公孫?趨進曰日旰君勤可以出矣以齊侯出<lb/>
五月葬鄭簡公<lb/>
楚殺其大夫成熊<lb/>
　楚子謂成虎若敖之餘也遂殺之或?成虎于楚子<lb/>
<pb n="28b"/>
　成虎知之而不能行　左氏曰書楚殺其大夫成虎<lb/>
　?寵也家氏曰?以猜忌殺無罪之大夫故以累上<lb/>
　書成熊?寵耽?見幾不作以及于難亦有責焉<lb/>
秋七月<lb/>
冬十月公子憖出奔齊<lb/>
　季平子立而不禮于南蒯南蒯謂子仲吾出季氏而<lb/>
　歸其室于公子更其位我以費為公臣子仲許之南<lb/>
　蒯語叔仲穆子且告之故季悼子之卒也叔孫昭子<lb/>
<pb n="29a"/>
　以再命為卿及平子伐莒克之更受三命叔仲子欲<lb/>
　構二家謂平子曰三命踰父兄非禮也平子曰然故<lb/>
　使昭子昭子曰叔孫有家禍殺適立庶故婼也及此<lb/>
　若因禍以斃之則聞命矣若不廢君命則固有著矣<lb/>
　昭子朝而命吏曰婼將與季氏訟書辭無頗季孫懼<lb/>
　而歸罪于叔仲子故叔仲小南蒯公子憖謀季氏憖<lb/>
　告公而遂從公如晉南蒯懼不克以費叛如齊子仲<lb/>
　還及衛聞亂逃介而先及郊聞費叛遂奔齊南蒯之<lb/>
<pb n="29b"/>
　將叛也其鄉人或知之過之而歎且言曰恤恤乎湫<lb/>
　乎攸乎深思而淺謀邇身而?志家臣而君圖有人<lb/>
　矣哉南蒯枚筮之遇坤之比曰?裳元吉以為大吉<lb/>
　也示子服?伯曰即欲有事何如?伯曰吾嘗學此<lb/>
　矣忠信之事則可不然必敗外???忠也和以率<lb/>
　貞信也故曰?裳元吉?中之色也裳下之飾也元<lb/>
　善之長也中不忠不得其色下不共不得其飾事不<lb/>
　善不得其極外?倡和為忠率事以信為共供養三<lb/>
<pb n="30a"/>
　?為善非此三者弗當且夫易不可以占險將何事<lb/>
　也且可飾乎中美能?上美為元下美則裳參成可<lb/>
　筮猶有闕也筮雖吉未也將適費飲鄉人酒鄉人或<lb/>
　歌之曰我有圃生之杞乎從我者子乎去我者鄙乎<lb/>
　倍其鄰者恥乎已乎已乎非吾黨之士乎平子欲使<lb/>
　昭子逐叔仲小小聞之不敢朝昭子命吏謂小待政<lb/>
　于朝曰吾不為怨府　?氏曰季氏之臣南蒯將去<lb/>
　季氏而立憖不克而以費叛遂奔齊是以君子譏其<lb/>
<pb n="30b"/>
　妄而哀其志也陳氏曰季氏之出其君有以也則憖<lb/>
　有奔焉爾<lb/>
楚子伐徐<lb/>
　楚子狩于州來次于潁尾使蕩侯潘子司馬督囂尹<lb/>
　午陵尹喜帥師圍徐以懼吳楚子次于乾谿以為之<lb/>
　援雨雪王皮冠秦復陶翠被豹舄執鞭以出僕析父<lb/>
　從右尹子革夕王見之去冠被舍鞭與之語曰昔我<lb/>
　先王熊繹與?伋王孫牟燮父禽父並事康王四國<lb/>
<pb n="31a"/>
　皆有分我獨無有今吾使人于周求鼎以為分王其<lb/>
　與我乎對曰與君王哉昔我先王熊繹辟在?山篳<lb/>
　路藍縷以處草莽?涉山林以事天子唯是桃弧棘<lb/>
　矢以共禦王事齊王舅也晉及魯衛王母弟也楚是<lb/>
　以無分而彼皆有今周與四國服事君王將唯命是<lb/>
　從豈其愛鼎王曰昔我皇祖伯父昆吾舊許是宅今<lb/>
　鄭人貪?其田而不我與我若求之其與我乎對曰<lb/>
　與君王哉周不愛鼎鄭敢愛田王曰昔諸侯?我而<lb/>
<pb n="31b"/>
　畏晉今我大城陳蔡不?賦皆千乘子與有勞焉諸<lb/>
　侯其畏我乎對曰畏君王哉是四國者?足畏也又<lb/>
　加之以楚敢不畏君王哉工尹路請曰君王命?圭<lb/>
　以為鏚秘敢請命王入視之析父謂子革吾子楚國<lb/>
　之望也今與王言如響國其若之何子革曰摩厲以<lb/>
　須王出吾刃將斬矣王出復語左史倚相趨過王曰<lb/>
　是良史也子善視之是能讀三墳五典八索九丘對<lb/>
　曰臣嘗問焉昔穆王欲肆其志周行天下將皆必有<lb/>
<pb n="32a"/>
　車轍馬跡焉祭公謀父作祁招之詩以止王心王是<lb/>
　以獲沒于祗?臣問其詩而不知也若問?焉其焉<lb/>
　能知之王曰子能乎對曰能其詩曰祈招之愔愔式<lb/>
　昭?音思我王度式如玉式如金形民之力而無醉<lb/>
　飽之心王揖而入饋不食寢不寐數日不能自克以<lb/>
　及于難　?氏曰徐?姻國也楚人疾吳故遷怒于<lb/>
　徐既執其君又伐其國<lb/>
晉伐鮮虞<lb/>
<pb n="32b"/>
　晉荀吳偽會齊師者假道于鮮虞遂入昔陽秋八月<lb/>
　壬午滅肥以肥子綿?歸至是晉伐鮮虞因肥之役<lb/>
　也　陳氏曰?晉也晉主諸夏之盟春秋之外秦以<lb/>
　晉故也外鄭亦以晉故也則其?晉何晉之君卿無<lb/>
　中國之志也楚??君之賊也而執齊慶封放陳招<lb/>
　殺蔡侯般假討賦之名以盟諸夏而晉連年有事于<lb/>
　狄鮮虞吳之入郢於越入吳晉猶圍鮮虞也詳于狄<lb/>
　事而不詳于楚則晉無中國之志也于是狄晉蘇氏<lb/>
<pb n="33a"/>
　曰楚滅陳蔡而晉不救力誠不能君子不罪也能伐<lb/>
　鮮虞而不救陳蔡非力不足也棄諸侯也故春秋貶<lb/>
　之胡氏曰楚奉孫吳討陳因以滅陳誘蔡般殺之因<lb/>
　以滅蔡晉人視其殘虐莫能救則亦已矣而效其所<lb/>
　為以伐人國是名盟主而實寇亂也人之所以為人<lb/>
　亦以信義而已矣一失則為禽獸而不齒於列邦禽<lb/>
　獸逼人人將相食自春秋末世至于六國亡秦變詐<lb/>
　並興傾危成俗河?魚爛皆失信棄義之?驗也此<lb/>
<pb n="33b"/>
　春秋制治未亂之意　愚按晉之不競久矣春秋至<lb/>
　此望晉亦淺矣不應責之如是深也疑有闕文<lb/>
　<lb/>
　<lb/>
　<lb/>
　<lb/>
　<lb/>
　春秋闕疑卷三十五<lb/>
</p>
<p>
</p>
  </div>
</body>
</text>
</TEI>