<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋闕疑卷四十一</head>
    <p>
<pb n="1a"/>
欽定四庫全書<lb/>
　春秋闕疑卷四十一　　　　元　鄭玉　撰<lb/>
六年春王正月癸亥鄭游速帥師滅許以許男斯歸<lb/>
　因楚敗也　張氏曰按許自隱十一年齊鄭魯之入<lb/>
　至今年大抵困于與鄭??至成十五年遷葉之後<lb/>
　又畏鄭而屢遷定四年方自析遷容城以依楚不數<lb/>
　年楚困于?鄭遂滅之哀元年以後許復見者楚又<lb/>
　存之也高氏曰許人本恃楚以固其國至于四遷而<lb/>
<pb n="1b"/>
　楚不能為之?而鄭游速以偏師一出滅其國而俘<lb/>
　其君楚則弱矣而鄭亦甚暴焉許男不死于位故名<lb/>
二月公侵鄭公至自侵鄭<lb/>
　公侵鄭取匡為晉討鄭之伐胥靡也往不假道于衛<lb/>
　及還陽虎使季孟自南門入出自東門舍于豚澤衛<lb/>
　侯怒使彌子瑕追之公叔文子老矣輦而如公曰尤<lb/>
　人而效之非禮也昭公之難君將以文之舒鼎成之<lb/>
　昭兆定之鞶鑑茍可以納之擇用一焉公子與二三<lb/>
<pb n="2a"/>
　臣之子諸侯茍憂之將以為之質此?臣之所聞也<lb/>
　今將以小忿蒙舊德無乃不可乎大姒之子唯周公<lb/>
　康叔為相睦也而效小人以棄之不亦誣乎天將多<lb/>
　陽虎之罪以斃之君姑待之若何乃止　張氏曰奉<lb/>
　晉命以討鄭之黨惡人正也然陪臣方執國命使衛<lb/>
　侯不聽公叔文子之言魯師危矣家氏曰天王避儋<lb/>
　翩之亂不書非諱也蓋閔之甚憂之甚知其終不能<lb/>
　以自振于是為之廢書<lb/>
<pb n="2b"/>
夏季孫斯仲孫何忌如晉<lb/>
　季桓子如晉獻鄭俘也陽虎?使孟懿子往報夫人<lb/>
　之幣晉人兼享之孟孫立于房外謂范獻子曰陽虎<lb/>
　若不能居魯而息肩于晉所以不為中軍司馬者有<lb/>
　如先君獻子曰寡人有官將使其人鞅何知焉獻子<lb/>
　謂簡子曰魯人患陽虎矣孟孫知其釁以為必適晉<lb/>
　故?為之請以取入焉陽虎又盟公及三桓于周莊<lb/>
　盟國人于亳社詛于五父之衢　許氏曰魯國政在<lb/>
<pb n="3a"/>
　大夫而家臣?使之則家臣始擅國矣高氏曰夫以<lb/>
　二子之力專國擅君而陽虎乃能制之進云則進止<lb/>
　云則止猶僕?也而莫之戒者方復為之脅請于霸<lb/>
　國此其無所忌而必為亂之效也雖然不介晉權亂<lb/>
　亦不得發春秋彰往察來而慎于幾?故因事以宣<lb/>
　其指原指以見其變也嗚呼天子?諸侯僭諸侯?<lb/>
　大夫凌大夫微陪臣脅理勢然耳<lb/>
秋晉人執宋行人樂祁?<lb/>
<pb n="3b"/>
　八月宋樂祁言于景公曰諸侯唯我事晉今使不往<lb/>
　晉其憾矣樂祁告其宰陳寅陳寅曰必使子往他日<lb/>
　公謂樂祁曰唯寡人?子之言子必往陳寅曰子立<lb/>
　後而行吾室亦不亡唯君亦以我為知難而行也見<lb/>
　溷而行趙簡子逆而飲之酒于綿上獻楊楯六十于<lb/>
　簡子陳寅曰昔吾主范氏今子主趙氏又有納焉以<lb/>
　楊楯賈禍弗可為也已然子死晉國子孫必得志于<lb/>
　宋范獻子言于晉侯曰以君命越疆而使未致使而<lb/>
<pb n="4a"/>
　私飲酒不敬二君不可以不討也乃執樂祁八年趙<lb/>
　鞅言于晉侯曰諸侯唯宋事晉好逆其使猶懼不至<lb/>
　今又執之是?諸侯也將歸樂祁士鞅曰三年止之<lb/>
　無故而歸之宋必叛晉獻子私謂子梁曰寡君懼不<lb/>
　得事宋君若是止子子姑使溷代子子梁以告陳寅<lb/>
　陳寅曰宋將叛晉是棄溷也不如待之樂祁歸卒于<lb/>
　大行士鞅曰宋必叛不如止其尸以求成焉乃止諸<lb/>
　州　張氏曰諸侯惟宋事晉懼討而遣使善逆以懷<lb/>
<pb n="4b"/>
　之猶懼不來而大夫黷貨賄爭權利卒使來者見執<lb/>
　叛者得志書此所以著晉之亂政亟行霸統所由?<lb/>
　也胡氏曰使范趙方睦皆有獻也則弗執之矣執異<lb/>
　國行人出于列卿私意威福之柄移矣三卿分晉而<lb/>
　靖公廢為家人豈一朝一夕之故哉<lb/>
冬城中城<lb/>
　穀梁氏曰城中城三家張也高氏曰成九年城之矣<lb/>
　此復城者三家張矣公之所有者中城而已外又有<lb/>
<pb n="5a"/>
　齊鄭之怨故懼而城焉家氏曰家臣?叛蕭牆之患<lb/>
　小戢魯君欲收其威柄在于任賢植本布德凝民城<lb/>
　非所先也<lb/>
季孫斯仲孫忌帥師圍鄆<lb/>
　七年齊人歸鄆陽關陽虎居之以為政　高氏曰鄆<lb/>
　自昭二十五年齊侯取之以居昭公三十年鄆潰遂<lb/>
　貳于齊至是二卿圍而欲復取之家氏曰取鄆以居<lb/>
　公本齊景公之善意鄆潰而取之以歸則為利也齊<lb/>
<pb n="5b"/>
　取鄆固非而仲季圍之亦非也為定公者當以善辭<lb/>
　告之齊景公必將歸之不應遽用師明年國夏伐西<lb/>
　鄙自是交兵連?季仲實為之也大東萊呂氏曰不<lb/>
　曰仲孫何忌而曰仲孫忌?文無疑也而公羊以為<lb/>
　譏二名大抵三傳解經皆據文生義不論是非無復<lb/>
　闕疑最學者大病不可不詳<lb/>
七年春王正月<lb/>
夏四月<lb/>
<pb n="6a"/>
秋齊侯鄭伯盟于鹹<lb/>
　陳氏曰此特相盟也自齊桓以來未之有也于是再<lb/>
　見諸侯無盟主矣是故石門志諸侯之合也鹹志諸<lb/>
　侯之判也許氏曰蓋自是中國無復殷?矣齊鄭之<lb/>
　盟叛晉也<lb/>
齊人執衛行人北?結以侵衛齊侯衛侯盟于沙<lb/>
　秋齊侯鄭伯盟于鹹徵?于衛衛侯欲叛晉諸大夫<lb/>
　不可使北?結如齊而私于齊侯曰執結以侵我齊<lb/>
<pb n="6b"/>
　侯從之乃盟于?　許氏曰晉定之季鄭獻衛靈叛<lb/>
　而從齊齊可以霸而景不足望也劉氏意林曰善為<lb/>
　國者親近而遠信之附?而外歸之衛侯欺其?臣<lb/>
　以紿晉殘其百姓以奉齊齊之執結也固非伯討矣<lb/>
　而衛之無良又甚焉從此觀之孟子曰今之諸侯五<lb/>
　霸之罪人也不亦信乎<lb/>
大雩<lb/>
齊國夏帥師伐我西鄙<lb/>
<pb n="7a"/>
　齊國夏伐我陽虎御季桓子公歛處父御孟懿子將<lb/>
　宵軍齊師齊師聞之墮伏而待之處父曰虎不圖禍<lb/>
　而必死苫夷曰虎陷二子于難不待有司余必殺女<lb/>
　虎懼乃還不敗　高氏曰齊叛晉與鄭盟故為鄭伐<lb/>
　我且報二卿之圍鄆也許氏曰東夏諸侯唯魯事晉<lb/>
　故齊伐之景公乘晉之衰不思惟德之務以懷諸侯<lb/>
　而欲力征經營以定霸統是知時之或可而不知已<lb/>
　之不可者也<lb/>
<pb n="7b"/>
九月大雩<lb/>
冬十月<lb/>
八年春王正月公侵齊公至自侵齊<lb/>
　公侵齊門于陽州士皆坐列曰?高之弓六鈞皆取<lb/>
　而傳觀之陽州人出?高奪人弱弓籍丘子鉏擊之<lb/>
　與一人俱斃偃且射子鉏中頰殪?息射人中肩退<lb/>
　曰我無勇吾志其目也師退冉猛偽傷足而先其兄<lb/>
　?乃呼曰猛也殿<lb/>
<pb n="8a"/>
二月公侵齊三月公至自侵齊<lb/>
　公侵齊攻?丘之郛主人焚衝或濡馬褐以救之遂<lb/>
　?之主人出師奔陽虎偽不見冉猛者曰猛在此必<lb/>
　敗猛逐之顧而無繼偽顛虎曰盡客氣也　高氏曰<lb/>
　公踰月之閒再出侵齊雖三家者之所為然乍往乍<lb/>
　來見公之進退不自由矣謝氏曰三月之閒再出侵<lb/>
　齊著其?禍也<lb/>
曹伯露卒<lb/>
<pb n="8b"/>
夏齊國夏帥師伐我西鄙公?晉師于瓦公至自瓦<lb/>
　夏齊國夏高張伐我西鄙晉士鞅趙鞅荀寅救我公<lb/>
　?晉師于瓦范獻子執羔趙簡子中行文子皆執鴈<lb/>
　魯于是始尚羔　謝氏曰公再侵齊故齊復來伐陳<lb/>
　氏曰不曰?士鞅而曰?晉師重師也胡氏曰春秋<lb/>
　大法雖師次于君而與大夫敵至用大?則君與大<lb/>
　夫皆以師為重而不敢輕也故棐林之?不言趙盾<lb/>
　而言晉師瓦之?書晉師而不書士鞅于以見人臣<lb/>
<pb n="9a"/>
　不可取民有?專主兵權之意陳氏厚施于齊以移<lb/>
　其國季孫盡征于魯以奪其民皆王法所禁也春秋<lb/>
　之義行則不得爾矣家氏曰是役也晉人興師救魯<lb/>
　春秋不書救何哉夫所謂救者仗大義以拯人之急<lb/>
　也魯昭棲遲乾侯困亦甚矣晉之諸卿惟賄是?黨<lb/>
　臣而抑君今齊師之來初非存亡危急之?而晉三<lb/>
　卿亟以兵赴之此亦納交于季氏而非為魯國宗社<lb/>
　計也春秋是故不與之以救<lb/>
<pb n="9b"/>
秋七月戊辰陳侯柳卒<lb/>
晉士鞅帥師侵鄭遂侵衛<lb/>
　晉師將盟衛侯于鄟澤趙簡子曰?臣誰敢盟衛君<lb/>
　者?佗成何曰我能盟之衛人請執牛耳成何曰衛<lb/>
　吾?原也焉得視諸侯將歃?佗捘衛侯之手及捥<lb/>
　衛侯怒王孫賈趨進曰盟以信禮也有如衛君其敢<lb/>
　不惟禮是事而受此盟也衛侯欲叛晉而患諸大夫<lb/>
　王孫賈使次于郊大夫問故公以晉詬語之且曰寡<lb/>
<pb n="10a"/>
　人辱社稷其改卜嗣寡人從焉大夫曰是衛之禍豈<lb/>
　君之過也公曰又有患焉謂寡人必以而子厚與大<lb/>
　夫之子為質大夫曰茍有益也公子則往?臣之子<lb/>
　敢不皆負羈絏以從將行王孫賈曰茍衛國有難工<lb/>
　商未嘗不為患使皆行而後可公以告大夫乃皆將<lb/>
　行之行有日公朝國人使賈問焉曰若衛叛晉晉五<lb/>
　伐我病何如矣皆曰五伐我猶可以能戰賈曰然則<lb/>
　如叛之病而後質焉何遲之有乃叛晉晉人請改盟<lb/>
<pb n="10b"/>
　弗許秋晉士鞅?成桓公侵鄭圍蟲牢報伊關也遂<lb/>
　侵衛　陳氏曰此其言遂何晉始伐與國也于襄之<lb/>
　二十三年齊始叛晉取朝歌去年鄭始叛晉盟齊于<lb/>
　鹹衛始叛晉盟齊于沙于是侵鄭衛又明年及齊平<lb/>
　雖魯亦叛晉矣故悉書之也<lb/>
葬曹靖公<lb/>
九月葬陳懷公<lb/>
季孫斯仲孫何忌帥師侵衛<lb/>
<pb n="11a"/>
　晉故也<lb/>
冬衛侯鄭伯盟于曲濮<lb/>
　師氏曰晉士鞅侵鄭衛而魯亦侵衛是鄭衛不得不<lb/>
　自為謀又且不得不合謀以相救援而備晉魯也曲<lb/>
　濮之盟其以此與<lb/>
從祀先公盜竊寶玉大弓<lb/>
　季寤公鉏極公山不狃皆不得志于季氏叔孫輒無<lb/>
　寵于叔孫氏叔仲志不得志于魯故五人困陽虎陽<lb/>
<pb n="11b"/>
　虎欲去三桓以季寤更季氏以叔孫輒更叔孫氏已<lb/>
　更孟氏冬十月順祀先公而祈焉辛卯禘于僖公壬<lb/>
　辰將享季氏于蒲圃而殺之戒都車曰癸巳至成宰<lb/>
　公歛處父告孟孫曰季孫戒都車何故孟孫曰吾弗<lb/>
　聞處父曰然則亂也必及于子先備諸與孟孫以壬<lb/>
　辰為期陽虎前驅林楚御桓子虞人以鈹盾夾之陽<lb/>
　越殿將如蒲圃桓子咋謂林楚曰而先皆季氏之良<lb/>
　也爾以是繼之對曰臣聞命後陽虎為政魯國服<lb/>
<pb n="12a"/>
　焉違之徵死死無益于主桓子曰何後之有而能以<lb/>
　我適孟氏乎對曰不敢愛死懼不免主桓子曰往也<lb/>
　孟氏選圉人之壯者三百人以為公期築室于門外<lb/>
　林楚怒馬及衢而騁陽越射之不中築者闔門有自<lb/>
　門閒射陽越殺之陽虎?公與武叔以伐孟氏公歛<lb/>
　處父帥成人自上東門入與陽氏戰于南門之?弗<lb/>
　勝又戰于棘下陽氏敗陽虎?甲如公?取寶玉大<lb/>
　弓以出舍于五父之衢寢而為食其徒曰追其將至<lb/>
<pb n="12b"/>
　虎曰魯人聞余出喜于徵死何暇追余從者曰嘻速<lb/>
　駕公歛陽在公歛陽請追之孟孫弗許陽欲殺桓子<lb/>
　孟孫懼而歸之子言辨舍爵于季氏之廟而出陽虎<lb/>
　入于讙陽關以叛　胡氏曰蜀人馮山曰昭公至是<lb/>
　得從祀于太廟其?是也季氏逐君而制其死生之<lb/>
　命公薨乾侯不得終于正寢既薨七月又不得以時<lb/>
　歸葬既葬?其兆域又不得同于先君而在墓道之<lb/>
　南至孔子為司?然後溝而合諸墓則其主雖久未<lb/>
<pb n="13a"/>
　得從昭穆而祔祭宜矣及意如已卒陽虎專季氏將<lb/>
　殺季孫斯而亂魯國託于正以售其不正始以昭公<lb/>
　之主從祀太廟蓋欲著季氏之罪以取媚于國人然<lb/>
　其事雖順其情則逆春秋原情制法故不書禘事與<lb/>
　日特曰從祀先公于竊寶玉大弓之上見事出陽虎<lb/>
　而不可詳也其亦深切著明矣穀梁氏曰寶玉者封<lb/>
　圭也大弓者武王之戎弓也蘇氏曰陽虎將殺季孫<lb/>
　斯不勝而出取寶玉大弓于公?以行其稱盜陪臣<lb/>
<pb n="13b"/>
　也寶玉大弓魯之分器或謂夏后氏之璜封父之繁<lb/>
　弱也是時陽虎以鄆讙陽關龜陰叛奔齊十年侯犯<lb/>
　以郈叛昭十二年南蒯以費叛皆以賤不書其書竊<lb/>
　寶玉大弓何也分器重于地者賤貨而貴命也常山<lb/>
　劉氏曰寶玉大弓天子所錫也君之分器藏之于國<lb/>
　子孫世世保之不可失墜而為盜所竊國慢無政可<lb/>
　知矣故書竊以志不恭之大也<lb/>
九年春王正月<lb/>
<pb n="14a"/>
夏四月戊申鄭伯蠆卒<lb/>
得寶玉大弓<lb/>
　夏陽虎歸寶玉大弓六月伐陽關陽虎使焚萊門師<lb/>
　驚犯之而出奔齊請師以伐魯曰三加必取之齊侯<lb/>
　將許之鮑文子諫曰臣嘗為?于施氏矣魯未可取<lb/>
　也上下猶和?庶猶睦能事大國而無天菑若之何<lb/>
　取之陽虎欲勤齊師也齊師罷大臣必多死亡已于<lb/>
　是乎奮其詐謀夫陽虎有寵于季氏而將殺季孫以<lb/>
<pb n="14b"/>
　不利魯國而求容焉親富不親仁君焉用之君富于<lb/>
　季氏而大于魯國?陽虎所欲傾覆也魯免其疾而<lb/>
　君又收之無乃害乎齊侯執陽虎將東之陽虎願東<lb/>
　乃囚諸西鄙盡借邑人之車鍥其軸麻約而歸之載<lb/>
　?靈寢于其中而?追而得之囚于齊又以?靈?<lb/>
　奔宋遂奔晉適趙氏仲尼曰趙氏其世有亂乎　公<lb/>
　羊氏曰得寶玉大弓何以書國寶也喪之書得之書<lb/>
　高郵孫氏曰得者對失之辭也寶玉大弓去年為盜<lb/>
<pb n="15a"/>
　竊去則是魯失之矣于是復得之故曰得爾師氏曰<lb/>
　去年盜竊寶玉大弓今此書得寶玉大弓蓋譏不能<lb/>
　討賊但得寶玉大弓而已不問其所從來若無故而<lb/>
　得之也不得盜而得寶玉大弓禮與刑并失之胡氏<lb/>
　曰古者告終易代?璧琬琰天球夷玉?之戈和之<lb/>
　弓垂之竹矢莫不陳列非直為觀美也先王所寶傳<lb/>
　及其身能全而歸之則可以免矣魯失其政陪臣擅<lb/>
　權先公分器猶不能守而盜得竊諸公?其能國乎<lb/>
<pb n="15b"/>
　故失之書得之書所以譏公與執政之臣見不恭之<lb/>
　大也此義行則有天下國家者各知所守之職不敢<lb/>
　忽矣<lb/>
六月葬鄭獻公<lb/>
秋齊侯衛侯次于五氏<lb/>
　秋齊侯伐夷儀晉車千乘在中牟衛侯將如五氏卜<lb/>
　過之龜焦衛侯曰可也衛車當其半寡人當其半敵<lb/>
　矣乃過中牟中牟人欲伐之衛?師圃亡在中牟曰<lb/>
<pb n="16a"/>
　衛雖小其君在焉未可勝也齊師克城而驕其帥又<lb/>
　賤遇必敗之不如從齊乃伐齊師敗之齊侯致禚媚<lb/>
　杏于衛　家氏曰齊衛伐晉次于五氏書次不書伐<lb/>
　不與之以伐也晉德既衰中夏莫與主盟春秋固幸<lb/>
　齊桓子孫猶克自振庶幾託以尊攘之事今焉後其<lb/>
　所先伐晉次于五氏又伐晉次于垂葭睨晉國之衰<lb/>
　而欲掩有其霸業霸業在我而不在晉也是故不書<lb/>
　伐而書次非以衛侯不當叛晉即齊而重于?晉也<lb/>
<pb n="16b"/>
　叛晉即楚是之謂叛去晉即齊奚其為叛晉自平公<lb/>
　舉中國伯權而遜之?楚春秋固已無望乎晉今晉<lb/>
　益不競諸侯各擇所從從齊不猶愈于從楚乎使景<lb/>
　公能修桓公之業攘亂尊周救災恤患惟義是與則<lb/>
　中國所賴春秋方將與之安得譏之惟不能此故皆<lb/>
　次以譏之也<lb/>
秦伯卒<lb/>
冬葬秦哀公<lb/>
<pb n="17a"/>
十年春王正月及齊平<lb/>
　謝氏曰前此魯數侵齊齊數伐魯至孔子為相與齊<lb/>
　釋怨相平而齊受之故魯及齊平暨齊平者彼欲平<lb/>
　而與之平也及齊平者我欲平而彼從我平也孔子<lb/>
　之相魯也以德親懷?國講信修睦而二國于此平<lb/>
　焉能循其道則雖天下之大可得而平也豈獨一齊<lb/>
　國哉<lb/>
夏公?齊侯于夾谷公至自夾谷<lb/>
<pb n="17b"/>
　公?齊侯于祝其實夾谷孔邱相犁彌言于齊侯曰<lb/>
　孔邱知禮而無勇若使萊人以兵?魯侯必得志焉<lb/>
　齊侯從之孔邱以公退曰士兵之兩君合好而裔夷<lb/>
　之俘以兵亂之非齊君所以命諸侯也裔不謀夏夷<lb/>
　不亂華俘不干盟兵不偪好于神為不祥干德為愆<lb/>
　義于人為失禮君必不然齊侯聞之遽辟之將盟齊<lb/>
　人加于載書曰齊師出竟而不以甲車三百乘從我<lb/>
　者有如此盟孔邱使?無還揖對曰而不反我汶陽<lb/>
<pb n="18a"/>
　之田吾以共命者亦如之齊侯將享公孔邱謂梁邱<lb/>
　據曰齊魯之故吾子何不聞焉事既成矣而又享之<lb/>
　是勤執事也且犧象不出門嘉樂不野合享而既具<lb/>
　是棄禮也若其不具用秕稗也用秕稗君辱棄禮名<lb/>
　惡子盍圖之夫享所以昭德也不昭不如其已也乃<lb/>
　不果享齊人來歸鄆讙龜陰之田　謝氏曰魯自昭<lb/>
　公失位魯君不?諸侯久矣孔子之相魯也數月之<lb/>
　閒平兩國之爭定公出?諸侯安國?君撥亂反正<lb/>
<pb n="18b"/>
　于是乎在矣惜乎聖人之不久用于魯也高郵孫氏<lb/>
　曰魯公之?能使大國為之詘畏義而反其侵地未<lb/>
　有盛于夾谷之?者然孔子書之與異時?盟等爾<lb/>
　無異文焉蓋孔子之意以謂治國有道而交?有義<lb/>
　茍治道之不至而奔走盟?以徼幸于言語之間亦<lb/>
　不足尚也故夾谷之?為魯至榮之舉而春秋以例<lb/>
　書之猶有譏焉孔子之道如何也胡氏曰仲尼一言<lb/>
　威重于三軍亦順于理而已矣故天下莫大于理而<lb/>
<pb n="19a"/>
　??不與焉<lb/>
晉趙鞅帥師圍衛<lb/>
　報夷儀也初衛侯伐邯鄲午于寒氏城其西北而守<lb/>
　之宵熸及晉圍衛午以徒七十人門于衛西門殺人<lb/>
　于門中曰請報寒氏之役?佗曰夫子則勇矣然我<lb/>
　往必不敢啟門亦以徒七十人旦門焉?左右皆至<lb/>
　而立如植日中不啟門乃退反役晉人討衛之叛故<lb/>
　曰由?佗成何于是執?佗以求成于衛衛人不許<lb/>
<pb n="19b"/>
　晉人遂殺?佗成何奔燕　家氏曰七年衛始叛晉<lb/>
　為沙之盟晉士鞅侵鄭遂侵衛衛侯復欲與晉為盟<lb/>
　趙鞅不善撫納乃使賤者盟以辱之衛侯怒遂?晉<lb/>
　而即齊九年偕齊侯為五氏之次伐晉夷儀固晉?<lb/>
　也晉不能治齊而圍衛以報忿貽誚于諸侯而叛者<lb/>
　自是益?矣許氏曰使晉有以報齊則衛可無用兵<lb/>
　而服也今圍衛而不能服則徒足以堅齊之從而已<lb/>
齊人來歸鄆讙龜陰田<lb/>
<pb n="20a"/>
　程子曰齊服義而來歸之故書來歸公羊氏曰齊人<lb/>
　曷為來歸鄆讙龜陰田孔子行乎季孫三月不違齊<lb/>
　人為是來歸之胡氏曰前此嘗歸濟西田矣後此嘗<lb/>
　歸讙及闡矣而此獨書來歸何也曰歸者魯請而得<lb/>
　之也曰來歸者齊人心服而歸之也桓公以義責楚<lb/>
　而楚人求盟夫子以禮責齊而齊人歸地皆書曰來<lb/>
　序績也春秋夫子之筆削自序其績可乎聖人?人<lb/>
　物于一身通古今于一息曰天之將?斯文也後死<lb/>
<pb n="20b"/>
　者不得與于斯文也天之未喪斯文也匡人其如予<lb/>
　何而亦何嫌之有高氏曰孔子夾谷之事人可能也<lb/>
　而使大國悔過效順所不可能也此修誠之至崇德<lb/>
　之素感于其人之天譬如干羽格有苖非任智者所<lb/>
　能測也揚子曰孔子用于魯齊人章章歸其侵疆惜<lb/>
　乎魯不能終用之家氏曰春秋書歸疆見之書法者<lb/>
　前後每不同齊人歸我濟西田也取汶陽田也取邾<lb/>
　田自漷水也齊人來歸鄆讙龜陰田也齊人歸讙及<lb/>
<pb n="21a"/>
　闡也經凡五見取汶陽取漷水歸疆也書取不書歸<lb/>
　以其仗大國而得歸是故書歸取濟西歸讙及闡歸<lb/>
　疆也言歸不言來歸以其請之而後得非彼自以歸<lb/>
　也惟鄆讙龜陰之歸書齊人來歸言齊人自以故疆<lb/>
　來歸非假兵力智計而得之是之謂自歸視其他歸<lb/>
　疆有不得同也嗚呼聖人道化所感?暴為之格心<lb/>
　有莫知其然而然者左傳所載?無還之對陋矣雖<lb/>
　然聖人功用豈止若是而已哉故必有堯舜湯武之<lb/>
<pb n="21b"/>
　君而後能用?稷伊呂之佐周室既衰諸侯皆庸夫<lb/>
　妄人復脅于?悍不軌之卿族是豈聖人行道之時<lb/>
　而功化因事而見者惟夾谷之?與魯疆之歸耳學<lb/>
　者讀春秋至是可以信聖人之道不為空言儒者之<lb/>
　學非無實用特患乎充拓有所未至耳夫豈申韓鞅<lb/>
　斯以刑名法術?制天下?人以必從而為之治效<lb/>
　者哉劉氏意林曰天下之事常服于順而違于逆逆<lb/>
　之必歸于敗也猶順之必取于勝也中賢猶足以自<lb/>
<pb n="22a"/>
　持況聖人乎不動而至不言而信不疾而速此之謂<lb/>
　也故必先自勝也而後可以勝人必先自治也而後<lb/>
　可以治人夫不自勝而務勝人不自治而務治人皆<lb/>
　逆之類也故齊雖?以其逆而失魯雖弱以其順而<lb/>
　得得失非?弱也在道而已陳氏曰齊?于天下于<lb/>
　是願歸田則以孔子相夾谷之?也謂春秋之諸侯<lb/>
　不足用為善者是不即人心者之論也故曰如有用<lb/>
　我者期月而已可也<lb/>
<pb n="22b"/>
叔孫州仇仲孫何忌帥師圍郈<lb/>
秋叔孫州仇仲孫何忌帥師圍郈<lb/>
　初叔孫成子欲立武叔公若藐固諫曰不可成子立<lb/>
　之而卒公南使賊射之不能殺公南為馬正使公若<lb/>
　為郈宰武叔既定使郈馬正侯犯殺公若弗能其圉<lb/>
　人曰吾以?過朝公若必曰誰之?也吾稱子以告<lb/>
　必觀之吾偽固而授之末則可殺也使如之公若曰<lb/>
　爾若吳王我乎遂殺公若侯犯以郈叛武叔懿子圍<lb/>
<pb n="23a"/>
　郈弗克秋二子及齊師復圍郈弗克叔孫謂郈工師<lb/>
　駟赤曰郈非惟叔孫氏之憂社稷之患也將若之何<lb/>
　對曰臣之業在揚水卒章之四言矣叔孫稽首駟赤<lb/>
　謂侯犯曰居齊魯之際而無事必不可矣子盍求事<lb/>
　于齊以臨民不然將叛侯犯從之齊使至駟赤與郈<lb/>
　人為之宣言于郈中曰侯犯將以郈易于齊齊人將<lb/>
　遷郈民?兇懼駟赤謂侯犯曰?言異矣子不如易<lb/>
　于齊與其死也猶是郈也而得紓焉何必此齊人欲<lb/>
<pb n="23b"/>
　以此偪魯必倍與子地且盍多舍甲于子之門以備<lb/>
　不虞侯犯曰諾乃多舍甲焉侯犯請易于齊齊有司<lb/>
　觀郈將至駟赤使周呼曰齊師至矣郈人大駭介侯<lb/>
　犯之門甲以圖侯犯駟赤將射之侯犯止之曰謀免<lb/>
　我侯犯請行許之駟赤先如宿侯犯殿每出一門郈<lb/>
　人閉之及郭門止之曰子以叔孫氏之甲出有司若<lb/>
　誅之?臣懼死駟赤曰叔孫氏之甲有物吾未敢以<lb/>
　出犯謂駟赤曰子止而與之數駟赤止而納魯人侯<lb/>
<pb n="24a"/>
　犯奔齊齊人乃致郈　胡氏曰郈叔孫氏邑也侯犯<lb/>
　以郈叛不書於?書圍郈則叛可知矣再書二卿帥<lb/>
　師圍郈則彊亦可知矣天子失道征伐自諸侯出而<lb/>
　後大夫?諸侯失道征伐自大夫出而後家臣?其<lb/>
　逆彌甚則其失彌速故自諸侯出十世希不失矣自<lb/>
　大夫出五世希不失矣陪臣執國命三世希不失矣<lb/>
　三家專魯為日既久至是家臣爭叛亦其理宜矣春<lb/>
　秋制法本忠恕施諸已而不願亦勿施于人故所惡<lb/>
<pb n="24b"/>
　于上不以使下所惡于下不以事上二三子知傾公<lb/>
　室以自張而不知家?之擬其後也師氏曰向使魯<lb/>
　君上知有天子而不敢蔑視周室則三家無復叛魯<lb/>
　公向使三家知有國君而不侵侮魯公則其家臣亦<lb/>
　何由叛叔孫是所謂以身教者從而出乎爾者未有<lb/>
　不反乎爾者也可不戒哉可不慎哉<lb/>
宋樂大心出奔曹<lb/>
　九年春宋公使樂大心盟于晉且逆樂祁之尸辭偽<lb/>
<pb n="25a"/>
　有疾乃使向巢于晉盟且逆子梁之尸子明謂桐門<lb/>
　右師出曰吾猶衰絰而子擊鐘何也右師曰喪不在<lb/>
　此故也既而告人曰已衰絰而生子余何故舍鐘子<lb/>
　明聞之怒言于公曰右師將不利戴氏不肯適晉將<lb/>
　作亂也不然無疾乃逐桐門右師<lb/>
宋公子地出奔陳<lb/>
　宋公子地嬖蘧富獵十一分其室而以其五與之公<lb/>
　子地有白馬四公嬖向魋魋欲之公取而朱其尾?<lb/>
<pb n="25b"/>
　以與之地怒使其徒抶魋而奪之魋懼將走公閉門<lb/>
　而泣之目盡腫母弟辰曰子分室以與獵也而獨卑<lb/>
　魋亦有頗焉子為君禮不過出竟君必止子公子地<lb/>
　出奔陳公弗止辰為之請弗聽辰曰是吾迋吾兄也<lb/>
　吾以國人出君誰與處冬母弟辰暨仲佗石彄出奔<lb/>
　陳　家氏曰春秋每于一國之事而再三書者深致<lb/>
　意焉耳自此兩年間書宋事凡五見而大夫公子母<lb/>
　弟奔者三罪皆累于上此春秋所以責景公也樂大<lb/>
<pb n="26a"/>
　心宋之舊臣本無大罪樂溷潛焉宋景不察而遽逐<lb/>
　之以豎子之讒而逐一大夫罪累上一也公子地有<lb/>
　馬公取之以與嬖臣向魋地怒抶魋公怒地奔以嬖<lb/>
　臣之故翦其公族罪累上二也公弟辰母弟也為地<lb/>
　請留而公不許辰怒率仲佗石彄俱奔其意亦欲君<lb/>
　之留之而公復不為止以嬖臣而奔母弟罪累上三<lb/>
　也奔者固皆有罪而宋景所以待其大夫公族母弟<lb/>
　者抑亦少恩甚矣君人者人倫風化之所自出也居<lb/>
<pb n="26b"/>
　其厚猶恐其薄居其薄無所往而非薄宋公以嬖臣<lb/>
　豎子之故使其母弟公族一朝俱奔考其事過皆在<lb/>
　公是故春秋始終備書之不加貶斥而義自見矣至<lb/>
　于辰與地之本罪則以下文見之皆以叛書<lb/>
冬齊侯衛侯鄭游速?于安甫<lb/>
　家氏曰前此齊與鄭衛盟于鹹盟于沙矣今而三國<lb/>
　復共?此?無所憚於晉矣前此魯受命于晉而以<lb/>
　兵加衛今而受盟夾谷棄晉不復顧矣然而諸侯雖<lb/>
<pb n="27a"/>
　散于晉而不能翕然並合于齊晉雖衰而齊亦卒不<lb/>
　能霸無人焉耳若其有人率諸侯?王室救災恤患<lb/>
　為桓公之所為是亦桓公而已矣惜哉有其機而無<lb/>
　其志也<lb/>
叔孫州仇如齊<lb/>
　武叔聘于齊齊侯享之曰子叔孫若使郈在君之他<lb/>
　竟寡人何知焉屬與敝邑際故敢助君憂之對曰非<lb/>
　寡君之望也所以事君封疆社稷是以敢以家?勤<lb/>
<pb n="27b"/>
　君之執事夫不令之臣天下之所惡也君豈以為寡<lb/>
　君賜<lb/>
宋公之弟辰暨仲佗石彄出奔陳<lb/>
　胡氏曰其弟云者罪累上以嬖魋故而失二弟無親<lb/>
　親之恩暨云者罪辰以兄故帥其大夫出奔無尊君<lb/>
　之義夫暨者不得已之辭又以見仲佗石彄見脅于<lb/>
　辰不能自立無大臣之節也<lb/>
　春秋闕疑卷四十一<lb/>
</p>
<p>
</p>
  </div>
</body>
</text>
</TEI>