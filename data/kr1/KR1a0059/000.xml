<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>用易詳解</head>
    <p>
<pb n="1a"/>
欽定四庫全書　　　　經部一<lb/>
　用易詳解　　　　　　易類<lb/>
　　提要<lb/>
　　　　<hi>臣</hi>等謹案用易詳解十六卷宋李把撰把字<lb/>
　　　　子才號謙齋眉山人仕履未詳考宋有三李<lb/>
　　　　把其一為北宋人官大理寺丞與蘇軾相唱<lb/>
　　　　和見烏臺詩案一為朱子門人字良仲平江<lb/>
　　　　人即嘗?甲寅問答者與作此書之李把均<lb/>
<pb n="1b"/>
　　　　非一人或混而同之者誤也其書原本二十<lb/>
　　　　卷焦竑經籍志作謙齋詳解朱?尊經義考<lb/>
　　　　作周易詳解考把自序稱經必以史證後世<lb/>
　　　　岐而為二尊經太過反入於?無之域無以<lb/>
　　　　見經為萬世有用之學故取文中子之言以<lb/>
　　　　用易名編其述稱名之意甚詳竑及?尊?<lb/>
　　　　未見原書故傳聞訛異歟外間久無傳本惟<lb/>
　　　　永樂大典尚散見各韻中採掇裒輯僅缺豫<lb/>
<pb n="2a"/>
　　　　隨?妄大壯睽蹇中孚七卦及晉卦後四爻<lb/>
　　　　其餘俱屬完善謹排次校核釐為十六卷書<lb/>
　　　　中之例於每爻解其辭義復引?代史事以<lb/>
　　　　實之如乾初九稱舜在側微乾九二稱四岳<lb/>
　　　　薦舜之類案易爻有帝乙?宗之象?有文<lb/>
　　　　王箕子之詞是聖人原非空言以立訓故鄭<lb/>
　　　　康成論乾之用九則及舜與禹稷契咎陶在<lb/>
　　　　朝之事論隨之初九則取舜賓于四門之義<lb/>
<pb n="2b"/>
　　　　明易之切於人事也宋世李光楊萬里等更<lb/>
　　　　博採史籍以相證明雖不無稍?汎濫而其<lb/>
　　　　推闡精確者要於立象垂戒之?實多所?<lb/>
　　　　明把之?易猶此志矣其中不可訓者惟在<lb/>
　　　　於多引老莊之文如蒙之初六則引老子終<lb/>
　　　　日?而不嗄云云以為童蒙之義履之彖則<lb/>
　　　　引莊子虎與人異類而媚養已者云云以為<lb/>
　　　　履虎尾之義夫老莊之書其言雖似近易而<lb/>
<pb n="3a"/>
　　　　其?弱攻取之機形就心和之論與易之?<lb/>
　　　　方?體而定之以中正仁義者指歸實判然<lb/>
　　　　各殊自葉夢得巖下放言稱易之精?盡在<lb/>
　　　　莊列程大昌遂著為易老通言把作是編復<lb/>
　　　　引而伸之是則王弼輩掃除漢學流弊無窮<lb/>
　　　　之明?矣?白存之亦足為崇尚清談之戒<lb/>
　　　　也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="3b"/>
　　　　　　　　　總　校　官　<hi>臣</hi>陸　費　墀<lb/>
<pb n="4a"/>
自序<lb/>
經學不可以史證經學必以史證此吾為書之病也亦<lb/>
吾為書之意也夫聖人之經所以示萬世有用之學夫<lb/>
豈徒為是空言也哉故經辯其理史紀其事有是理必<lb/>
有是事二者常相關而不可一缺焉自後世以空言為<lb/>
學岐經與史為二尊經太過而六經之書往往反入于<lb/>
??曠蕩之域吁是亦不思而已矣夫經固非史也而<lb/>
史可以證經以史證經謂之駁焉可也然不質之于史<lb/>
<pb n="4b"/>
則何以見聖人之經為萬世有用之學也耶且易之為<lb/>
書?聖人憂患之作于以同民吉凶而使之趨避焉者<lb/>
也易書既作凡所以避凶趨吉酬酢泛應者在天下日<lb/>
用之際有不窮之妙是易之為易乃聖人應世之書吉<lb/>
凶悔吝治亂安危得失禍福之理之所萃焉者也而奈<lb/>
何以空言學之乎文中子曰易聖人之動也于是乎用<lb/>
之以乘時矣夫時變之來?窮而易之理亦與之?窮<lb/>
善用之則吉不善用之則悔吝古之聖人所以周流變<lb/>
<pb n="5a"/>
化而前民之用者皆用易之妙也堯舜之揖遜湯武之<lb/>
征伐伊周之達孔孟之窮在天下有如是之時在易有<lb/>
如是之理在聖人有如是之用?不獨十三卦制器尚<lb/>
象為然而孰謂可以?文輕議之也哉故吾于易多證<lb/>
之史非以隘易也所以見易為有用之學也因取文中<lb/>
子之言而以用易名編嗚呼學易非難而用易為難吾<lb/>
其敢自謂能爾乎嘉泰癸亥六月望日謙齋居士李杞<lb/>
子才序<lb/>
</p>
<p>
</p>
  </div>
</body>
</text>
</TEI>