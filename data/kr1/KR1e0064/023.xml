<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋?通卷二十三</head>
    <p>
<pb n="1a"/>
欽定四庫全書<lb/>
　春秋?通卷二十三　　　　元　李?　撰<lb/>
　　定公<lb/>
十年春王三月及齊平左氏<hi>注平前八年再侵齊之怨</hi>張氏<hi>及齊平我志也</hi>
　　　<hi>案謝氏曰前此魯數侵齊齊數伐魯至孔子為相與齊釋怨相平而齊受之故魯及齊平平一</hi>
　　　<hi>國所願故不稱公?齊平者彼欲平而我與之平也及齊平者我欲平而彼從我平也孔子之</hi>
　　　<hi>相魯也以德親懷鄰國講信修睦而二國於此平焉能循其道則雖天下之大可得而平也豈</hi>
　　　<hi>獨一齊國哉宋楚其平起於下故書人齊魯其平起於上故書國此說固佳然汲汲而平恐亦</hi>
<pb n="1b"/>
　　　<hi>非聖人之意胡氏說見?平下詳見隱六年</hi>
夏公?齊侯于夾谷公至自夾谷<hi>公穀作頰谷魯地</hi>左氏<hi>公?齊侯</hi>
　<hi>于祝其實夾谷孔丘相?彌言於齊侯曰孔丘知禮而無勇若使萊人以兵劫魯侯必得志焉齊侯從之</hi>
　<hi>孔丘以公退曰士兵之兩君合好而裔夷之俘以兵亂之非齊君所以命諸侯也裔不謀夏夷不亂華俘</hi>
　<hi>不干盟兵不偪好於神為不祥於德為愆義於人為失禮君必不然齊侯聞之遽辟之?盟齊人加於載</hi>
　<hi>書曰齊師出竟而不以甲車三百乘從我者有如此盟孔丘使?無還揖對曰而不反我汶陽之田吾以</hi>
　<hi>共命者亦如之齊侯?享公孔丘謂梁丘據曰齊魯之故吾子何不聞焉事既成矣而又享之是勤執事</hi>
　<hi>也且犧象不出門嘉樂不野合饗而既具是棄禮也若其不具用秕稗也用秕稗君辱棄禮名惡子盍圖</hi>
<pb n="2a"/>
　<hi>之夫享所以昭德也不昭不如其己也乃不果享齊人來歸鄆讙龜陰之田注陽虎九年以此田奔齊要</hi>
　<hi>盟不潔故略不書</hi>榖梁<hi>離?不致何為致也危之也危之則以地致何也為危之也其危奈何曰</hi>
　<hi>頰谷之?孔子相焉兩君就壇兩相相揖齊人鼓譟而起欲以執魯君孔子?階而上不盡一等而視歸</hi>
　<hi>乎齊侯曰兩君合好夷狄之民何為來為命司馬止之齊侯逡巡而謝曰寡人之過也退而屬其二三大</hi>
　<hi>夫曰夫人率其君與之行古人之道二三子獨率我而入夷狄之俗何為罷?齊人使優施舞於魯君之</hi>
　<hi>幕下孔子曰笑君者罪當死使司馬行法焉首足異門而出齊人來歸鄆讙龜陰之田者蓋為此也因是</hi>
　<hi>以見雖有文事必有武備孔子於頰谷之?見之矣</hi>胡氏<hi>夾谷之?孔子相?彌言於齊侯曰孔子</hi>
　<hi>知禮而無勇若使萊人以兵劫魯侯必得志焉齊侯從之兩君就壇兩相相揖齊人?譟而起欲以執魯</hi>
<pb n="2b"/>
　<hi>君孔子?階而升不盡一等而視歸乎齊侯曰兩君合好而裔夷之俘以兵亂之非齊君所以命諸侯也</hi>
　<hi>裔不謀夏夷不亂華俘不干盟兵不偪好於神為不祥於德為愆義於人為失禮齊侯遽止之而屬其臣</hi>
　<hi>曰夫人率其君與行古人之道二三子獨率我入夷狄之俗使寡人獲罪於魯若之何晏子曰小人之謝</hi>
　<hi>過也以文君子之謝過也以質君已知過則謝之以質耳於是歸鄆讙龜陰之田仲尼一言威重於三軍</hi>
　<hi>亦順於理而已矣故天下莫大於理而??不與焉</hi>
　　　<hi>案胡氏之說參用左氏榖梁及史記文焉</hi>
晉趙鞅帥師圍?左氏<hi>報夷儀也反役晉人討?之叛曰由?佗成何於是執?佗以</hi>
　<hi>求成於??人不許晉人殺?佗成何奔燕</hi>張氏<hi>許氏曰使晉有以服齊則?可無用兵而服今</hi>
<pb n="3a"/>
　<hi>圍?而不能服則徒以堅齊之從而已矣</hi>
　　　<hi>案以伯主而圍與國者惟宋襄圍曹趙鞅圍?而已晉自召陵以後凡用兵書侵以義之不足</hi>
　　　<hi>以服人也此役書圍以力之不足以服人也鞅又案十三年杜氏注此年?貢五百家於趙</hi>
　　　<hi>也</hi>
齊人來歸鄆讙龜陰田<hi>杜曰三邑皆汶陽田何休以為四邑</hi>左氏<hi>注?夾谷孔子</hi>
　<hi>相齊人服義而歸魯田</hi>公羊<hi>齊人曷為來歸鄆讙龜陰田孔子行乎季孫三月不違齊人為是來</hi>
　<hi>歸之注齊侯自頰谷歸謂晏子曰寡人獲過於魯侯如之何晏子曰君子謝過以質小人謝過以文齊嘗</hi>
　<hi>侵魯四邑請皆還之歸濟西田不言來此其言來者已?魯不應復得故從外來常文與齊人來歸?寶</hi>
<pb n="3b"/>
　<hi>同夫子雖欲不受定公貪而受之此違之驗疏所引皆晏子春秋及家語孔子世家之文</hi>胡氏<hi>齊人</hi>
　<hi>前此嘗歸濟西田矣後此嘗歸讙及闡矣而此獨書來歸何也曰歸者魯請而得之也曰來歸者齊人心</hi>
　<hi>服而歸之也定公齊侯?于夾谷孔子攝相事具左右司馬以從至于?所以禮相見郤裔俘拒兵車之</hi>
　<hi>命而罷享禮之設于野由是齊侯歸三邑以謝過故揚子法言曰仲尼用於魯齊人章章歸其侵疆桓公</hi>
　<hi>以義責楚而楚人求盟夫子以禮責齊而齊人歸地皆書曰來序績也春秋夫子之筆削自序其績可乎</hi>
　<hi>聖人?人物於一身萬象異形而同體通古今於一息百王異世而同神於土皆安而無所避也於我皆</hi>
　<hi>?而無所妄也其曰天之將喪斯文也後死者不得與於斯文也天之未喪斯文也匡人其如予何是以</hi>
　<hi>天自處矣而亦何嫌之有</hi>陳氏<hi>未有來歸田者言來歸必自外至者也鄆讙龜陰言來歸以是為齊</hi>
<pb n="4a"/>
　<hi>人之願也濟西言取讙闡言取鄆讙龜陰之田不言取以是為齊人之願則猶齊田也齊?於天下伐盟</hi>
　<hi>主合諸侯于鄟陵矣於是願歸田則以孔子相夾谷之?也謂春秋之諸侯不足用為善者是不即人心</hi>
　<hi>者之論也故曰如有用我者?月而已可也</hi>
　　　<hi>案胡氏又曰鄆讙龜陰本魯田也始失其地不書于?者君辱當諱也不能保其土地人民則</hi>
　　　<hi>不君矣春秋義存君親故特諱而不書詳見宣元年程子曰齊服義而來歸之故書來歸謝氏</hi>
　　　<hi>曰書來者非我求之於齊齊人至魯歸之德之?服人心久矣參諸家當以穀梁及史記謝過</hi>
　　　<hi>之說為正其左氏所載夫子請齊歸汶陽之語失之餘見來歸祊下○又案孔子是年為大司</hi>
　　　<hi>寇十二年使仲由為季氏宰墮三都蓋聖人以王道化齊而齊景服義以王道用魯而三家墮</hi>
<pb n="4b"/>
　　　<hi>邑所謂變齊變魯之幾略見於此</hi>
叔孫州仇仲孫何忌帥師圍郈秋叔孫州仇仲孫何忌<lb/>
帥師圍郈<hi>下郈字公作費誤也</hi>左氏<hi>初叔孫成子欲立武叔公若藐固諫曰不可成子立之而</hi>
　<hi>卒公若為郈宰武叔既定使郈馬正侯犯殺公若弗能其圉人殺公若侯犯以郈叛武叔懿子圍郈弗克</hi>
　<hi>秋二子及齊師復圍郈弗克叔孫謂郈工師駟赤曰郈非唯叔孫氏之憂社稷之患也將若之何對曰臣</hi>
　<hi>之業在揚水卒章之四言矣叔孫稽首駟赤謂侯犯曰居齊魯之際而無事必不可矣子盍求事於齊以</hi>
　<hi>臨民不然將叛侯犯從之齊使至駟赤與郈人為之宣言於郈中曰侯犯將以郈易于齊齊人將遷郈民</hi>
　<hi>?兇懼駟赤謂侯犯曰?言異矣子不如易於齊與其死也猶是郈也而得紓焉何必此齊人欲以此偪</hi>
<pb n="5a"/>
　<hi>魯必倍與子地且盍多?甲於子之門以備不虞侯犯曰諾乃多?甲焉侯犯請易於齊齊有司觀郈將</hi>
　<hi>至駟赤使周走呼曰齊師至矣郈人大駭介侯犯之門甲以圍侯犯駟赤?射之侯犯止之曰謀免我侯</hi>
　<hi>犯請行許之犯奔齊齊人乃致郈注致其名簿也</hi>胡氏<hi>郈叔孫氏邑也侯犯以郈叛不書于?書</hi>
　<hi>圍郈則叛可知矣再書二卿帥師圍郈則?亦可知矣天子失道征伐自諸侯出而後大夫?諸侯失道</hi>
　<hi>征伐自大夫出而後家臣?其逆彌甚則其失彌速故自諸侯出十世希不失矣自大夫出五世希不失</hi>
　<hi>矣陪臣執國命三世希不失矣三家?魯為日已久至是家臣爭叛亦其理宜矣春秋制法本忠恕施諸</hi>
　<hi>己而不願亦勿施諸人故所惡於上不以使下所惡於下不以事上二三子知傾公室以自張而不知家</hi>
　<hi>?之擬其後也凡此類皆據事直書深切著明矣</hi>
<pb n="5b"/>
宋樂大心出奔曹<hi>大公作世</hi>左氏<hi>九年宋公使樂大心盟于晉且逆樂祁之尸辭?有</hi>
　<hi>疾乃使向巢如晉盟且逆子梁之尸子明言於公曰右師將不利戴氏不肯適晉將作亂也不然無疾乃</hi>
　<hi>逐桐門右師注子梁樂祁也右師大心也子明樂祁之子溷也樂氏戴公族也</hi>
宋公子地出奔陳左氏<hi>宋公子地嬖蘧富獵十一分其室而以五與之公子地有白馬</hi>
　<hi>四公嬖向魋魋欲之公取而朱其尾?以與之地怒使其徒抶魋而奪之魋懼將走公閉門而泣之目盡</hi>
　<hi>腫母弟辰曰子分室以與獵也而獨卑魋亦有頗焉子為君禮不過出竟君必止子公子地出奔陳公弗</hi>
　<hi>止辰為之請弗聽辰曰是我迋吾兄也吾以國人出君誰與處冬母弟辰?仲佗石彄出奔陳注地宋景</hi>
　<hi>公弟辰之兄也</hi>
<pb n="6a"/>
　　　<hi>案經書公子地宋公之弟辰左氏亦止稱公子地母弟辰是未嘗直指地為景公弟也杜氏因</hi>
　　　<hi>辰有迋吾兄之說遂直指地為景公之弟辰之兄若然則書法何以一則曰公子一則曰弟</hi>
　　　<hi>乎?三傳皆有母弟稱弟之文於是以公子地為庶弟而先儒不主母弟稱弟之說則又難通</hi>
　　　<hi>矣且胡氏亦曰宋公以嬖魋故而失二弟何邪故竊疑公子地以輩行雖為景之弟而其實非</hi>
　　　<hi>同父之弟也</hi>
冬齊侯?侯鄭游速?于安甫<hi>安公作?齊地</hi>
　　　<hi>案謝氏曰?于安甫以?有晉難也</hi>
叔孫州仇如齊左氏<hi>武叔聘于齊齊侯享之曰子叔孫若使郈在君之他竟寡人何知焉</hi>
<pb n="6b"/>
　<hi>屬與敝邑際故敢助君憂之對曰非寡君之望也所以事君封疆社稷是以敢以家?勤君之執事夫不</hi>
　<hi>令之臣天下之所惡也君豈以為寡君賜注謝致郈也齊以致郈德叔孫叔孫言義在討惡非所以賜寡</hi>
　<hi>君</hi>
宋公之弟辰?仲佗石彄出奔陳<hi>公榖?下有宋字</hi>左氏<hi>注?與也</hi>
　<hi>宋公寵向魋不聽辰請辰忿而?大臣出奔虛請自忿稱弟示首惡也仲佗石彄皆為國卿不能匡君靜</hi>
　<hi>難而為辰所牽帥出奔稱名亦罪之也</hi>公羊<hi>注復出宋者惡仲佗悉欲帥國人去故舉國言  之</hi>
　<hi>辰言?者明仲佗?與出也</hi>榖梁<hi>注辰為佗所/?故曰?</hi>胡氏<hi>其弟云者罪宋公以嬖魋</hi>
　<hi>故而失二弟無親親之恩?云者罪辰以兄故帥其大夫出奔無尊君之義夫?者不得已之詞又以見</hi>
<pb n="7a"/>
　<hi>仲佗石彄見脅於辰不能自立無大臣之節也</hi>張氏<hi>劉氏曰?者何及也猶??也蓋強脅之也</hi>
　　　<hi>案?字之義如公穀?則是辰為仲佗石彄所脅如杜氏胡氏劉氏說則是仲佗石彄為辰所</hi>
　　　<hi>脅以左氏事?考之則胡劉之說得之但於?字字義不通如公榖?則與?齊平字義稍合</hi>
　　　<hi>然又於事?相左獨謝氏曰仲佗石彄首惡搆亂公子辰不能拒?而從之故書?辰?母弟</hi>
　　　<hi>之寵權勢隆盛以至二卿挾之以亂故書弟?者彼為之首而我與之出及者我為之主而彼</hi>
　　　<hi>從我入出奔書?者以逆首歸仲佗石彄而罪之也入蕭書及者以逆首歸宋公之弟辰而罪</hi>
　　　<hi>之也似主公榖疑得經意</hi>
十有一年春宋公之弟辰及仲佗石彄公子地自陳入<lb/>
<pb n="7b"/>
于蕭以叛夏四月秋宋樂大心自曹入于蕭左氏<hi>宋公母弟</hi>
　<hi>辰?仲佗石彄公子地入于蕭以叛秋樂大心從之大為宋患向魋故也注蕭宋邑</hi>公羊<hi>注辰言及</hi>
　<hi>者後汲汲當坐重世心不言叛者從叛臣叛可知</hi>榖梁<hi>宋公之弟辰未失其弟也及以尊及卑也</hi>
　<hi>自陳陳有奉焉爾入者?弗受也以者不以也叛直叛也疏案辰以前年出奔離骨肉之義今?入邑有</hi>
　<hi>叛國之罪失弟之道而曰未失何也宋公不能制御彊臣以撫其弟而使二卿脅以出奔故著?以表強</hi>
　<hi>辭稱弟以見罪罪在仲石亦可知矣今而入國兩子之情非辰之意書及以辨尊卑言弟以顯無失然則</hi>
　<hi>自陳之力力由二卿入蕭之叛專歸仲石故重發例以明無罪</hi>胡氏<hi>出奔陳則稱?入于蕭以叛則</hi>
　<hi>稱及及非不得已之詞得已而不已者也夫事君者可貧可賤可殺而不可使為亂今不得已而輕於去</hi>
<pb n="8a"/>
　<hi>國猶云可也得已不巳而果於叛君則無首從之?其罪一施之故不稱?而稱及四卿在蕭以叛而大</hi>
　<hi>心自曹從之其叛可知矣故不書叛而曰入于蕭入逆詞也書自陳自曹者結鄰國以入叛陳與曹之罪</hi>
　<hi>亦著矣</hi>
　　　<hi>案此條及字公羊注得之胡氏說本劉氏詳其意蓋以前?字為辰不得已而脅二卿以出後</hi>
　　　<hi>及字為辰得已不已而脅二卿以叛也然語意不明終若上?字屬仲佗石彄下及字屬宋辰</hi>
　　　<hi>為可疑耳</hi>
冬及鄭平叔還如鄭?盟左氏<hi>始叛晉也注平六年侵鄭取匡之怨還叔弓?</hi>
　<hi>孫</hi>
<pb n="8b"/>
　　　<hi>案晉伯至此諸侯皆叛矣然魯叛晉本始於平齊之時不於平齊言叛晉者蓋春秋之閒魯於</hi>
　　　<hi>齊晉本兩事之也此條當與鄭輸平同看</hi>
十有二年春薛伯定卒夏葬薛襄公○叔孫州仇帥師<lb/>
墮郈○?公孟彄帥師伐曹左氏<hi>公孟彄伐曹克郊</hi>
　　　<hi>案彄伐曹二又見明年</hi>
季孫斯仲孫何忌帥師墮費左氏<hi>仲由為季氏宰將墮三都於是叔孫氏墮</hi>
　<hi>郈季氏將墮費公山不狃叔孫輒帥費人以襲魯公與三子入于季氏之?登武子之臺費人攻之弗克</hi>
　<hi>入及公側仲尼命申句須樂頎下伐之費人北國人追之敗諸姑蔑二子奔齊遂墮費</hi>公羊<hi>曷為</hi>
<pb n="9a"/>
　<hi>帥師墮郈帥師墮費孔子行乎季孫三月不違曰家不藏甲邑無百雉之城於是帥師墮郈帥師墮費雉</hi>
　<hi>者何五板而堵五堵而雉百雉而城注書者善定公任大聖復古制弱臣勢也</hi>榖梁<hi>墮猶取也注墮</hi>
　<hi>非訓取言今但?其城則永屬己若更取邑於他然</hi>胡氏<hi>禮曰制國不過千?都城不過百雉家富</hi>
　<hi>不過百?以此坊民諸侯猶有叛者故家不藏甲邑無百雉之城禮所當謹也郈費成者三家之邑政在</hi>
　<hi>大夫三卿越禮各固其城公室欲張而不得也三桓既微陪臣擅命憑恃其城數有叛者三家亦不能制</hi>
　<hi>也而問於仲尼遂墮三都是謂以禮為國國可以為之兆也推而行諸魯國而準則地方五百里凡侵小</hi>
　<hi>而得者必有興滅國繼?世之義諸侯大夫各謹於禮不以所惡於上者使其下亦不以所惡於下者事</hi>
　<hi>其上上下交相順而王政行矣故曰苟有用我者期月而可三年有成</hi>陳氏<hi>叔孫墮郈季孫墮費</hi>
<pb n="9b"/>
　<hi>以是為三家之願也三家專魯出昭公矣於是願墮其都則以孔子之相魯也謂春秋之大夫不足用為</hi>
　<hi>善者是不即人心者之論也故曰如有用我者期月而已可也</hi>
　　　<hi>案公羊於齊歸田之下曰孔子行乎季孫三月不違於墮都之下又云然疏曰不違有二案家</hi>
　　　<hi>語定十年孔子自邑宰為司空十一年又從司空為司寇然則為司空之時能?五土之宜咸</hi>
　　　<hi>得其所為季孫所重是以三月不違齊人遂懼來歸四邑矣及作司寇之時攝行相事國無姦</hi>
　　　<hi>民七日誅少正卯政化大行季孫重之復不違三月於是有墮郈之事○又案朱子曰史傳所</hi>
　　　<hi>載亦多可疑如魯國司徒司馬司空之官乃是三家世為之不知聖人如何做得考之於傳如</hi>
　　　<hi>臧武仲為司寇公鉏出為公馬正想元?設官無其人則三家兼之也○又案孟子曰孔子於</hi>
<pb n="10a"/>
　　　<hi>季桓子見行可之仕孔子仕於定公而言桓子何也朱子曰孔子之相皆由桓子及桓子受女</hi>
　　　<hi>樂孔子便行矣然孔子亦因其機而為之季氏是時自不柰陪臣何故假孔子之力以去之又</hi>
　　　<hi>?氏曰聖人為政所謂立之斯立綏之斯來動之斯和聖人作而萬物?同此心者孰不懷同</hi>
　　　<hi>此氣者孰不感仲由以勇?兼人之資感於氣最先者首為墮都之議夫叔季二人亦非仲由</hi>
　　　<hi>所能令蓋聖人在上自有感動仲由特發之耳</hi>
秋大雩公羊<hi>注不能事事信用孔子聖澤廢</hi>
冬十月癸亥公?齊侯盟于?<hi>公作晉侯誤也?齊地</hi>左氏<hi>注結叛晉</hi>
十有一月丙寅朔日有食之○公至自?○十有二月<lb/>
<pb n="10b"/>
公圍成公至自圍成左氏<hi>將墮成公斂處父謂孟孫墮成齊人必至于北門且成孟</hi>
　<hi>氏之保障也無成是無孟氏也子?不知我?不墮冬十二月公圍成弗克注國?而書至者成強若列</hi>
　<hi>國興動大?故出入皆告廟</hi>公羊<hi>注圍成月又致者天子不親征下士諸侯不親征叛邑公親圍</hi>
　<hi>成不能服不能以一國為家甚危若從他國來故危?之</hi>榖梁<hi>非國言圍圍成大公也何以致危之</hi>
　<hi>也何危爾邊乎齊也注以公之重而伐小邑則為恥深矣故大公之事而言圍使若是國然</hi>胡氏<lb/>
　<hi>書公圍成?也其致危之也仲由為季氏宰孔子為魯司寇而不能墮成何也案是冬公圍成弗克越明年</hi>
　<hi>孔子由大司寇攝相事然後誅少正卯與聞國政三月而商賈信於市男女?於途及齊人饋女樂孔子</hi>
　<hi>遂行然則圍成之時仲尼雖用事未能專得魯國之政也而辨言亂政如少正卯等必肆疑沮於其閒矣</hi>
<pb n="11a"/>
　<hi>成雖未墮無與為比亦不能為患使聖人得志行乎中國以及?月則不待兵革而自墮矣</hi>陳氏<lb/>
　<hi>成孟孫之邑公行不越竟不至至圍成危之也初作三軍也三分公室而各有其一季氏盡征之叔孫氏</hi>
　<hi>臣其子弟孟氏取其半焉三家之強孟氏為猶有君也莫難於墮郈費成墮易耳而公自?圍成弗克是</hi>
　<hi>不足與有為也齊人歸女樂三日不朝是以微罪行也</hi>
　　　<hi>案朱子語?三家孟氏最弱季孫為強強者墮之而弱者反不可墮者強者不覺而弱者覺之</hi>
　　　<hi>故也或問墮三都事費郈已墮而成不可墮是不用夫子至於此否曰?不用郤何故圍成當</hi>
　　　<hi>時夫子行乎季孫三月不違則費郈之墮出於不意及公斂處父不肯墮成次第喚醒了叔孫</hi>
　　　<hi>二家便做這事不成又齊人以女樂歸之遂行不然當?有處置也且費郈之叛荐為叔季之</hi>
<pb n="11b"/>
　　　<hi>害故叔季自欲墮之公斂在成方有功於孟氏則孟氏之不肯墮宜矣今案如公榖說則圍成</hi>
　　　<hi>非孔子意如朱子?則圍成之舉孔子未必不知之也夫負固弗服雖舜禹文王有所不免如</hi>
　　　<hi>三苗逆命有崇弗降始皆伐之至班師修德而自格圍之不克亦何損於聖人觀圍而不再伐</hi>
　　　<hi>安知非班師之意但仲尼不終用於魯故聖人之化不遂行而公室之威徒褻耳至胡氏所引</hi>
　　　<hi>史記明年孔子由大司寇攝相事至十四年然後行則恐未必然故胡氏宏曰夫聖人所以大</hi>
　　　<hi>過人者無他焉如天之生物隨其分限為委吏則必?計當為?田則必畜養蕃為宰而親民</hi>
　　　<hi>則制為養生送死之節為司空而正封域則溝合昭公之墓為司寇而治奸亂則誅少正卯而</hi>
　　　<hi>墮三都及成不墮三家之慮變矣故經文不言三家直書曰公聖人色斯舉矣安有明年由大</hi>
<pb n="12a"/>
　　　<hi>司寇攝相之事所以必知其無者考案經文明年無更敗起廢之事而築囿大蒐?與墮都之</hi>
　　　<hi>意不侔故也此說似得其實故魯世家亦以攝相誅少正卯與聞國政歸女樂孔子行等皆為</hi>
　　　<hi>十二年事</hi>
十有三年春齊侯衛侯次于垂葭<hi>?地?平鉅野縣西南有郥亭垂葭公作瑕</hi>左氏<hi>齊侯?侯次于垂葭實郥氏使師伐晉?濟河諸大夫皆曰不可邴意?曰可銳師伐河?傳</hi>
　<hi>必數日而後及絳絳不三月不能出河則我?濟水矣乃伐河?注二君將使師伐河?次垂葭以為之</hi>
　<hi>援</hi>
夏築蛇淵囿左氏<hi>注書不時也</hi>張氏<hi>許氏曰魯政不修而非時勤民築囿奉己而已</hi>
<pb n="12b"/>
　<hi>志不及國也夫圍成弗克歸而力此何振之有</hi>
　　　<hi>案此正與受女樂事相類定公君臣安知不自以為齊人已服強都已墮國家閒暇可以般樂</hi>
　　　<hi>乎此?非孔子為政時</hi>
大蒐于北蒲左氏<hi>注夏蒐非時</hi>
?公孟彄帥師伐曹○秋晉趙鞅入于晉陽以叛左氏<lb/>
　<hi>晉趙鞅謂邯鄲午曰歸我?貢五百家吾舍諸晉陽午許諾歸告其父兄父兄皆曰不可?是以為邯鄲</hi>
　<hi>而寘諸晉陽??之道也不如侵齊而謀之乃如之而歸於晉陽趙子怒殺午趙稷??以邯鄲叛夏</hi>
　<hi>上軍司馬籍秦圍邯鄲邯鄲午荀寅之甥也荀寅范吉射之姻也而相與睦故不與圍邯鄲將作亂董安</hi>
<pb n="13a"/>
　<hi>于聞之告趙孟曰先備諸趙孟曰晉國有命始禍者死為後可也安于曰與其害於民寧我獨死請以我</hi>
　<hi>?趙孟不可秋范氏中行氏伐趙氏之?趙鞅奔晉陽晉人圍之注午鞅族子稷午子</hi>榖梁<hi>以者</hi>
　<hi>不以者也叛直叛也</hi>胡氏<hi>趙鞅之入拒范中行也而直書曰叛何也人臣專土與君為市則是??</hi>
　<hi>之階堅?之漸豈無以有己之義乎後世大臣有困於讒閒遷延居外不敢釋兵卒以憂死者亦未明人</hi>
　<hi>臣之羲故爾故直書入于晉陽以叛入者不順之詞叛者不赦之罪</hi>
冬晉荀寅士吉射入于朝歌以叛<hi>公寅下有及字</hi>左氏<hi>范?夷無寵於</hi>
　<hi>范吉射而欲為亂於范氏梁嬰父嬖於知文子文子欲以為卿韓簡子與中行文子相惡魏襄子亦與范</hi>
　<hi>昭子相惡故五子謀?逐荀寅而以梁嬰父代之逐范吉射而以范?夷代之荀躒言於晉侯曰君命大</hi>
<pb n="13b"/>
　<hi>臣始禍者死載書在河今三臣始禍而獨逐鞅刑已不鈞矣請皆逐之冬荀躒韓不信魏曼多奉公以伐</hi>
　<hi>范氏中行氏弗克二子?伐公齊?彊曰三折肱知為良醫唯伐君為不可民弗與也弗聽遂伐公國人</hi>
　<hi>助公二子敗從而伐之荀寅士吉射奔朝歌注?夷范氏側室子知文子荀躒簡子韓不信中行文子荀</hi>
　<hi>寅襄子曼多范昭子士吉射</hi>胡氏<hi>晉主夏盟威服天下及大夫?政賄賂公行?外離析示威平</hi>
　<hi>邱而齊叛辭請召陵而蔡叛盟于沙鹹而鄭叛次于五氏而?叛?于鄭?于夾谷歃于?而魯叛諸侯</hi>
　<hi>叛于外大夫叛于?故奔于晉陽而趙鞅叛入于朝歌而荀寅士吉射叛以晉國之大天下莫強焉邦分</hi>
　<hi>崩而不能守也春秋於晉事或略而不序或賤而稱人或書侵以陋之責亦備矣至是三卿?叛直書于</hi>
　<hi>?見其效也故臧哀伯曰國家之敗由官邪也官之失德寵賂章也晉卿始禍緣?貢也樂祁見執獻楊</hi>
<pb n="14a"/>
　<hi>楯也蔡侯從吳荀寅貨也昭公弗納范鞅賂也而晉室自是不復能主盟矣故為國以義不以利春秋之</hi>
　<hi>大法在焉見諸行事亦可謂深切著明矣</hi>
　　　<hi>案晉六卿二荀氏荀寅中行氏也荀躒知氏也士氏即范氏也韓氏魏氏趙氏荀士二家自此</hi>
　　　<hi>亡知氏春秋後亡故止韓趙魏三家分晉</hi>
晉趙鞅歸于晉左氏<hi>韓魏以趙氏為請十二月辛未趙鞅入于絳盟于公?</hi>胡氏<lb/>
　<hi>書歸者易辭也韓魏為之請晉侯許之復而寅與吉射去國出奔則無有難之者故其歸為易矣蘇氏曰</hi>
　<hi>三子之叛其罪一也鞅以有援故得復寅吉射以無助故終叛春秋書鞅歸于晉非與之也以罪晉侯縱</hi>
　<hi>釋有罪無政刑耳叛逆人臣之大惡始禍晉國之載書既不能致辟于鞅奉行天討以警亂臣又亢不衷</hi>
<pb n="14b"/>
　<hi>?韓魏之請而許之復無政刑矣其能國乎先儒或謂言歸者以地正國也鞅取晉陽之甲以逐君側之</hi>
　<hi>惡人則其說誤矣以地正國而可是人主可得而脅人臣擅興無罪以兵諫者真愛其君也使後世賊臣</hi>
　<hi>稱兵向闕以誅君側為名而實欲脅君取國者則此??之也大失春秋之意矣</hi>陳氏<hi>歸不言自</hi>
　<hi>鞅無所自也歸易詞也欒盈魚石猶言入至鞅而後言歸則晉無人之詞也此韓趙魏分晉之本也叛臣</hi>
　<hi>至於書歸則佚賊不足?矣</hi>
　　　<hi>案以地正國之說出公榖公羊曰此叛也其言歸何以地正國也晉趙鞅取晉陽之甲以逐荀</hi>
　　　<hi>寅與士吉射荀寅與士吉射者君側之惡人也此逐君側之惡人曷為以叛言之無君命也穀</hi>
　　　<hi>曰此叛也其以歸言之何也貴其以地反也貴其以地反則是大利也非大利也許悔過也許</hi>
<pb n="15a"/>
　　　<hi>悔過則何以言叛以地正國也以地正國則何以言叛其入無君命也注軍以井田立數故言</hi>
　　　<hi>以地即以兵也此說大傷?故不敢取胡氏已辨之矣要之此條歸字之義陳氏?得好而胡</hi>
　　　<hi>氏亦曰使趙鞅以無罪歸國晉之國法不行於之人矣前書叛後書歸罪其赦逆臣也?亦好</hi>
　　　<hi>當與曹伯歸自京師書法同看○又案書大夫歸者九餘皆書自惟趙鞅不言自季子書來元</hi>
　　　<hi>咺書復特筆也</hi>
薛?其君比胡氏<hi>稱國以?者當國大臣之罪也孫復以為舉國之?皆可誅非矣三晉有</hi>
　<hi>國半天下若皆可誅刀鋸不亦濫乎潁川常秩曰孫復之於春秋動?有罪蓋商鞅之法耳棄灰於道者</hi>
　<hi>有誅?過六尺者有罰其不即人心?矣王?以是尚秩此善議復者</hi>
<pb n="15b"/>
　　　<hi>案春秋稱國以?者四莒?庶其晉?州蒲??僚薛?比也啖子曰稱國以?目大臣也胡</hi>
　　　<hi>氏本此</hi>
十有四年春?公叔戍來奔?趙陽出奔宋<hi>公榖皆作晉趙陽</hi>
　左氏<hi>初?公叔文子朝而請享靈公退見史?而告之史?曰子必禍矣子富而君貪罪其及子乎</hi>
　<hi>子臣可以免戍也驕其亡乎及文子卒?侯始惡於公叔戍以其富也公叔戍又將去夫人之黨夫人愬</hi>
　<hi>之曰戍將為亂春?侯逐公叔戌與其黨故趙陽奔宋戍來奔注夫人南子也</hi>胡氏<hi>公叔成將去南</hi>
　<hi>子之黨夫人愬曰戍將為亂故公叔來奔趙陽北?結戍黨也故亦出奔而靈公無道不能正家以喪其</hi>
　<hi>大臣之罪著矣戍又以富見惡於?侯夫富者怨之府也使戍積而能散以財發身不為貪人之所怨於</hi>
<pb n="16a"/>
　<hi>以保其爵位尚庶幾乎</hi>
二月辛巳楚公子結陳公孫佗人帥師滅頓以頓子牂<lb/>
歸<hi>公羊二月作三月公孫作公子牂作牄</hi>左氏<hi>頓子牂欲事晉背楚?陳好二月楚滅頓</hi>
夏?北?結來奔左氏<hi>公叔戍之故也</hi>
五月於越敗吳于檇李吳子光卒<hi>檇公作醉李吳郡嘉興南有醉李城今為秀州治所</hi>左氏<hi>吳伐越越子句踐禦之陳于檇李句踐患吳之整也使死士再禽焉不動使罪人三行屬</hi>
　<hi>?於頸而辭曰二君有治臣奸旗?不敢逃刑遂自剄也師屬之目越子因而伐之大敗之靈姑浮以戈</hi>
　<hi>擊闔廬闔廬傷將指還卒於陘去檇李七里夫差使人立於庭苟出入必謂己曰夫差而忘越王之殺而</hi>
<pb n="16b"/>
　<hi>父乎則對曰唯不敢忘三年乃報越注句踐允常之子</hi>胡氏<hi>書敗者詐戰也定五年於越入吳至</hi>
　<hi>是敗吳于檇李??池之歲越又入吳悉書于史以其告也哀之元年吳子敗越棲句踐於?稽之上豈</hi>
　<hi>獨不告而史?不書疑仲尼削之也吳子光卒夫差立三年乃報越則夫椒之戰復父讎也非報怨也春</hi>
　<hi>秋削而不書以為常事也其?微矣</hi>
公?齊侯?侯于牽公至自?<hi>牽公作堅?地</hi>左氏<hi>晉人圍朝歌公?齊</hi>
　<hi>侯?侯于脾上梁之間謀救范中行氏析成鮒小王桃甲率狄師襲晉戰于絳中不克而還</hi>張氏<lb/>
　<hi>齊景公欲求霸誅晉之亂臣以正其國可也當是時孔子已去魯故三國之君同為范中行而出?致公</hi>
　<hi>者以其助不衷而危之也</hi>
<pb n="17a"/>
　　　<hi>案謝氏曰是時?有公叔戍之難牽之?著齊不能定?難也此亦一說</hi>
秋齊侯宋公?于洮<hi>曹地</hi>左氏<hi>范氏故也注/謀救范氏</hi>張氏<hi>許氏曰齊宋魯</hi>
　<hi>?崇?亂臣謀動干戈大義亡矣</hi>
　　　<hi>案謝氏曰是時宋有公子辰之難洮之?著齊不能清宋難也此亦一?蓋時宋?方多事而</hi>
　　　<hi>宋辰之患為尤宋豈能舍其國而謀救范氏哉疑謝氏?是</hi>
天王使石尚來歸脤左氏<hi>注石尚天子之士石氏尚名  脤祭社之肉盛以蜃器以</hi>
　<hi>賜同姓諸侯親兄弟之國與之共福</hi>公羊<hi>石尚者天子之士也脤者何俎實也腥曰脤熟曰膰注禮</hi>
　<hi>諸侯朝天子助祭於宗廟然後受俎實時魯不助祭而歸之故書以譏之</hi>榖梁<hi>石尚士也何以知其</hi>
<pb n="17b"/>
　<hi>士也天子之大夫不名石尚欲書春秋諫曰久矣周之不行禮於魯也請行脤貴復正也</hi>
　　　<hi>案王使自宣十年王季子之後至此始見蓋晉伯已衰中國無統而孔子相魯之餘魯勢稍振</hi>
　　　<hi>故王室借此以親宗國亦一王伯消長之幾?也奈何孔子已為膰肉不至而行則魯之禮又</hi>
　　　<hi>蕩盡歸脤之意何足以感諷魯哉故以常禮言之古者諸侯入朝朝則各以其職來祭故天子</hi>
　　　<hi>祭於宗廟有與諸侯共福之禮與之同其事必與之同其樂也周衰諸侯職貢不修祀事不相</hi>
　　　<hi>久矣廟中之賜諸侯何與於此哉敬王乃以脤肉親魯而歸之失禮之大者也然以時事言之</hi>
　　　<hi>則典禮廢壞之餘猶能舉而行之諸侯苟知尊祀事是王室可以有為之秋惜乎魯之不能奉</hi>
　　　<hi>順此意也春秋書此亦有感矣○又案周禮行人歸脤以交諸侯之福謝氏曰王受神福賴諸</hi>
<pb n="18a"/>
　　　<hi>侯所致則神福王宜與諸侯共之故天子分俎實不曰賜而謂之歸</hi>
?世子蒯聵出奔宋左氏<hi>?侯為夫人南子召宋朝?于洮大子蒯聵獻盂于齊過</hi>
　<hi>宋野野人歌之曰?定爾婁豬曷歸吾艾豭大子羞之謂戲陽速曰從我而朝少君少君見我我顧乃殺</hi>
　<hi>之速曰諾乃朝夫人夫人見大子大子三顧速不進夫人見其色啼而走曰蒯聵?殺余公執其手以登</hi>
　<hi>臺大子奔宋盡逐其黨故公孟彄出奔鄭自鄭奔齊大子告人田戲陽速禍余戲陽速告人曰大子則禍</hi>
　<hi>余大子無道使余殺其母余不許將戕於余若殺夫人將以余說余是故許而弗為以紓余死諺曰民保</hi>
　<hi>於信吾以信義也注南子宋女朝宋公子舊通于南子</hi>公羊<hi>注主書者子雖見逐無去父之義疏</hi>
　<hi>父子天倫無相去之義今大子以小小無道?侯惡而逐之父無殺己之意大子懟而去之一則譏?侯</hi>
<pb n="18b"/>
　<hi>之無恩一則甚大子之不孝</hi>胡氏<hi>世子國本也以寵南子故不能保世子而使之去國以欲殺南</hi>
　<hi>子故不能安其身至於出奔是輕宗廟社稷之所付託而恣行矣春秋兩著其罪故特書世子其義不繫</hi>
　<hi>於與蒯聵之世其國也而靈公無道不能正家以危其國本至使父子相殘?滅天理之所由著矣</hi>張<lb/>
　氏<hi>臨江劉氏曰左氏?蒯聵事曰蒯聵欲殺夫人予謂蒯聵雖不善謀安有此事哉且殺夫人蒯聵獨</hi>
　<hi>得全乎彼所羞者以夫人名惡也如殺其母為惡愈大反不知可羞乎蓋蒯聵聞野人之歌其心?焉則</hi>
　<hi>以謂夫人夫人惡其斥己之淫則啼而走言大子?殺予以誣之靈公惑於南子所言必聽從故外則召</hi>
　<hi>宋朝?則逐公叔戍趙陽彼不恥召宋朝固亦不難逐蒯聵矣此其?也不當如左氏所記又蒯聵出乃</hi>
　<hi>奔宋宋南子家也蒯聵負殺南子之名而走又入其家使真有其事者敢乎哉常山劉氏曰蒯聵出奔春</hi>
<pb n="19a"/>
　<hi>秋不去其世子者?侯之?也南子之惡亦己甚矣其欲去世子之意亦已明矣如哀姜亂魯驪姬亂晉</hi>
　<hi>若此比者不鮮矣而靈公聽南子之譖謂蒯聵欲?其母不能為辨明以致其出奔豈非靈公之?乎自</hi>
　<hi>古讒婦之誣其子多矣考二劉之言足以知左氏所記乃南子之讒言而非當時之實?也不然春秋至</hi>
　<hi>趙鞅之納猶與以世子之名何哉</hi>
　　　<hi>案此條公榖亦無殺母之事張氏取二劉之?極得事情謝氏亦曰驪姬害晉南子害?其情</hi>
　　　<hi>一也然則申生蒯聵之賢否雖異而晉獻?靈之聽讒則同故皆書世子</hi>
?公孟彄出奔鄭左氏<hi>自鄭奔齊</hi>
宋公之弟辰自蕭求奔<lb/>
<pb n="19b"/>
　　　<hi>案宋華元之族皆以明年自蕭奔鄭事見罕達伐宋下</hi>
大蒐于比蒲邾子來?公左氏<hi>注?公于比蒲來而不用朝禮故曰?</hi>公<lb/>
　羊<hi>注書大蒐譏亟也大蒐之禮五年一為若數於此則書而譏亟若緩於此則書而譏罕邾婁子?公</hi>
　<hi>非邾婁子?人於都也</hi>榖梁<hi>注?公/于比蒲</hi>陳氏<hi>?公于比蒲也自?中軍公不與兵政者</hi>
　<hi>四十年矣於是蒐比蒲則以季孫斯叔孫州仇之墮費郈也故曰政逮於大夫四世矣故夫三桓之子孫</hi>
　<hi>微矣</hi>
　　　<hi>案春秋書蒐止此詳見昭八年○又案公及齊遇榖而蕭叔朝公大蒐于比蒲而邾子來?公</hi>
　　　<hi>皆非其所也</hi>
<pb n="20a"/>
城莒父及霄左氏<hi>注公叛晉助范氏故懼而城二邑</hi>
　　　<hi>案謝氏曰方墮費郈又城莒霄苟不擇忠良適足為叛人之資而已○案此年去冬杜曰闕文</hi>
　　　<hi>范曰未詳何曰是歲蓋孔子由大司?攝相事政化大行粥羔肫者不飾男女異路道無拾遺</hi>
　　　<hi>齊懼北面事魯饋女樂以閒之定公聽季桓子受之三日不朝故貶之或?無冬者坐受女樂</hi>
　　　<hi>令聖人去冬?臣之象也其迂謬不可取</hi>
　　附?<hi>是年晉人敗范中行氏之師於潞又敗鄭師及范氏之師於百泉</hi>
十有五年春王正月邾子來朝左氏<hi>邾隱公來朝子貢觀焉邾子執玉?</hi>
　<hi>其容仰公受玉卑其容俯子貢曰以禮觀之二君者皆有死亡焉?仰驕也卑俯替也驕近亂替近疾君</hi>
<pb n="20b"/>
　<hi>為主其先亡乎注為哀七年以邾子益來?</hi>
　　　<hi>案邾子來朝止此</hi>
鼷?食郊牛牛死改卜牛左氏<hi>注不言所食處舉死重也改卜禮也</hi>公羊<lb/>
　<hi>曷為不言其所食漫也注漫者遍食其身</hi>榖梁<hi>不敬莫大焉</hi>
二月辛丑楚子滅胡以胡子豹歸左氏<hi>吳之入楚也胡子盡俘楚邑之</hi>
　<hi>近胡者楚?定胡子豹又不事楚曰存亡有命事楚何為多取費焉二月楚滅胡</hi>胡氏<hi>夫滅人之</hi>
　<hi>國其罪大矣然胡子豹?楚之約盡俘其邑之近胡者所謂國必自滅而後人滅之非滅之者獨有罪也</hi>
　<hi>國君造命不可委命者?以為有命而又貪生忍辱不死于社稷則是不知命矣書以歸罪豹之不能死</hi>
<pb n="21a"/>
　<hi>位而與歸也故楚子書爵而胡子豹名</hi>
夏五月辛亥郊公羊<hi>曷為以夏五月郊三卜之運也注運轉也已卜春三正不吉復轉卜</hi>
　<hi>夏三月周五月得二吉故五月郊也</hi>
　　　<hi>案此以牛死改卜而至失時也郊?詳見僖三十一年</hi>
壬申公薨于?寢榖梁<hi>?寢非正也</hi>
　　　<hi>案?卒凡十四公得正而薨者惟莊宣成是以君子務力於禮而謹於正終焉</hi>
鄭罕達帥師伐宋<hi>罕公作軒</hi>左氏<hi>鄭罕達敗宋師于老邱之宋公子地奔鄭鄭人為</hi>
　<hi>伐宋欲取地以處之事見哀十二年</hi>
<pb n="21b"/>
　　　<hi>案自罕達伐宋之後有哀七年皇瑗之侵九年雍邱之取其秋宋公伐鄭十年夏宋人伐鄭十</hi>
　　　<hi>二年宋向巢伐鄭卒至十三年罕達取于喦之師而後已焉二國之搆怨如此正與隱公初年</hi>
　　　<hi>公子馮之事相類</hi>
齊侯?侯次于渠蒢<hi>公作蘧蒢</hi>左氏<hi>次于遽挐謀救宋注不果救故書次</hi>張氏<lb/>
　<hi>許氏曰齊?新與鄭宋同盟叛晉故為宋出請為鄭次止其不言救為其不成於救也</hi>
　　　<hi>案五氏垂葭之次皆為伐晉此次疑亦為謀晉而出故明年有伐晉之舉鄭於此時從齊方堅</hi>
　　　<hi>不應齊救宋以仇鄭許氏說雖善恐非事實</hi>
邾子來奔喪左氏<hi>注諸侯奔喪非禮</hi>公羊<hi>奔喪非禮也</hi>
<pb n="22a"/>
秋七月壬申姒氏卒<hi>穀作弋氏</hi>左氏<hi>不稱夫人不/赴且不祔也</hi>公羊<hi>姒氏者何</hi>
　<hi>哀公之母也何以不稱夫人哀未君也</hi>榖梁<hi>弋氏卒妾辭也哀公之母也</hi>
　　　<hi>案陸氏曰自成風之後妾母皆僭用夫人禮故書薨書夫人著其失也哀公母定姒卒時子未</hi>
　　　<hi>踰年雖行喪禮不可加於母故書卒子?未君故不稱夫人也</hi>
八月庚辰朔日有食之○九月滕子來?葬左氏<hi>注諸侯?</hi>
　<hi>葬非禮也</hi>
丁巳葬我君定公雨不克葬戊午日下吳乃克葬<hi>吳榖作稷古吳字</hi>
<pb n="22b"/>
　　　<hi>案此條詳見宣八年</hi>
辛巳葬定姒左氏<hi>不稱小君不成喪也</hi>公羊<hi>定姒何以書葬未踰年君也有子則廟廟</hi>
　<hi>則書葬</hi>胡氏<hi>公羊曰有子則廟廟則書葬曾子問並有喪則如之何子曰葬先輕而後重其奠也</hi>
　<hi>其虞也先重而後輕</hi>
　　　<hi>案諸家皆以為哀未踰年故止書卒書葬而不書夫人不書薨不書小君此皆因諸僭禮而為</hi>
　　　<hi>之辭其實子雖踰年成君亦不可備夫人之禮也其備之者非禮之常耳故胡氏取公羊而削</hi>
　　　<hi>其未踰年之?</hi>
冬城漆左氏<hi>書不時告也注實以秋城冬乃告廟魯知其不時故緩告從而書之以示譏漆邾庶</hi>
<pb n="23a"/>
　<hi>其邑</hi>張氏<hi>城漆謀伐邾也定公之喪邾子來奔喪事魯謹矣哀公初立不務善鄰而以土地之故勞</hi>
　<hi>民力?鄰怨謀國如此不終宜哉</hi>
　　　<hi>案定公在位十有五年當其初立受國於季孫意如而不能正其罪其異於桓宣者無幾矣故</hi>
　　　<hi>春秋於元年即不書正月以示正始之義而於意如之卒特書月以著定公尊?亂臣之惡其</hi>
　　　<hi>辭嚴矣然當其初年陪臣執命國事分崩固無足言但陽虎?奔之後三桓亦微孔子為政綱</hi>
　　　<hi>紀粗立正當可以有為之時然竟不能使夫子得遂行其道則魯何賴哉李氏曰?于夾谷而</hi>
　　　<hi>致侵田之歸行乎季孫而有墮都之謀雖僅能明禮義之?雉門兩觀之作而僭禮莫之改寶</hi>
　　　<hi>玉大弓之竊而分器莫之保?於女樂政歸強家此定公有聖人而不能用也其言得之矣至</hi>
<pb n="23b"/>
　　　<hi>其末年?牽?洮城莒父城漆無非助亂勞民之舉魯之益弱宜哉</hi>
　<lb/>
　<lb/>
　<lb/>
　<lb/>
　<lb/>
　<lb/>
　春秋?通卷二十三<lb/>
</p>
<p>
</p>
  </div>
</body>
</text>
</TEI>