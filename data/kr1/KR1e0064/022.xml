<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋?通卷二十二</head>
    <p>
<pb n="1a"/>
欽定四庫全書<lb/>
　春秋?通卷二十二　　　　元　李廉　撰<lb/>
　　定公<hi>名宋諡法安民大慮曰定在位十五年</hi>左氏<hi>注定公襄公之子  昭公之弟昭公</hi>
　　<hi>薨季氏立之周敬王十一年</hi>元年春王左氏<hi>注公之始年而不書正/月公即位在六月故</hi>公羊<hi>定何</hi>
　<hi>以無正月正月者正即位也定無正月者即位後也即位何以後昭公在外得入不得入未可知也曷為</hi>
　<hi>未可知在季氏也定哀多微辭主人習其讀而問其傅則未知己之有罪焉爾</hi>榖梁<hi>不言正月定無</hi>
　<hi>正也定之無正何也昭公之終非正終也定之始非正始也昭無正終故定無正始不言即位?在外也</hi>
<pb n="1b"/>
　胡氏<hi>元年必書正月謹始也定何以無正月昭公薨於乾侯不得正其終定公制在權臣不得正其</hi>
　<hi>始魯於是曠年無君春秋欲謹之而不可也季氏廢大子衍及務人而立公子宋宋者昭公之弟其主社</hi>
　<hi>稷非先君所命而?受之於意如者也故不書正月見魯國無君定公無正主人習其讀而問其傳則未</hi>
　<hi>知己之有罪焉爾</hi>
　　　<hi>案?元年事在三月莊元年亦事在三月定元年亦事在三月然?莊皆書正月則定公之無</hi>
　　　<hi>正始可知矣?隱莊雖無正始而即位皆在正月定即位在六月故也又案定哀多微辭公羊</hi>
　　　<hi>之言是也然何氏指定公無正新作雉門?失國?黃池之?獲麟五事以當之則非本?矣</hi>
三月晉人執宋仲幾于京師左氏<hi>正月辛巳晉魏舒合諸侯之大夫于狄泉</hi>
<pb n="2a"/>
　<hi>將以城成周魏子?政屬役於韓簡子而田於大陸還卒孟懿子?城成周庚寅栽宋仲幾不受功曰滕</hi>
　<hi>薛郳吾役也薛宰曰宋為無道?我小國於周以我復適楚故我常從宋晉文公踐土之盟曰凡我同盟各</hi>
　<hi>舊職若從踐土若從宋亦唯命仲幾曰踐土固然薛宰曰薛之皇祖奚仲居薛以為夏車正奚仲遷于邳</hi>
　<hi>仲虺居薛以為湯左相若復舊職將承王官何故以役諸侯仲幾曰三代各異物薛焉得有舊為宋役亦</hi>
　<hi>其職也士彌牟曰晉之從政者新子姑受功歸吾視諸故府仲幾曰縱子忘之山川鬼神其忘之乎士伯</hi>
　<hi>怒謂韓簡子曰薛?於人宋?於鬼宋罪大矣必以仲幾為戮乃執仲幾以歸三月歸諸京師城三旬畢</hi>
　<hi>乃歸諸侯之戍</hi>公羊<hi>仲幾之罪何不蓑城也其言于京師何伯討也伯討則其稱人何貶曷為貶不</hi>
　<hi>與大夫?執也曷為不與實與而文不與曷為不與大夫之義不得專執也</hi>榖梁<hi>此其大夫其曰</hi>
<pb n="2b"/>
　<hi>人何也?之也何為?之不正其執人於尊者之所也不與大夫之伯討也注晉執人於尊者之側而不</hi>
　<hi>以歸京師故但言其執不書所歸</hi>胡氏<hi>案左氏宋仲幾不受功則有罪矣書晉人執仲幾于京師</hi>
　<hi>則貶詞也以王事討有罪何貶乎案周官司?掌凡囚執人之事屬於司?凡諸侯之獄訟定以邦典凡</hi>
　<hi>卿大夫之獄訟斷以邦法則大司?之職也不告諸司?而執人於天子之側故雖以王事討冇罪猶貶</hi>
　<hi>凡此類皆??之萌履霜之漸執而書其地謹之也每謹於初而禍亂息矣</hi>
　　　<hi>案此條以事言之則以王事討有罪以義言之則大夫專執人於王側而不歸之王吏故春秋</hi>
　　　<hi>亦不與以伯討穀梁胡氏是矣公羊以為大夫不得?執則是以于京師為伯討則非左氏序</hi>
　　　<hi>仲幾不受功之事則實以為執以歸晉復歸諸京師則恐非事實矣楊士勛曰不書所歸唯舉</hi>
<pb n="3a"/>
　　　<hi>其地者此晉自治之效是也</hi>
夏六月癸亥公之?至自乾侯戊辰公即位左氏<hi>夏叔孫成</hi>
　<hi>子逆公之?于乾侯季孫曰子家子亟言於我未嘗不中吾志也吾欲與之從政子必止之子家子不見</hi>
　<hi>叔孫叔孫請見子家子辭叔孫使告之曰公衍公為實使?臣不得事君若公子宋主社稷則?臣之願</hi>
　<hi>也對曰若立君則有卿士大夫與守龜在羈弗敢知若從君者則貌而出者入可也?而出者行可也若</hi>
　<hi>羈也則君知其出也而未知其入也羈?逃也?及壞隤公子宋先入從公者皆自壞隤反六月癸亥公</hi>
　<hi>之?至自乾侯戊辰公即位</hi>公羊<hi>癸亥公之?至自乾侯則曷為以戊辰之日然後即位正棺於</hi>
　<hi>兩楹之間然後即位子沈子曰定君乎國然後即位即位不日此何以日?乎?也</hi>榖梁<hi>殯然後即</hi>
<pb n="3b"/>
　<hi>位也定無正見無以正也踰年不言即位是有故公也言即位是無故公也即位授受之道也先君無正</hi>
　<hi>終則後君無正始也先君有正終則後君有正始也戊辰公即位謹之也定之即位不可不察也公即位</hi>
　<hi>何以日也戊辰之日然後即位也癸亥公之?至自乾侯何為戊辰之日然後即位也正君乎國然後即</hi>
　<hi>位也沈子曰正棺乎兩楹之間然後即位也?之大事日即位君之大事其不日何也以年?者不以日</hi>
　<hi>?也此則其日何也著之也何著焉踰年即位厲也於厲之中又有義焉未殯雖有天子之命猶不敢?</hi>
　<hi>臨諸臣乎周人有?魯人有?周人弔魯人不弔周人曰固吾臣也使人可也魯人曰吾君也親之者也</hi>
　<hi>使大夫則不可也故周人弔魯人不弔以其下成康為未?也君至尊也去父之殯而?弔猶不敢?未</hi>
　<hi>殯而臨諸臣乎注厲危也</hi>胡氏<hi>昭公之薨已越葬期猶未得返至于六月癸亥然後?至而定之即</hi>
<pb n="4a"/>
　<hi>位乃在是月之戊辰蓋遲速進退為意如所制不得專也以周書顧命考之成王之崩在四月乙丑宰臣大</hi>
　<hi>保即於是日命仲桓南?毛俾爰齊侯?伋以二干戈虎賁百人逆王世子釗於南門之外延入翼室宅</hi>
　<hi>憂為天下主不待崇朝而後定也今昭公?至在葬期之後公子宋自壞隤先入猶未得立是知為意如</hi>
　<hi>所制不得以時定非謂正棺乎兩楹之間故定之即位不可不察也夫即位大事也宗嗣先定則變故不</hi>
　<hi>生蓋代君享國而主其祭?戚?懼一失機?或萌窺伺之心至於生變則為不孝矣古人所以貴於早</hi>
　<hi>定國家之本也今昭公之薨定公之即位春秋詳書於?非為後法乃見諸行事為永鑑耳</hi>
　　　<hi>案公穀所謂定君乎國然後即位者謂諸侯五日而殯今以君始死之禮治之故須殯而後即</hi>
　　　<hi>位也然季氏親逐其君暴露七月而後反國黜適而立不正至於?歸君立乃欲辨區區之禮</hi>
<pb n="4b"/>
　　　<hi>文而行之尚何禮之足言哉胡氏之?得其大情?所引康王延入翼室之事則此乃柩前之</hi>
　　　<hi>定位而非告廟臨?臣之位也</hi>
秋七月癸已葬我君昭公左氏<hi>季孫使役如闞公氏?溝焉榮鴐?曰生不能</hi>
　<hi>事死又離之以自旌也縱子忍之後必或恥之乃止季孫問於榮鴐?曰吾欲為君諡使子孫知之對曰</hi>
　<hi>生弗能事死又惡之以自信也?焉用之乃止秋葬昭公于墓道南孔子之為司寇也溝而合諸墓</hi>
　　　<hi>案昭公書葬罪魯不以季氏為逆也</hi>
九月大雩榖梁<hi>雩月雩之正也秋大雩非正也冬大雩非正也秋大雩雩之為非正何也毛澤</hi>
　<hi>未盡人力未竭未可以雩也雩月雩之正也月之為雩之正何也其時窮人力盡然後雩雩之正也何謂</hi>
<pb n="5a"/>
　<hi>其時窮人力盡是月不雨則無及矣是年不艾則無食矣是謂其時窮人力盡也雩之必待其時窮人力</hi>
　<hi>盡何也雩者為旱求者也求者請也古之人重請何重乎請人之所以為人者讓也請道去讓也則是舍</hi>
　<hi>其所以為人也是以重之焉請哉請乎應上公古之神人有應上公者通乎?陽君親帥諸大夫道之而</hi>
　<hi>以請焉夫請者非可詒託而?也必親之者也是以重焉</hi>
　　　<hi>案大雩義詳見桓五年</hi>
立煬?左氏<hi>昭公出故季平子禱于煬公九月立??</hi>公羊<hi>立者不?立也立煬?非禮也</hi>
　胡氏<hi>煬公伯禽之子其曰立者不宜立也?事即?有進而無退?廟即?有?而無立</hi>
冬十月隕霜殺菽公羊<hi>何以書記異也此災菽也曷為以異書異大乎災也注異者所</hi>
<pb n="5b"/>
　<hi>以為人戒也重異不重災君子所以貴教化而賤刑罰也周十月夏八月?霜用事未可殺菽菽者少類</hi>
　<hi>為稼?季氏象也是時定公喜於得位而不念父黜逐之恥反為淫祀立煬?故天示以當早誅季氏</hi>
　胡氏<hi>榖梁子曰菽舉重也未可以殺而殺舉重可殺而不殺舉輕其象則刑罰不中之應</hi>
　　　<hi>案此條榖梁得之疏曰傳嫌獨殺菽不害餘物故以輕重?之菽易長而難殺故以殺之為重</hi>
　　　<hi>重者殺則輕者死矣輕而不死重者不殺居然可知蘇氏曰於其不殺而言草言其廣也於其</hi>
　　　<hi>殺而言菽言其害也其?亦近之若何氏以為止殺菽而不及他物恐非且以為五榖?三以</hi>
　　　<hi>比季氏其?亦鑿</hi>
二年春王正月○夏五月壬辰雉門及兩觀災左氏<hi>注雉</hi>
<pb n="6a"/>
　<hi>門公?之南門兩觀闕也天火曰災?明堂位云庫門天子?門雉門天子應門是魯之雉門公?南門</hi>
　<hi>之中門也周禮大宰正月之吉縣治象之法于象魏使萬民觀治象鄭曰象魏闕也劉熙釋名云闕在門</hi>
　<hi>兩傍中央闕然為道也此釋?云觀謂之闕然則兩觀與象魏闕一物而三名也觀與雉門俱災則兩觀</hi>
　<hi>在雉門之兩傍矣</hi>公羊<hi>何以書記災也注此本子家駒?昭公所當先去以自正者定公繼其後</hi>
　<hi>宜去其所以失之者故災</hi>
　　　<hi>案此條公榖惑於桓?僖?災不言及之?遂以為此時兩觀先災春秋不以微及大不以卑</hi>
　　　<hi>及尊故先言雉門尊之也此?非大?桓?僖?二廟分明故不必言及此若不言及則嫌於</hi>
　　　<hi>雉門之兩觀獨災耳文法合如此何疑</hi>
<pb n="6b"/>
秋楚人伐吳左氏<hi>桐叛楚吳子使舒鳩氏誘楚人曰以師臨我我伐桐為我使之無忌秋楚</hi>
　<hi>囊瓦伐?師于豫章?人見舟于豫章而潛師于巢冬十月吳軍楚師于豫章敗之遂圍巢克之獲楚公</hi>
　<hi>子繁注囊瓦稱人見誘以敗軍貶也</hi>張氏<hi>許氏曰自襄三年書楚伐吳終於人之則楚力竭矣於是</hi>
　<hi>有吳入郢自昭三十二年書吳伐越終於越再入吳於是?亡楚介在南荒蠻夷相攻不可殫錄故?取</hi>
　<hi>其要如此以為伐國之戒七書楚伐僅能一克于朱方他役皆敗無功書伐而不書敗者積其陵暴首兵</hi>
　<hi>之咎將徽之於此而後至於禍敗失國</hi>
　　　<hi>案經書楚伐吳七止此</hi>
冬十月新作雉門及兩觀公羊<hi>其言新作之何脩大也脩舊不書此何以書譏</hi>
<pb n="7a"/>
　<hi>何譏爾不務乎公室也注天災之當減損如諸侯制而復脩大僭天子之禮故言新作有所增益曰作不</hi>
　<hi>務公室亦可施于?不脩微辭也言亦可以見魯人簡忽五月有災十月乃作之義</hi>榖梁<hi>言新有舊</hi>
　<hi>也作為也有加其度也</hi>胡氏<hi>書新作者譏僭王制而不能革也雉門象魏之門其外?庫門而?</hi>
　<hi>門在庫門之外其?為應門而路門在應門之?是天子之五門也僖公嘗脩泮?復閟?非不用民力</hi>
　<hi>也而春秋不書新作南門則獨書者南非一門也必有不當為者子家駒以設兩觀為僭天子是非諸侯</hi>
　<hi>之制明矣夫撥亂反正者必本諸身身正者物必正春秋於僭君必書者必正之意也使定公遇災而懼</hi>
　<hi>革其僭禮三家陪臣雖欲僭諸侯執國命其敢乎習舊而不知以為非何以禁季氏之脅其主矣故特書</hi>
　<hi>新作以譏之也</hi>
<pb n="7b"/>
　　　<hi>案經書新作南門胡氏曰言新有故也言作創始也新作雉門及兩觀胡氏曰譏僭王制而不</hi>
　　　<hi>能革也彼以本有而改作之其?大過常故曰創始此以既災而復為之其制度無損故曰不</hi>
　　　<hi>能革謝氏曰延?因舊而葺之故曰新南門雉門兩觀則去舊而為之故曰新作其說亦是雉</hi>
　　　<hi>門者五門之中門南門者五門之外?有一門也</hi>
三年春王正月公如晉至河乃復公羊<hi>注?有強臣之讎外不見答於</hi>
　<hi>晉故危而月之</hi>張氏<hi>程氏曰季孫意如上不請命於天子下不告於方伯而立定公故晉怒而公往</hi>
　<hi>朝焉晉辭公而復故明年因?而請盟于?鼬</hi>
二月辛卯邾子穿卒左氏<hi>邾莊公與夷射姑飲酒私出閽乞肉焉奪之杖以敲之邾</hi>
<pb n="8a"/>
　<hi>子在門臺臨廷閽以瓶水沃廷邾子望見之怒閽曰夷射姑旋焉命執之弗得滋怒自投于?廢于鑪炭</hi>
　<hi>爛遂卒莊公卞急而好潔故及是</hi>
夏四月○秋葬邾莊公○冬仲孫何忌及邾子盟于拔<lb/>
<hi>即郯</hi>左氏<hi>盟于郯脩邾好也</hi>
四年春王二月癸巳陳侯吳卒<hi>杜癸巳正月七日</hi>○三月公?<lb/>
劉子晉侯宋公蔡侯衛侯陳子鄭伯許男曹伯莒子邾<lb/>
子頓子胡子滕子薛伯把伯小邾子齊國夏于召陵侵<lb/>
楚左氏<hi>蔡昭侯為兩佩與兩裘以如楚獻一偑一裘於昭王子常欲之弗與三年止之唐成公如楚有</hi>
<pb n="8b"/>
　<hi>兩肅爽馬子常欲之弗與亦三年止之唐人竊馬而獻之子常子常歸唐侯蔡人聞之固請而獻佩于子</hi>
　<hi>常蔡侯歸及漢執玉而沈曰余所有濟漢而南者有若大川蔡侯如晉以其子元與其大夫之子為質焉</hi>
　<hi>而請伐楚春劉文公合諸侯于召陵謀伐楚也晉荀寅求貨於蔡侯弗得言於范獻子曰國家方危諸侯</hi>
　<hi>方貳將以襲敵不亦難乎水潦方降疾瘧方起中山不服棄盟取怨無損於楚而失中山不如辭蔡侯吾</hi>
　<hi>自方城以來楚未可以得志祇取勤焉乃辭蔡侯注於召陵先行?禮入楚竟故書侵</hi>胡氏<hi>案傳</hi>
　<hi>書伐而經書侵者楚為無道憑陵諸夏為一裘一馬拘唐蔡二君三年而後遣蔡侯既歸請師於晉晉人</hi>
　<hi>請命于周大合諸侯天子之元老在焉若能暴明其罪恭行天討庶幾哉王者之師齊桓晉文之功褊矣</hi>
　<hi>有荀寅者求貨弗得遂辭蔡人晉由是失諸侯無功而還書曰侵楚陋之也</hi>陳氏<hi>晉之合諸侯至</hi>
<pb n="9a"/>
　<hi>平丘而止是役劉子為之也劉子定?難復辟于周而楚納子朝於是合十有八國之師伐楚雖五伯未</hi>
　<hi>有盛於此時者也以周之不競而能合諸侯盛於五伯俄而劉子卒君子蓋深悲之也</hi>張氏<hi>書十</hi>
　<hi>八國之?見其勢之足以有為也而終之以侵楚深以罪其志卑而義不勝終於無能為而晉自此微矣</hi>
　　　<hi>案二召陵書法詳見僖四年三地?書法詳見桓十五年此條陳氏?亦佳然直以為為子朝</hi>
　　　<hi>則夫子當有美辭又明年王人殺子朝于楚不可謂之無功不應書侵故胡氏止從左氏程子</hi>
　　　<hi>而上以能請命為幸下以不能討楚為譏</hi>
夏四月庚辰蔡公孫姓帥師滅沈以沈子嘉歸殺之<hi>公羊</hi>
　<hi>作公孫歸姓</hi>左氏<hi>沈人不?于召陵晉人/使蔡伐之夏蔡滅沈</hi>胡氏<hi>書滅沈罪公孫姓也</hi>
<pb n="9b"/>
　<hi>書以歸罪沈子嘉也書殺之罪蔡侯也奉詞致討而覆其邦家為敵所執不死于位皆不仁矣所惡於前</hi>
　<hi>無以先後出乎爾者反乎爾者也蔡侯視楚猶沈視蔡也昭公拘於郢非以國小而弱乎沈雖不?召陵</hi>
　<hi>未有大罪惡也而恃強殺之甚矣能無公孫翩之及哉宋以曹伯陽歸蔡以沈子嘉歸皆殺之也而或書</hi>
　<hi>或不書其不書者賤而略之也</hi>
五月公及諸侯盟于?鼬<hi>公作浩油許地</hi>左氏<hi>注召陵?劉子諸侯?言之也</hi>
　<hi>復稱公者?盟異處故也</hi>公羊<hi>注再言公者昭公數如晉不見答卒為季氏所逐定公初即位得與</hi>
　<hi>諸侯盟故喜錄之後楚復圍蔡不救不日者善諸侯能翕然俱有疾楚之心?同最盛故?與信辭疏正</hi>
　<hi>以首戴葵丘皆不再言公也</hi>胡氏<hi>定公之立上不請於天王下不告於方伯而受國於季孫意如</hi>
<pb n="10a"/>
　<hi>故三年朝晉至河而復今?諸侯求為此盟書公及者?為志也召陵之?必序不序十有八國之諸侯</hi>
　<hi>則無以見侵楚之陋?鼬之盟序與不序非義所係則以凡舉可也</hi>陳氏<hi>有晉侯在何以書公及諸</hi>
　<hi>侯盟非晉主盟也公?諸侯盟于薄公?諸侯盟于宋皆後至之文也非後至也而曰公及諸侯盟則以</hi>
　<hi>魯主之也是故書及</hi>張氏<hi>陸氏曰重言諸侯劉子不與盟也</hi>
　　　<hi>案王官與?不與盟之?詳首止下雖杜氏范氏皆以為諸侯總言劉子亦與然考之於經未</hi>
　　　<hi>見此例合從陸氏為是公及之說胡氏主程子蓋亦從公羊注意發之而?不同矣陳氏?亦</hi>
　　　<hi>佳不書日之?何氏近之</hi>
　　附錄左氏<hi>晉人假羽旄於鄭明日或?以?晉於是乎失諸侯???子行言於靈公曰</hi>
<pb n="10b"/>
　　<hi>?同難嘖有煩言莫之治也其使祝佗從乃使子魚及?鼬?長蔡於??侯使佗私於萇??曰</hi>
　　<hi>蔡叔康叔之兄也先?不亦可乎子魚曰以先王觀之則尚德也昔武王克商成王定之選建明德</hi>
　　<hi>以藩屏周故周公相王室於周為睦分魯公以大路大旂夏后氏之璜封父之繁弱殷民六族使帥</hi>
　　<hi>其宗氏以法則周公分之土田陪敦祝宗卜史備物典?官司?器因商奄之民命以伯禽而封於</hi>
　　<hi>少?之?分康叔以大路少帛綪茷旃旌大?殷民七族封畛土略自武父以南及圃田之北竟取</hi>
　　<hi>於有閻之土以共王職取於相土之東都以?王之東蒐聃季受土陶叔受民命以康誥而封於殷</hi>
　　<hi>虛皆?以商政疆以周索分唐叔以大路密須之鼓闕鞏沽洗懷姓九宗職官五正命以唐誥而封</hi>
　　<hi>於夏??以夏政疆以戎索三者皆叔也而有令德故昭之以分物不然文武成康之伯猶多而不</hi>
<pb n="11a"/>
　　<hi>獲是分也唯不尚年也管蔡?商惎閒王室若之何其使蔡先?也武王之母弟八人周公為大宰</hi>
　　<hi>康叔為司?聃季為司空五叔無官豈尚年哉曹文之昭也晉武之穆也曹為伯甸非尚年也晉文</hi>
　　<hi>為踐土之盟?成公不在夷叔其母弟也猶先蔡其載書云王若曰晉重魯申?武蔡甲午鄭捷齊</hi>
　　<hi>潘宋王臣莒期藏在周府可覆視也吾子欲復文武之略而不正其德?如之何萇??告劉子與</hi>
　　<hi>范獻子謀之乃長?侯於盟</hi>
　　　<hi>案經書踐土召陵二?皆蔡在?上與此?殊不合杜氏以子魚所言為盟?之次以經所書</hi>
　　　<hi>為伯主以國大小?序未知是否</hi>
杞伯成卒于?<hi>成公作戊</hi>○六月葬陳惠公○許遷于容城<lb/>
<pb n="11b"/>
<hi>地闕任公輔以為華容縣亦析之近地也</hi>○秋七月公至自?張氏<hi>不至以侵楚者</hi>
　<hi>公以得盟為幸危不在侵也</hi>
　　　<hi>案致後事之?己見僖四年至伐楚下此條何休以為得意致?故以上文侵楚書召陵為詳</hi>
　　　<hi>義兵?鼬不日為與信辭又再言公為喜文似若近之然於書侵書及之義不通矣大抵侵楚</hi>
　　　<hi>?淺事不足乎揚故以?鼬為重而致之啖子所謂夫子擇其重者而志之者是也張氏說亦</hi>
　　　<hi>發明上文公及之義</hi>
劉卷卒左氏<hi>注即劉蚡也劉子奉命出盟召陵死則天王為告同盟故不具爵</hi>公羊<hi>劉卷</hi>
　<hi>者何天子之大夫也外大夫不卒此何以卒我主之也疏我主之者召陵主?也</hi>榖梁<hi>此不卒而</hi>
<pb n="12a"/>
　<hi>卒者賢之也寰?諸侯也非列土諸侯此何以卒也天王崩為諸侯主也</hi>陳氏<hi>王卿士不卒有關於</hi>
　<hi>天下之故則卒之於襄王之難有王子虎焉於敬王之難有劉子焉君子曰王室其庶幾乎而無救於周</hi>
　<hi>是故特卒之也司馬遷於諸國世家多卒孔子蓋知此者也</hi>張氏<hi>陸氏曰畿?諸侯不同列國故</hi>
　<hi>不言劉子書者譏其來赴也</hi>
　　　<hi>案胡氏無傳義同尹氏子虎而陳氏之說亦得春秋意外之?不可不取也</hi>
葬把悼公○楚人圍蔡左氏<hi>楚為沈故圍蔡</hi>公羊<hi>注囊瓦稱人者罪重異於</hi>
　<hi>凡圍也</hi>張氏<hi>許氏曰不書卿帥師者見其驕暴而不自反溢而必決?敗之?是以微之</hi>
　　　<hi>案圍國自襄七年書楚公子貞後九圍蔡書棄疾圍鮮虞書士鞅圍?書趙鞅獨此囊瓦將而</hi>
<pb n="12b"/>
　　　<hi>書人故何氏許氏之?如此</hi>
晉士鞅?孔圉帥師伐鮮虞張氏<hi>許氏曰謀楚而不能討盟蔡而不能救則</hi>
　<hi>惟中山是伐書卿與師著威力不行於強暴而行於寡弱也</hi>
　　　<hi>案昭十二年楚滅陳蔡不能救而伐鮮虞今晉亦不能救蔡而伐鮮虞其事一也然彼則狄晉</hi>
　　　<hi>此則名士鞅孔圉何哉蘇氏曰晉雖有棄諸侯之?而蔡未有國滅之禍故書法不同輕重之</hi>
　　　<hi>權衡也</hi>
葬劉文公公羊<hi>外大夫不書葬此何以書錄我主也注其實以主我恩故錄之爾</hi>張氏<lb/>
　<hi>趙氏曰劉文公天子畿?諸侯列國不當與行交往之禮今?其蔡記非禮也</hi>
<pb n="13a"/>
　　　<hi>案天子三公稱公?為三公而有土為畿?諸侯者亦曰公皆以其地配公字言之若祭公周</hi>
　　　<hi>公州公之類是也天子卿大夫有封為畿?諸侯者皆曰子溫子劉子單子尹子之類是也然</hi>
　　　<hi>周末畿?諸侯卒皆諡公如成肅公單平公皆然春秋因劉文公之葬特書以志其僭耳生稱</hi>
　　　<hi>劉子卒稱劉卷葬稱劉文公皆聖人謹嚴之筆也而何氏注公羊乃以其稱公之故而謂劉子</hi>
　　　<hi>本外諸侯入為天子大夫故上繫采邑下繫本爵其?無据不可從</hi>
冬十有一月庚午蔡侯以?子及楚人戰于柏舉楚師<lb/>
敗績楚囊瓦出奔鄭左氏<hi>伍員為吳行人以謀楚伯州?之孫嚭為吳大宰以謀楚</hi>
　<hi>楚自昭王即位無?不有吳師蔡侯因之以其子乾與其大夫之子為質於吳冬蔡侯吳子唐侯伐楚?</hi>
<pb n="13b"/>
　<hi>舟于淮汭自豫章與楚夾漢子常濟漢而陳自小?至于大?三戰子常欲奔十有一月庚午二師陳于</hi>
　<hi>柏舉闔廬之弟夫?王曰楚瓦不仁其臣莫有死志先伐之其卒必奔而後大師繼之必克以其屬五千</hi>
　<hi>先擊子常子常之卒奔楚師亂吳師大敗之子常奔鄭史皇以其?廣死注吳為蔡討楚從蔡計謀故書</hi>
　<hi>蔡侯以吳子言能左右之也囊瓦稱人貪以致敗不能死難罪賤之奔而書名惡之也</hi>公羊<hi>吳何</hi>
　<hi>以稱子夷狄也而憂中國其憂中國奈何伍子胥父誅乎楚挾弓而去楚以干闔廬闔廬曰士之甚勇之</hi>
　<hi>甚?為之興師而復讎于楚子胥曰諸侯不為匹夫興師且臣聞之事君猶事父也虧君之義復父之讎</hi>
　<hi>臣不為也於是止蔡昭公朝于楚有美裘焉囊瓦求之昭公不與為是拘昭公於南郢數年然後歸之於</hi>
　<hi>其歸焉用事乎河曰天下諸侯苟有能伐楚者寡人請為之前列楚人聞之怒為是興師使囊瓦將而伐</hi>
<pb n="14a"/>
　<hi>蔡蔡請救于吳子胥復曰蔡非有罪也楚人為無道君如有憂中國之心則若時可矣於是興師而救蔡</hi>
　榖梁<hi>吳其稱子何也以蔡侯之以之舉其貴者也蔡侯之以之則其舉貴者何也吳信中國而攘夷</hi>
　<hi>狄?進矣何以不言救也救大也注貴謂子也實救蔡而不言救夷狄漸進未同於中國也蔡自吳進矣</hi>
　<hi>下序事與公羊同但河字作漢穀是</hi>胡氏<hi>吳何以稱子善伐楚解蔡圍也?楚暴?盟主不能致其</hi>
　<hi>討天王不能達其命長惡不悛後興師而圍蔡王法所當討而不赦吳能自卑聽蔡侯之義以達天子之</hi>
　<hi>命興師救蔡戰于柏舉大敗楚師成伯討之功善矣晉主夏盟中國所仰若嘉穀之望雨也有請于晉如</hi>
　<hi>彼其難吳國天下莫強焉非諸侯之所能以也有請于吳如此其易故召陵之?大合諸侯而書侵楚柏</hi>
　<hi>舉之戰蔡用吳師特書曰以者深罪晉人保利棄義難於救蔡也然則何以不言救乎救大矣闔廬子胥</hi>
<pb n="14b"/>
　<hi>宰嚭皆懷謀楚之心蔡人往請?逢其適非有救災恤鄰從簡書憂中國之實也聖人道大德宏樂與人</hi>
　<hi>為善故因其從蔡特進而書爵囊瓦貪以敗國又不能死可賤甚矣故記其出奔特貶而書人春秋之情</hi>
　<hi>見矣</hi>陳氏<hi>以夷狄憂中國故吳始稱子書戰書敗績皆進吳也</hi>
　　　<hi>案用兵以例三詳見桓十四年此條戰書楚人敗書師奔書名與城濮戰書人敗書師殺其大</hi>
　　　<hi>夫書名同一書法蓋子玉子常之罪固同而楚之輕於任人以至敗師亡?前後一轍矣</hi>
庚辰吳入郢<hi>公穀陸氏作入楚</hi>左氏<hi>吳從楚師敗諸雍澨五戰及郢楚子取其妹季?畀</hi>
　<hi>我以出庚辰吳入郢以班處?子山處令尹之?夫?王欲攻之懼而去之夫?王入之楚子?睢濟江</hi>
　<hi>入于雲中盜攻之以戈擊王王孫由于以背受之王奔鄖?辛與其弟巢以王奔隨吳人從之謂隨人曰</hi>
<pb n="15a"/>
　<hi>周之子孫在漢川者楚實盡之天誘其衷致罰於楚而君又竄之周室何罪君若惠顧周室施及寡人以</hi>
　<hi>?天衷君之惠也漢陽之田君實有之隨人辭曰以隨之辟小而密邇於楚楚實存之世有盟誓至于今</hi>
　<hi>未改若難而棄之何以事君執事之患不唯一人若鳩楚竟敢不聽命吳人乃退初伍員與申包胥友其</hi>
　<hi>亡也謂申包胥曰我必復楚國申包胥曰勉之子能復之我必能興之及昭王在隨申包胥如秦乞師曰</hi>
　<hi>吳為封豕長蛇以荐食上國虐始於楚寡君失守社稷越在草莽使下臣告急曰夷德無厭若鄰於君疆</hi>
　<hi>場之患也逮吳之未定君其取分焉若楚遂亡君之土也若以君靈撫之世以事君秦伯使辭焉曰寡人</hi>
　<hi>聞命矣子姑就館將圖而告對曰寡君越在草莽未獲所伏下臣何敢即安立依於庭牆而哭日夜不?</hi>
　<hi>聲勺飲不入口七日秦哀公為之賦無衣九頓首而坐秦師乃出五年夏秦子蒲子虎帥車五百?以救</hi>
<pb n="15b"/>
　<hi>楚大敗夫?王于沂秋子期子蒲滅唐九月夫?王歸自立與王戰而敗秦師又敗吳師吳師居麇子期</hi>
　<hi>焚之又戰于公?之谿吳師大敗吳子乃歸冬楚子入于郢初?辛聞吳人之爭?也曰吾聞之不讓則</hi>
　<hi>不和不和則不可以?征吳爭於楚必有亂有亂則必歸焉能定楚</hi>公羊<hi>吳何以不稱子反夷狄也</hi>
　<hi>其反夷狄奈何君?于君室大夫?于大夫室蓋妻楚王之母也</hi>榖梁<hi>日入易無楚也易無楚者</hi>
　<hi>壞宗廟徙陳器撻平王之墓何以不言滅欲存楚也其欲存楚奈何昭王逃父老送之曰寡人不肖忘先</hi>
　<hi>君之邑父老反矣何憂無君寡人且用此入海矣父老曰有君如此其賢也以?不如吳以必死不如楚</hi>
　<hi>相與擊之一夜而三敗吳人復立何以謂之吳也狄之也君居其君之寢而妻其君之妻大夫居其大夫</hi>
　<hi>之寢而妻其大夫之妻蓋有欲妻楚王之母者不正乘敗人之績而深為利居人之國故反其狄道也</hi>
<pb n="16a"/>
　胡氏<hi>戰則稱爵入則舉號何也聖人誰?誰譽救災恤?則進而書爵非有心於與之順天命也?</hi>
　<hi>約肆淫則黜而舉號非有心於貶之奉天討也伐國者固將拯民於水火之中而鳩集之耳殺其父兄係</hi>
　<hi>其子弟?其宗廟遷其重器而亂男女之配也如水益深如火益熱則善小而惡大功不足以掩之矣聖</hi>
　<hi>人心無?譽如鏡之無妍醜也因事物善惡而施?貶焉不期公而自公爾明此義然後可以司賞罰之</hi>
　<hi>權矣</hi>陳氏<hi>入國不言邑入楚而曰入郢非得國之辭也</hi>
　　　<hi>案此條狄吳之說公榖胡氏皆同獨杜氏以為史略文者非也書郢之說左氏胡氏同陳氏得</hi>
　　　<hi>之公榖作入楚者非也書日之說榖梁有傳注者曰易無楚者若曰楚無人也夫以赫赫楚國</hi>
　　　<hi>而浹辰之間吳得以入其國都無人可知矣故書法與公子嬰齊伐莒入鄆同榖梁精矣至於</hi>
<pb n="16b"/>
　　　<hi>存楚之說則非也吳本未滅楚何得書滅乎</hi>
五年春王三月辛亥朔日有食之<hi>公羊作王正月</hi>○夏歸粟于<lb/>
蔡左氏<hi>歸粟于蔡以周亟矜無資注蔡為楚所圍飢乏故魯歸之粟</hi>公羊<hi>孰歸之諸侯歸之曷</hi>
　<hi>為不言諸侯歸之離至不可得而序故言我也注與戍陳同義</hi>榖梁<hi>諸侯無粟諸侯相歸粟正也孰</hi>
　<hi>歸之諸侯也不言歸之者專辭也義邇也注專辭者若獨是魯也言此是邇近之事故不足具列諸侯</hi>
　胡氏<hi>二傳皆稱諸侯歸蔡粟其略而不序何也蔡為楚人所困則環視而不能救吳既破楚入郢解</hi>
　<hi>蔡圍矣然後相率而歸之粟非救災恤鄰從簡書之道也故特書魯而不序諸侯見其事之末矣</hi>
　　　<hi>案此條為春秋特筆所以罪中國之忘大義而事小惠公榖之?甚精左氏得其事實而不知</hi>
<pb n="17a"/>
　　　<hi>聖人之意也</hi>
於越入吳左氏<hi>吳在楚也注於發聲也</hi>公羊<hi>於越者未能以其名通也越者能以其名</hi>
　<hi>通也注越人自名於越君子名之曰越治國有狀能與中國通者以中國之辭言之曰越治國無?不能</hi>
　<hi>與中國通者以其俗辭言之因其俗可以見善惡故云爾吳新憂中國士卒罷敝而入之疾罪重故謂之</hi>
　<hi>於越</hi>榖梁<hi>注舊?於越夷言也春秋即其所以自稱者書之見其不能慕中國故以本俗名自通</hi>
　陳氏<hi>向曰越人今曰於越復從其舊號也越未有聞也昭定之春秋吳楚爭而後越入中國昭五年</hi>
　<hi>?于瑣也越常壽過始見經而亟稱人後三十年而入吳不復稱人矣晉楚之初春秋未以敵言之戰于</hi>
　<hi>邲也則楚稱子矣吳楚之初春秋未以敵言之戰于柏舉也則吳稱子矣至於吳越終春秋不以敵言之</hi>
<pb n="17b"/>
　<hi>也是故越入吳書吳入越不書</hi>
　　　<hi>案於越入吳二胡氏說見哀十三年劉氏曰於越者其自稱者也越者中國稱之者也考之經</hi>
　　　<hi>文入吳敗吳皆越人來告故書於越吳伐越則吳來告也故止書越劉說為合公羊注以為因</hi>
　　　<hi>以見善惡者恐無此意陸氏例於越者越中之?也未知是否</hi>
六月丙申季孫意如卒榖梁<hi>注意如逐昭公而日卒者明定之得立由乎意如春</hi>
　<hi>秋因定之不惡而書日以示譏</hi>胡氏<hi>?大夫有罪見討則不書卒公子翬是也仲遂殺惡及視罪與</hi>
　<hi>翬同而書卒者以事之變卒之也意如何以書卒見定公不討逐君之賊以為大夫全始終之禮也定雖</hi>
　<hi>受國於季氏苟有叔孫婼之見不賞私勞致辟意如以明君臣之義則三綱可正公室強矣今苟於利而</hi>
<pb n="18a"/>
　<hi>忘其讎三綱滅公室益侵陪臣執命宜矣故意如書卒主人習其讀而問其傳則未知巳之有罪焉耳</hi>
　　附?左氏<hi>是年陽虎囚季桓子及公父文伯逐仲梁懷殺公何藐盟桓子于稷門之?</hi>
秋七月壬子叔孫不敢卒○冬晉士鞅帥師圍鮮虞左<lb/>
　氏<hi>三年鮮虞人敗晉師于平中獲晉觀虎至是圍鮮虞報觀虎之役也</hi>張氏<hi>許氏曰晉始以土地</hi>
　<hi>之故與鮮虞睽咎不在鮮虞也而晉不自反縱兵?加不能服則又圍之兵益忿義益不勝君子是以惡</hi>
　<hi>晉也</hi>
六年春王正月癸亥鄭游速帥師滅許以許男斯歸<hi>速公作遫</hi>左氏<hi>因楚敗也</hi>
<pb n="18b"/>
　　　<hi>案此鄭叛伯之始也自?十一年鄭入許而齊鄭之黨合天下遂無王自定六年鄭滅許而齊</hi>
　　　<hi>鄭之黨又合天下遂無晉許以大岳之裔不能屈節於鄭而甘心向楚其亡固宜獨至是而晉</hi>
　　　<hi>楚俱弱春秋以終則世變亦可感也夫</hi>
二月公侵鄭公至自侵鄭左氏<hi>周儋翩率王子朝之徒因鄭人?以作亂于周</hi>
　<hi>鄭於是伐馮滑胥靡負黍狐人闕外公侵鄭取匡為晉討鄭之伐胥靡也往不假道於?及還陽虎使季</hi>
　<hi>孟自南門入出自東門?侯怒使彌子瑕追之公叔文子老矣輦而如公曰尤人而效之非禮也昭公之</hi>
　<hi>難君將以文之舒鼎成之昭兆定之鞶鑑苟可以納之擇用一焉公子與二三臣之子諸侯苟憂之將以</hi>
　<hi>為之質?臣之所聞也今?以小忿蒙舊德無乃不可乎大姒之子唯周公康叔為相睦也而效小人以</hi>
<pb n="19a"/>
　<hi>棄之不亦誣乎天?多陽虎之?以斃之君姑待之若何乃止注胥靡等六邑皆周地</hi>張氏<hi>奉晉</hi>
　<hi>命以討鄭之黨亂人正也然陪臣方執國命使?侯不聽公叔文子之言魯師危矣故致之</hi>
　　　<hi>案自宣公十八年書公伐杞之後魯君無兵將者八十年至是而後一侵鄭再侵齊一圍成皆</hi>
　　　<hi>書公則三桓既微之?也然本非公室能張實以陪臣公山不狃侯犯陽虎之專故托公以出</hi>
　　　<hi>師耳當是時晉伯已失諸侯皆離惟魯未叛故侵鄭侵?之師雖出晉令而陽虎之徒釁於勇</hi>
　　　<hi>嗇於禍以逞其欲春秋皆書侵以志其無名行師而輔伯之非其道也此與成六年二侵宋同</hi>
　　　<hi>一書法不然奉伯令而討伐周之國何不書伐哉</hi>
夏季孫斯仲孫何忌如晉左氏<hi>季桓子如晉獻鄭俘也陽虎強使孟懿子往報</hi>
<pb n="19b"/>
　<hi>夫人之幣晉人兼享之注賤魯故不復兩設禮明經所以不備書</hi>
　　　<hi>案春秋書?卿並使者唯文十八年公子遂叔孫得臣及此年斯何忌耳胡氏於公子遂之事</hi>
　　　<hi>以為變文書介副者欲以起問者見事情也此獨無所起乎蓋遂得臣之並使乃仲遂邪謀之</hi>
　　　<hi>所起而斯何忌之並使亦陽虎?權之所為讀者不可不察也左氏記其事曰孟孫立于房外</hi>
　　　<hi>謂范獻子曰陽虎若不能居魯而息肩於晉所不以為中軍司馬者有如先君獻子曰魯人患</hi>
　　　<hi>陽虎矣夫陽虎陪臣也而執國命二子俛焉為其所使猶為國有人乎劉氏謂春秋本其禍之</hi>
　　　<hi>所搆自二子之使者是矣故特書以見焉杜氏以為晉不備禮故經不備書此未為知聖人之</hi>
　　　<hi>?也</hi>
<pb n="20a"/>
秋晉人執宋行人樂祁?左氏<hi>宋樂祁言於景公曰諸侯唯我事晉今使不往</hi>
　<hi>晉其憾矣公曰唯寡人說子之言子必往其宰陳寅曰子立後而行見溷而行趙簡子逆而飲之酒於?</hi>
　<hi>上獻楊楯六十於簡子陳寅曰昔吾主范氏今子主趙氏又有納焉以楊楯賈禍弗可為也已然子死晉</hi>
　<hi>國子孫必得志於宋范獻子言於晉侯曰以君命越疆而使未致使而私飲酒不敬二君不可不討也乃</hi>
　<hi>執樂祁</hi>胡氏<hi>稱人以執非伯討也未致使而飲酒不敬二君執非無名何以非伯討也使范趙方</hi>
　<hi>睦皆有獻焉則弗執之矣執異國行人出於列卿私意威福之柄移矣三卿分晉而靖公廢為家人豈一</hi>
　<hi>朝一夕之故哉</hi>張氏<hi>大夫瀆貨賄爭權利卒使來者見執叛者得志書此以見晉之亂政亟行伯統</hi>
　<hi>所由?也</hi>
<pb n="20b"/>
　　　<hi>案經書執行人六詳見襄十一年此為晉三卿?叛之始亦宋叛伯之始也</hi>
冬城中城左氏<hi>注公為晉侵鄭故懼而城之</hi>榖梁<hi>城中城者三家張也或曰非外民也</hi>
　<hi>注三家侈張故公懼而脩?城譏公不務德政恃城以自固也</hi>
　　　<hi>案二說不同諸家無?疑左注是</hi>
季孫斯仲孫忌帥師圍鄆左氏<hi>注鄆貳於齊故圍之何忌不言何闕文</hi>公<lb/>
　羊<hi>此仲孫何忌也曷為謂之仲孫忌譏二名二名非禮也注為其難諱也春秋定哀之閒文致太平欲</hi>
　<hi>見王者治定無所復為譏唯有二名故譏之此春秋之制也</hi>
　　　<hi>案何忌不言何杜氏是公羊說無据以其係三世之例故存之</hi>
<pb n="21a"/>
　　附?<hi>是年陽虎又盟公及三桓於周社盟國人于亳社詛于五父之衢</hi>
七年春王正月○夏四月○秋齊侯鄭伯盟于鹹<hi>?地</hi>陳<lb/>
　氏<hi>此特相盟也特相盟自齊桓以來未之有也於是再見其再見何諸侯無主盟矣是故石門志諸侯</hi>
　<hi>之合也鹹志諸侯之判也</hi>張氏<hi>許氏曰伯道隳諸侯散離盟始復志此蓋自是中國無殷?矣齊鄭</hi>
　<hi>之盟叛晉也</hi>
　　　<hi>案此為齊景公圖復伯之始而鄭實左右之自是以後有盟沙盟曲濮?安甫盟??牽?洮</hi>
　　　<hi>皆齊鄭糾合之事可與隱公初年對看</hi>
齊人執?行人北?結以侵?齊侯?侯盟于沙<hi>公作沙澤<pb n="21b"/>今大名府</hi>左氏<hi>齊鄭盟鹹??于??侯欲叛晉諸大夫不可使北?結如齊而私於齊侯曰執結以侵</hi>
　<hi>我齊侯從之乃盟于瑣注瑣即沙結叛晉也</hi>榖梁<hi>以重辭也?人重北?結注齊以?重結故執</hi>
　<hi>以侵之若楚執宋公以伐宋凡言以者非所宜以也</hi>張氏<hi>劉氏曰善為國者親近而?信之附?而</hi>
　<hi>外歸之?侯欺其?臣以紿晉殘其百姓以奉齊齊之執結也固非伯討矣而?之無良又甚焉從此觀</hi>
　<hi>之孟子曰今之諸侯五伯之罪人也不亦信乎</hi>
　　　<hi>案此齊?合黨之始自此以後次五氏次垂葭次渠篨至哀元年而伐晉矣夫當晉楚皆衰弱</hi>
　　　<hi>之餘吳越之禍尚未至於中國使齊景公果能撫伯國之餘業尊事王室輯寧中夏則桓公之</hi>
　　　<hi>功獨不可復乎奈何今日之?明日之次無非包藏禍心以圖晉為事子言?靈公之無道也</hi>
<pb n="22a"/>
　　　<hi>又曰齊景公有馬千駟死之日民無得而稱焉春秋屢書而不削二君之罪矣</hi>
大雩○齊國夏帥師伐我西鄙左氏<hi>齊國夏伐我陽虎御季桓子公斂處</hi>
　<hi>父御孟懿子將宵軍齊師齊師聞之墮伏以待之處父曰虎不圖禍而必死苫夷曰虎陷二子於難不待</hi>
　<hi>有司余必殺女虎懼乃還不敗</hi>張氏<hi>蘇氏曰魯事晉而齊叛之故伐我許氏曰東夏諸侯惟魯事晉</hi>
　<hi>景公乘晉之衰不思惟德之務以懷諸侯而欲力征經營以定伯統是知時之或可而不知己之不可者</hi>
　<hi>也</hi>
　　　<hi>案齊自襄二十五年崔杼伐我之後四十餘年兵不至魯至是再見則以晉伯之不復振也國</hi>
　　　<hi>夏兩伐晉救無功於是而及齊平矣</hi>
<pb n="22b"/>
九月大雩公羊<hi>注先是公侵鄭城中城如晉圍運費重不恤民之應又重之以齊師伐我我自</hi>
　<hi>救之役</hi>
冬十月<lb/>
　　附?左氏<hi>是年春齊人歸鄆陽關陽虎居之以為政</hi>
八年春王正月公侵齊公至自侵齊左氏<hi>公侵齊門于陽州士皆坐</hi>
　<hi>列曰??之弓六鈞皆取而傳觀之陽州人出??奪人弱弓籍邱子鉏擊之與一人俱斃偃且射子鉏</hi>
　<hi>中頰殪?息射人中眉退曰我無勇吾志其目也師退冉猛?傷足而先其兄?乃呼曰猛也殿注報國</hi>
　<hi>夏之伐也傳言魯無軍政士無?志</hi>張氏<hi>魯陽虎用事用兵無法故以侵書之軍政不立而公親行</hi>
<pb n="23a"/>
　<hi>故致以危之</hi>
二月公侵齊三月公至自侵齊左氏<hi>公侵齊攻廩邱之郛遂?之主人出</hi>
　<hi>冉猛逐之顧而無繼偽?陽虎曰盡客氣也</hi>公羊<hi>注出入月者?有強臣之讎外犯強齊再出尤</hi>
　<hi>危於侵鄭也</hi>榖梁<hi>公如往時致月危致也往月致/時危往也往月致月惡之也</hi>張氏<hi>孫氏</hi>
　<hi>曰公一?而再侵齊以重其怨甚矣</hi>
　　　<hi>案穀梁公如例己見莊二十三年而於此條尤詳然不可盡通也</hi>
曹伯露卒○夏齊國夏帥師伐我西鄙公?晉師于瓦<lb/>
公至自瓦<hi>瓦?地</hi>左氏<hi>齊國夏?張伐我西鄙晉士鞅趙鞅荀寅救我公?晉師于瓦注不</hi>
<pb n="23b"/>
　<hi>書救者齊師已去未入竟而公逆?之</hi>公羊<hi>注此趙鞅之師也不言大夫者君不?大夫之辭也</hi>
　<hi>疏此正與宣元年?趙盾棐林文勢同</hi>胡氏<hi>春秋大法雖師次於君而與大夫敵至用大?則君</hi>
　<hi>與大夫皆以師為重而不敢輕也故棐林之?不言趙盾而言晉師瓦之?言晉師而不書士鞅於以見</hi>
　<hi>人臣不可取民有??主兵權之意陳氏厚施於齊以移其國季孫盡征於魯以奪其民皆王法所禁也</hi>
　<hi>春秋之義行則不得為爾矣</hi>陳氏<hi>不曰?士鞅曰?晉師重師也?之戰公?晉師于上鄍不書</hi>
　<hi>諱之也四卿並將而以禽鄭自師逆公三家之張成於此矣故諱之也於是齊師伐我晉士鞅趙鞅荀寅</hi>
　<hi>救我公?晉師于瓦勿諱可也</hi>
　　　<hi>案晉師之說胡氏於棐林全主公而此條胡又發重師之義與前說微異蓋二義互相發明也</hi>
<pb n="24a"/>
　　　<hi>要之春秋之?故不以公?大夫特因此又以見師之為重耳○又案許氏曰春秋?伐二十</hi>
　　　<hi>宣已後九?侵七宣已後六伐我二十一宣已後十七侵我五宣已後一用兵則侵多而伐少</hi>
　　　<hi>被兵則伐多而侵少蓋魯自中世衰矣而欲與齊搆怨以侵易伐其能久乎</hi>
秋七月戊辰陳侯柳卒○晉士鞅帥師侵鄭遂侵?<hi>士公作趙</hi>左氏<hi>晉師將盟?侯于鄟澤趙簡子曰?臣誰敢盟?君者?佗成何曰我能盟之?人請執牛耳</hi>
　<hi>成何曰?吾?原也焉得視諸侯將歃?佗捘?侯之手及捥?侯怒王孫賈趨進曰盟以信禮也有如</hi>
　<hi>?君其敢不唯禮是事而受此盟?侯欲叛晉而患諸大夫王孫賈使次于郊大夫問故公以晉詬語之</hi>
　<hi>且曰寡人辱社稷其改卜嗣寡人從焉大夫曰是?之禍豈君之過也公曰又有患焉謂寡人必以而子</hi>
<pb n="24b"/>
　<hi>厚與大夫之子為質大夫曰苟有益也公子則往?臣之子敢不皆負羇絏以從將行王孫賈曰苟?國</hi>
　<hi>有難工商未嘗不為患使皆行而後可行有日公朝國人使賈問焉曰若?叛晉晉五伐我疾何如矣皆</hi>
　<hi>曰五伐我猶可以能戰賈曰然則如叛之疾而後質焉何遲之有乃叛晉晉人請改盟弗許秋晉士鞅?</hi>
　<hi>成桓公侵鄭圍蟲牢報伊闕也遂侵?注周卿士不書監帥不親侵也伊闕即六年鄭伐周闕外兩事故</hi>
　<hi>曰遂</hi>陳氏<hi>此其言遂何晉/始伐與國也</hi>張氏<hi>許氏曰招攜以禮懷?以德鹹沙之盟諸侯已</hi>
　<hi>貳晉不思德禮之是務而欲恃力攘服之則失霸何日之有報伊闕云者假王命也</hi>
　　　<hi>案陳氏兵事書遂例詳見僖四年及宣元年今又案晉自召陵之後苟有事於諸侯皆書侵</hi>
　　　<hi>年士鞅侵鄭?哀七年魏曼多侵?十年趙鞅侵齊十三年曼多侵?豈果潛師掠竟歟蓋義</hi>
<pb n="25a"/>
　　　<hi>不足以服人故春秋例之以無名之師也</hi>
葬曹靖公○九月葬陳懷公○季孫斯仲孫何忌帥師<lb/>
侵?左氏<hi>師侵?晉故也注魯為晉討?</hi>
　　　<hi>案此條與前侵鄭書侵同</hi>
冬?侯鄭伯盟于曲濮<hi>?地</hi>左氏<hi>注結叛晉也</hi>
從祀先公左氏<hi>季寤公鉏極公山不狃皆不得志於季氏叔孫輒無寵於叔孫氏叔仲志不得</hi>
　<hi>志於魯故五人因陽虎陽虎欲去三桓以季寤更季氏叔孫輒更叔孫氏已更孟氏冬十月順祀先公而</hi>
　<hi>祈焉辛卯禘于僖公注從順也先公閔僖也將正二公之位次所順非一故通言先公將作大事欲以順</hi>
<pb n="25b"/>
　<hi>祀取媚順祀之義當退僖公懼於僖神故於僖廟行禘禮</hi>公羊<hi>從祀者何順祀也文公逆祀去者三</hi>
　<hi>人定公順祀叛者五人注順祀者復文公之逆祀也</hi>穀梁<hi>貴復/正也</hi>胡氏<hi>蜀人馮山曰昭公至</hi>
　<hi>是始得從祀於大廟其說是也季氏逐君而制其死生之命公薨乾侯不得終於正寢既薨七月又不得</hi>
　<hi>以時歸葬?葬?其兆域又不得同於先君而在墓道之南至孔子為司寇然後溝而合諸墓則其主雖</hi>
　<hi>久未得從昭穆而祔祭宜矣及意如已卒陽虎?季氏?殺季孫斯而亂魯國託於正以售其不正始以</hi>
　<hi>昭公之主從祀大廟蓋欲著季氏之罪以取媚於國人然其事雖順其情則逆春秋原情制法故不書禘</hi>
　<hi>事與日特曰從祀先公於盜竊寶玉大弓之上見事出陽虎而不可詳也其亦深切著明矣</hi>
　　　<hi>案從祀之?三傳及陸氏謝氏劉氏陳氏張氏皆以為正閔僖之位獨胡氏不取蓋陽虎之意</hi>
<pb n="26a"/>
　　　<hi>正欲暴明季氏之罪故從祀昭公以說於國人若文公逆祀則臧文仲為政之時夏父弗忌所</hi>
　　　<hi>為而非季氏之惡也且春秋每書?廟必舉其諡此則不書閔僖而直云先公故以為昭公無</hi>
　　　<hi>疑也○又案公羊注曰言祀者無已長?之辭?不言從祭及大事者見其相嗣不已長?常</hi>
　　　<hi>然○又案何氏以為三年一祫五年一禘謂諸侯始封之年禘祫並作一祫一禘隨次而下其</hi>
　　　<hi>閒三五參差亦有禘祫同年時即僖八年禘祫同年數之文二年為祫年文五年為禘祫同年</hi>
　　　<hi>至今定八年亦禘祫同年故此年不書禘者後祫亦順非獨禘也其說與先儒不合姑記于此</hi>
盜竊寶玉大弓左氏<hi>壬辰虎將享季氏于蒲圃而殺之戒都車曰癸巳至成宰公斂處父</hi>
　<hi>告孟孫曰季氏戒都車何故孟孫曰吾弗聞處父曰然則亂也必及於子先備諸與孟孫以壬辰為期陽</hi>
<pb n="26b"/>
　<hi>虎前驅林楚御桓子虞人以鈹盾夾之陽越殿將如蒲圃桓子咋謂林楚曰而先皆季氏之良也爾以是</hi>
　<hi>繼之對曰臣聞命後陽虎為政魯國服焉違之?死死無益於主桓子曰何後之有而能以我適孟氏乎</hi>
　<hi>對曰不敢愛死懼不免主桓子曰往也孟氏選圉人之壯者三百人以為公期築室於門外林楚怒馬及</hi>
　<hi>衢而騁陽越射之不中築者闔門有自門閒射陽越殺之陽虎劫公與武叔以伐孟氏處父帥成人自上</hi>
　<hi>東門入與陽氏戰于南門之?弗勝又戰于棘下陽氏敗陽虎說甲如公?取寶玉大弓以出公斂陽請</hi>
　<hi>追之孟孫弗許陽虎入于讙陽關以叛注盜謂虎也家臣賤名氏不見故曰盜寶玉夏后氏之璜大弓封</hi>
　<hi>父之繁弱公期孟氏支子</hi>公羊<hi>?者孰謂謂陽虎也陽虎者季氏之宰也季氏之宰則微者也惡乎</hi>
　<hi>得國寶而竊之陽虎?季氏季氏?魯國陽虎拘季孫孟氏與叔孫氏迭而食之睋而鋟其板曰某月某</hi>
<pb n="27a"/>
　<hi>日將殺我于蒲圃力能救我則於是至乎日若時而出臨南者陽虎之出也御之季孫謂臨南曰以季氏</hi>
　<hi>之世世有子子可以不免我於死乎臨南曰有力不足臣何敢不勉陽越者陽虎之從弟也為右諸陽之</hi>
　<hi>從者車數十?至于孟衢臨南投?而墜之陽越下取?臨南駷馬而由乎孟氏陽虎從而射之矢著于</hi>
　<hi>莊門然而甲起於琴如?不成?反舍于郊皆說然息或曰?千?之主而不克?此可乎虎曰夫孺子</hi>
　<hi>得國而已如丈夫何睋而曰彼哉彼哉趣駕既駕公斂處父帥師至慬然後得免自是走之晉寶者何璋</hi>
　<hi>判白弓繡質龜青純注判半也半圭曰璋白藏天子青藏諸侯魯得郊天故錫以白不言璋言玉者起珪</hi>
　<hi>璧琮璜璋五玉盡亡之也傳獨言璋者所以郊事天尤重詩曰奉璋??質拊也弓大者力千斤千斤之</hi>
　<hi>弓其力八石三斗有餘純?也千?之龜青髯明于吉凶經不言龜者以先知從寶省文謂之寶者世世</hi>
<pb n="27b"/>
　<hi>寶用之辭此皆魯始封之錫不言取而言竊者正名也</hi>榖梁<hi>寶玉者封圭也大弓者武王之戎弓</hi>
　<hi>也周公受賜藏之魯非其所以與人而與人謂之亡非其所取而取之謂之盜</hi>陳氏<hi>書曰從祀先公</hi>
　<hi>盜竊寶玉犬弓魯無人之辭也</hi>
　　　<hi>案蘇氏曰春秋於陪臣以地叛皆不書如陽虎以鄆讙龜陰叛奔齊侯犯以郈叛南蒯以費叛</hi>
　　　<hi>皆以賤不書其書竊寶玉大弓者分器重於地也分器重於地者賤貨而貴命也謝氏曰寶玉</hi>
　　　<hi>象德大弓象武先公以文德武功受此弓玉?世守而傳之以為國之寶?國之寶?盜得而</hi>
　　　<hi>竊焉則人君不能守其國子孫不能保其鎮可知矣二?皆好</hi>
九年春王正月○夏四月戊申鄭伯蠆卒○得寶玉大<lb/>
<pb n="28a"/>
弓左氏<hi>夏陽虎歸寶玉大弓書曰得器用也凡獲器用曰得得用焉曰獲六月伐陽關陽虎奔齊請師</hi>
　<hi>以伐魯曰三加必取之鮑文子曰魯未可取也上下猶和?庶猶睦能事大國而無天菑若之何取之陽</hi>
　<hi>虎欲勤齊師也夫陽虎有寵於季氏而將殺季孫以不利魯國而求容焉親富不親仁君焉用之齊侯執</hi>
　<hi>陽虎囚諸西鄙逃奔晉適趙氏仲尼曰趙氏其世有亂乎注弓玉國之分器得之足以為榮失之足以為</hi>
　<hi>辱故重而書之</hi>公羊<hi>何以書國寶也喪之書得之書注微辭也使若都以重國寶故書不以罪定公</hi>
　<hi>者</hi>榖梁<hi>惡得之得之隄下或/曰陽虎以解?也</hi>胡氏<hi>榖梁子曰寶玉封圭大弓武王之戎</hi>
　<hi>弓周公受賜藏之魯或曰夏后氏之璜封父之繁弱也子孫世守罔敢失墜以昭先祖之德存肅敬之心</hi>
　<hi>耳古者告終易代?璧琬琰天球夷玉?之戈和之弓垂之竹矢莫不陳列非直為美觀也先王所?傳</hi>
<pb n="28b"/>
　<hi>及其身能全而歸之則可以免矣魯失其政陪臣擅權雖先公分器猶不能守而盜得竊諸公?其能國</hi>
　<hi>乎故失之書得之書所以譏公與執政之臣見不恭之大也此義行則有天下國家者各知所守之職不</hi>
　<hi>敢忽矣</hi>
　　　<hi>案謝氏曰謂之歸者以明既失而復得也先王所賜非盛德不能受而傳之竊之書得之書尊</hi>
　　　<hi>之也此說得之陸例曰用力禽之曰獲獲人獲獸是也非用力禽之曰得得寶玉是也故疑榖</hi>
　　　<hi>梁得其實若左氏以為陽虎歸之恐無此理杜氏又以為無益近用而祇為名故歸之夫虎豈</hi>
　　　<hi>憚竊?之為惡名哉蓋虎既奔而追者獲之耳  又案是年孔子年五十定公以孔子為中都</hi>
　　　<hi>宰一年四方則之矣</hi>
<pb n="29a"/>
六月葬鄭獻公○秋齊侯?侯次于五氏<hi>晉地</hi>左氏<hi>齊侯伐晉</hi>
　<hi>夷儀晉車千乘在中牟?侯將如五氏卜過之龜焦?侯曰可也?車當其半寡人當其半敵矣乃過中</hi>
　<hi>牟中牟人欲伐之?褚師圃亡在中牟曰?雖小其君在焉未可勝也齊師克城而驕其帥又賤遇必敗</hi>
　<hi>之不如從齊乃伐齊師敗之齊侯致禚媚杏於?注時晉獲齊車五百?事見哀十五年禚媚杏三邑以</hi>
　<hi>荅謝?意不書伐者諱伐盟主以次告</hi>陳氏<hi>外?書次自厥貉以來未之有也於是再見其再見</hi>
　<hi>何中國無伯也齊?伐盟主則其不書伐何春秋重?晉也於襄之二十三年嘗書齊伐晉至是而不書</hi>
　<hi>何齊始叛晉諸侯猶有盟主也前年鄭叛晉盟齊于鹹?叛晉盟齊于沙明年及齊平魯亦叛晉諸侯無</hi>
　<hi>盟主矣有盟主非美事也無盟主非細故也是故春秋重?晉也</hi>張氏<hi>任氏曰此伐晉也不書伐</hi>
<pb n="29b"/>
　<hi>而書次者晉實大國未敢輕伐始盟于沙中次于五氏又次于垂葭至哀公元年而後伐其欲有所逞也</hi>
　<hi>久矣</hi>
　　　<hi>案齊?三次而後伐胡氏無傳蓋同前次而後伐罪其包藏禍心之義也謝氏以為罪其無事</hi>
　　　<hi>而出故書次則又與無名妄動之例同矣要之二例皆可通而陳氏說又得聖人之微意大抵</hi>
　　　<hi>齊?雖有玩晉之心而晉力尚強二國不過侵尋犯其境?不敢誦言伐之也杜氏從告之?</hi>
　　　<hi>或然而聖人亦因其告而書之以示貶齊存晉之意矣公羊何氏以為齊欲伐魯善魯能早備</hi>
　　　<hi>故不成伐而書次此蓋因齊宋次郎之文而推之非事實也</hi>
秦伯卒冬葬秦哀公<lb/>
<pb n="30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋?通卷二十二<lb/>
</p>
<p>
</p>
  </div>
</body>
</text>
</TEI>