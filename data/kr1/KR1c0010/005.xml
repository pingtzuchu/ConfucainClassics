<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩集傳卷五</head>
    <p>
<pb n="1a"/>
欽定四庫全書<lb/>
　詩集傳卷五　　　　　　　宋　蘇轍　撰<lb/>
齊　　　　　　　　　國風<lb/>
　齊古爽鳩氏之虛武王以封太公望國於營丘而為<lb/>
　諸侯伯其地東至海西至河南至穆陵北至無棣在<lb/>
　禹貢青州岱山之?濰淄之野太公姜姓本四岳之<lb/>
　後既封於齊通工商之業便魚鹽之利民多歸之故<lb/>
　齊為大國其後五世至哀公而變風作<lb/>
<pb n="1b"/>
雞鳴思賢妃也<lb/>
　毛詩之敘曰哀公之詩也<lb/>
雞既鳴矣朝既盈矣匪雞則鳴蒼蠅之聲東方明矣朝<lb/>
既昌矣匪東方則明月出之光<lb/>
　夫人不忘夙興故以蠅聲為雞鳴以月出為東方之<lb/>
　明<lb/>
蟲飛薨薨甘與子同夢?且歸矣無庶予子憎<lb/>
　旦明而百蟲作方是時也予豈不欲與子同夢歟然<lb/>
<pb n="2a"/>
　?臣之?於朝者亦欲退朝而歸治其家事是以為<lb/>
　之早作庶其無以我故惡之也<lb/>
　　　雞鳴三章章四句<lb/>
還刺荒也<lb/>
　毛詩之敘曰哀公之詩也<lb/>
子之還兮遭我乎峱之間兮?驅從兩肩兮揖我謂我<lb/>
儇兮<lb/>
　還捷也峱山名也獸三歲曰肩儇利也言齊人好田<lb/>
<pb n="2b"/>
　至以還儇相譽而不知恥之則荒之甚也<lb/>
子之茂兮遭我乎峱之道兮?驅從兩牡兮揖我謂我<lb/>
好兮子之昌兮遭我乎峱之陽兮?驅從兩狼兮揖我<lb/>
謂我臧兮<lb/>
　　　還三章章四句<lb/>
著刺時也<lb/>
俟我於著乎而充耳以素乎而尚之以瓊華乎而俟我<lb/>
於庭乎而充耳以青乎而尚之以瓊瑩乎而俟我於堂<lb/>
<pb n="3a"/>
乎而充耳以?乎而尚之以瓊英乎而<lb/>
　門屏之間曰著禮?親迎受婦於堂以出揖之於庭<lb/>
　又揖之於著於時婦人遂見君子故識其充耳之飾<lb/>
　充耳瑱也所以懸之者曰紞素青?三者紞之色也<lb/>
　尚飾也瓊華瓊瑩瓊英三者皆美石似玉者所以為<lb/>
　瑱也言此者刺時不親迎也<lb/>
　　　著三章章三句<lb/>
東方之日刺衰也<lb/>
<pb n="3b"/>
東方之日兮彼姝者子在我室兮在我室兮履我即兮<lb/>
東方之月兮彼姝者子在我闥兮在我闥兮履我發兮<lb/>
　日升於東月盛於東其明無所不至國有明君則民<lb/>
　之視之譬如日月常在其室家無敢欺之者行則起<lb/>
　而從之矣及其衰也明不及民而民慢之行而無有<lb/>
　從之者此所以為刺衰也履行也即從也發起也<lb/>
　　　東方之日二章章五句<lb/>
東方未明刺無節也<lb/>
<pb n="4a"/>
　毛詩之敘曰朝廷興居無節號令不時挈壺氏不能<lb/>
　掌其職夫雖衰亂之世蚤莫不易挈壺之職雖或失<lb/>
　之而天?猶在何至於未明而顛倒衣裳哉毛氏因<lb/>
　東方未明不能辰夜而信以為然其說亦已陋矣<lb/>
東方未明顛倒衣裳顛之倒之自公召之<lb/>
　為政必有節及其節而為之則用力少而事舉苟為<lb/>
　無節緩急皆所以害政也夫東方未明起而顛倒其<lb/>
　衣裳可謂急然猶有以為緩而自公召之者夫起者<lb/>
<pb n="4b"/>
　已遽而至於顛倒矣而猶有遲之者則政將何以堪<lb/>
　之故必將有受其害者然則東方未明尚可以徐服<lb/>
　其服而無至於顛倒也<lb/>
東方未晞顛倒裳衣倒之顛之自公令之折?樊圃狂<lb/>
夫瞿瞿不能辰夜不夙則莫<lb/>
　夫苟不知為政之節則或失之蚤或失之莫常不能<lb/>
　及事之?矣以為尚蚤者為之常緩以為已晚者為<lb/>
　之常遽緩者不意事之已至而遽者不知事之未及<lb/>
<pb n="5a"/>
　故其所以備患者常出於倉卒而不精故曰折?樊<lb/>
　圃狂夫瞿瞿為藩以禦狂夫豈不知?之不可用哉<lb/>
　無其備而不得已也此無節之過也瞿瞿狂貌也<lb/>
　　　東方未明三章章四句<lb/>
南山刺襄公也<lb/>
南山崔崔雄狐綏綏魯道有蕩齊子由歸既曰歸止曷<lb/>
又懷止<lb/>
　南山齊南山也綏綏行求匹之貌也人君之尊如南<lb/>
<pb n="5b"/>
　山之崔崔襄公之行如雄狐之綏綏疾其以人君而<lb/>
　為此行也蕩平也齊子魯桓夫人文姜也襄公之妹<lb/>
　而通於襄公婦人謂嫁曰歸懷思也<lb/>
葛屨五兩冠緌雙止魯道有蕩齊子庸止既曰庸止曷<lb/>
又從止<lb/>
　葛屨五兩則履具於下矣冠緌雙止則緌具於上矣<lb/>
　言文姜有匹於魯而襄公有偶於齊曷為又相從哉<lb/>
蓺麻如之何衡從其畝取妻如之何必告父母既曰告<lb/>
<pb n="6a"/>
止曷又鞠止<lb/>
　蓺樹也蓺麻者必衡從耕其田而後種之譬如娶妻<lb/>
　必告父母成禮而後取之取之如此其重而魯桓曷<lb/>
　為不禁使得窮極其邪行哉鞠窮也<lb/>
析薪如之何匪斧不克取妻如之何匪媒不得既曰得<lb/>
止曷又極止<lb/>
　　　南山四章章六句<lb/>
甫田大夫刺襄公也<lb/>
<pb n="6b"/>
無田甫田維莠驕驕無思?人勞心忉忉<lb/>
　甫大也襄公無禮義而求大功不修?而求諸侯故<lb/>
　告之曰無田甫田田甫田而力不給則莠盛矣無思<lb/>
　?人思?人而?不及則心勞矣田甫田則必自其<lb/>
　小者始小者之有餘而甫田可啟矣思?人則必自<lb/>
　其近者始近者之既服而?人自至矣<lb/>
無田甫田維莠桀桀無思?人勞心怛怛婉兮孌兮總<lb/>
角丱兮未幾見兮突而弁兮<lb/>
<pb n="7a"/>
　夫欲得諸侯而求之則失諸侯之道也莊子曰君自<lb/>
　是為之則殆不成夫總角之童而至於突然弁也豈<lb/>
　其求之哉其道則有所必至也君子之得諸侯亦未<lb/>
　?求之矣苟修其身而治其政令諸侯不來而將安<lb/>
　往故夫諸侯之來非求之也不得已而受之也不得<lb/>
　已而受之故其來也無憂而其既來也不去此求之<lb/>
　至也<lb/>
　　　甫田三章章四句<lb/>
<pb n="7b"/>
盧令刺荒也<lb/>
　毛詩之敘曰襄公之詩也<lb/>
盧令令其人美且仁<lb/>
　盧田犬也令令纓鐶聲也?人以田獵相尚故聞其<lb/>
　纓鐶之聲而美之曰此仁人也猶還曰揖我謂我儇<lb/>
　兮耳<lb/>
盧重鐶其人美且鬈<lb/>
　重鐶子母鐶也鬈好貌也<lb/>
<pb n="8a"/>
盧重鋂其人美且偲<lb/>
　鋂一鐶貫二也偲才也<lb/>
　　　盧令三章章二句<lb/>
敝笱刺文姜也<lb/>
敝笱在梁其魚魴鰥齊子歸止其從如雲<lb/>
　鰥大魚也笱非所以執魴鰥而又敝矣宜其魚之不<lb/>
　制也文姜之歸于魯其從者之盛如雲則亦魯桓之<lb/>
　所不能制也<lb/>
<pb n="8b"/>
敝笱在梁其魚魴鱮齊子歸止其從如雨<lb/>
　鱮似魴而弱鱗如雨多也<lb/>
敝笱在梁其魚唯唯齊子歸止其從如水<lb/>
　唯唯出入不制也如水亦多也<lb/>
　　　敝笱三章章四句<lb/>
載驅齊人刺襄公也<lb/>
載驅薄薄簟笰朱鞹魯道有蕩齊子發夕<lb/>
　薄薄疾驅聲也簟方文席也笰車蔽也諸侯之路車<lb/>
<pb n="9a"/>
　有朱革之質而羽飾襄公疾驅其車以?文姜文姜<lb/>
　夕發於魯而往?之莫知愧也<lb/>
四驪濟濟垂轡濔濔魯道有蕩齊子豈弟<lb/>
　濟濟美貌也濔濔?貌也豈弟樂易也<lb/>
汶水湯湯行人彭彭魯道有蕩齊子?翔<lb/>
　湯湯大貌也彭彭?貌也言公與文姜?於通道?<lb/>
　人之中而無所愧也<lb/>
汶水滔滔行人儦儦魯道有蕩齊子遊遨<lb/>
<pb n="9b"/>
　　　載驅四章章四句<lb/>
猗嗟刺魯莊公也<lb/>
猗嗟昌兮頎而長兮抑若揚兮美目揚兮巧趨蹌兮射<lb/>
則臧兮<lb/>
　猗嗟嘆辭也昌盛也頎長也抑美也揚秀發也揚眉<lb/>
　之美也蹌趨之巧也齊人傷魯莊公徒有威儀技藝<lb/>
　之好而不能止其母之亂也<lb/>
猗嗟名兮美目清兮儀既成兮終日射侯不出正兮展<lb/>
<pb n="10a"/>
我甥兮<lb/>
　目上為名目下為清正所射於侯中者也展誠也姊<lb/>
　妹之子曰甥<lb/>
猗嗟孌兮清揚婉兮舞則選兮射則貫兮四矢反兮以<lb/>
禦亂兮<lb/>
　選精也貫習也四矢乘矢也反復其故處也君子之<lb/>
　於射也將安用之亦以禦亂焉耳今莊公徒以為技<lb/>
　而已<lb/>
<pb n="10b"/>
　　　猗嗟三章章六句<lb/>
魏<lb/>
　魏本姬姓之國晉獻公滅之以封大夫畢萬其地南<lb/>
　枕河曲北涉汾水舜禹之都在焉其民猶有虞夏之<lb/>
　遺風習於儉約而晉公自僖公以來變風既作及魏<lb/>
　為獻公所并其人作詩以譏刺晉事如邶鄘之詩其<lb/>
　實皆衛之得失故孔子之編詩列之唐詩之上亦如<lb/>
　邶鄘衛之次然毛氏之敘魏詩則曰魏地?隘其民<lb/>
<pb n="11a"/>
　機巧趨利其君儉嗇褊急國?而數侵削役乎大國<lb/>
　民無所居蓋猶以為故魏詩而不知其為晉詩也<lb/>
葛屨刺褊也<lb/>
糾糾葛屨可以履霜摻摻女手可以縫裳要之襋之好<lb/>
人服之<lb/>
　糾糾疏貌也夏葛屨冬皮屨摻摻猶纖纖也女子既<lb/>
　嫁三月廟見然後稱婦裳服之賤也君子之為國致<lb/>
　隆而極廣焉故其降也猶可以不陷今葛屨而以履<lb/>
<pb n="11b"/>
　霜及其暑也將安用矣婦之未廟見也而使之縫裳<lb/>
　及其成為婦也將安使之矣故曰要之襋之好人服<lb/>
　之襋領也要領衣之貴也衣之貴者而使是好人治<lb/>
　之猶有降也柰何遂使之縫裳乎<lb/>
好人提提宛然左辟佩其象揥維是褊心是以為刺<lb/>
　提提安諦也宛辟貌也讓而辟者必左不敢當尊也<lb/>
　女子始嫁而治其威儀其修如此而可以賤事使之<lb/>
　歟然褊者以為為是無益故為其益者而至於縫裳<lb/>
<pb n="12a"/>
　也惟君子則不然懼其不容降矣<lb/>
　　　葛屨二章一章六句一章五句<lb/>
汾沮洳刺儉也<lb/>
彼汾沮洳言采其莫彼其之子美無度美無度殊異乎<lb/>
公路<lb/>
　汾水出於晉其流及魏沮洳漸潤也莫酸迷也涉汾<lb/>
　而采莫其儉信美矣然而非法非公路之所宜為也<lb/>
彼汾一方言采其桑彼其之子美如英美如英殊異乎<lb/>
<pb n="12b"/>
公行彼汾一曲言采其藚彼其之子美如玉美如玉殊<lb/>
異乎公族<lb/>
　藚水蕮也公路公行公族皆晉官也春秋傳曰晉成<lb/>
　公立始宦卿之適以為公族其庶子為公行趙盾請<lb/>
　以括為公族而盾為軞車軞車戎車之倅也盾庶子<lb/>
　也而為軞車則軞車公行也然則公路公行一也以<lb/>
　其主君之路車謂之公路以其主兵車之行列謂之<lb/>
　公行耳<lb/>
<pb n="13a"/>
　　　汾沮洳三章章六句<lb/>
園有桃刺時也<lb/>
園有桃其實之殽心之憂矣我歌且謠不知我者謂我<lb/>
士也驕彼人是哉子曰何其心之憂矣其誰知之其誰<lb/>
知之蓋亦勿思<lb/>
　園有桃則食桃非其園之所有則不食矣然則不耕<lb/>
　者不可以食粟不織者不可以衣帛仁人君子不得<lb/>
　坐而治民矣此孟子所謂許行之道魏人則有治此<lb/>
<pb n="13b"/>
　說者也夫必耕而後食小人之所謂難也而有人焉<lb/>
　且力行之尚有非之者哉維君子憂其不可而歌謠<lb/>
　以告人而人且有謂之驕而詰之者曰彼人是矣子<lb/>
　獨謂何乎世皆以夫人為是而莫知其非者則將舉<lb/>
　而從之此君子之所憂也故曰心之憂矣其誰知之<lb/>
　人之不知其非也蓋亦喜其可喜而未思其不可也<lb/>
　思之則其不可者見矣故曰其誰知之蓋亦勿思<lb/>
園有棘其實之食心之憂矣聊以行國不知我者謂我<lb/>
<pb n="14a"/>
士也罔極彼人是哉子曰何其心之憂矣其誰知之其<lb/>
誰知之蓋亦勿思<lb/>
　棘棗也聊以行國行告人以不可也極中也<lb/>
　　　園有桃二章章十二句<lb/>
陟岵孝子行役思念父母也<lb/>
陟彼岵兮瞻望父兮父曰嗟予子行役夙夜無已上慎<lb/>
旃哉猶來無止<lb/>
　山無草木曰岵孝子登?以望其父而不見則思其<lb/>
<pb n="14b"/>
　將行之戒以自慰上猶尚也可以復來無止死也<lb/>
陟彼屺兮瞻望母兮母曰嗟予季行役夙夜無寐上慎<lb/>
旃哉猶來無棄<lb/>
　山有草木曰屺<lb/>
陟彼岡兮瞻望兄兮兄曰嗟予弟行役夙夜必偕上慎<lb/>
旃哉猶來無死<lb/>
　必偕必與同役者偕無獨行也<lb/>
　　　陟岵三章章六句<lb/>
<pb n="15a"/>
十畝之間刺時也<lb/>
　毛詩之敘曰其國削小民無所居夫國削則民逝矣<lb/>
　未有地亡而民存者也且雖小國豈有一夫十畝而<lb/>
　尚可以為民者哉<lb/>
十畝之間兮桑者閑閑兮行與子還兮<lb/>
　此君子不樂仕於其朝之詩也曰雖有十畝之田桑<lb/>
　者閑閑其可樂也行與子歸居之夫有十畝之田其<lb/>
　所以為樂者亦鮮矣而可以易仕之樂則仕之不可<lb/>
<pb n="15b"/>
　樂也甚矣<lb/>
十畝之外兮桑者泄泄兮行與子逝兮<lb/>
　泄泄閑貌也<lb/>
　　　十畝之間二章章三句<lb/>
伐檀刺貪也<lb/>
坎坎伐檀兮寘之河之干兮河水清且漣猗不稼不穡<lb/>
胡取禾三百?兮不狩不獵胡瞻爾庭有縣貆兮彼君<lb/>
子兮不素餐兮<lb/>
<pb n="16a"/>
　坎坎伐檀聲也檀性堅韌宜為車耳伐檀而寘之河<lb/>
　上河非用車之處雖使河水清且漣而猶不見用君<lb/>
　子之仕於亂世其難合也如檀之於河至于小人則<lb/>
　不然不稼不穡而取禾三百?不狩不獵而縣貆於<lb/>
　庭矣君子不得其君不仕小人未可以取而取之矣<lb/>
　種之曰稼歛之曰穡百畝曰廛貉子曰貆<lb/>
坎坎伐輻兮寘之河之側兮河水清且直猗不稼不穡<lb/>
胡取禾三百億兮不狩不獵胡瞻爾庭有縣特兮彼君<lb/>
<pb n="16b"/>
子兮不素食兮<lb/>
　水平則流直獸三歲曰特<lb/>
坎坎伐輪兮寘之河之漘兮河水清且淪猗不稼不穡<lb/>
胡取禾三百囷兮不狩不獵胡瞻爾庭有縣鶉兮彼君<lb/>
子兮不素?兮<lb/>
　淪竭也<lb/>
　　　伐檀三章章九句<lb/>
碩?刺重斂也<lb/>
<pb n="17a"/>
碩?碩?無食我黍三歲貫女莫我?顧逝將去女適<lb/>
彼樂土樂土樂土爰得我所<lb/>
　碩大也重斂以自封猶?之食人以自養也貫事也<lb/>
碩?碩?無食我麥三歲貫女莫我??逝將去女適<lb/>
彼樂國樂國樂國爰得我直碩?碩?無食我苖三歲<lb/>
貫女莫我?勞逝將去女適彼樂郊樂郊樂郊誰之永<lb/>
號<lb/>
　勞勞來也欲適樂郊而不可得故曰誰為樂郊可長<lb/>
<pb n="17b"/>
　號而求之者哉<lb/>
　　　碩?三章章八句<lb/>
　<lb/>
　<lb/>
　<lb/>
　<lb/>
　<lb/>
　詩集傳卷五<lb/>
</p>
<p>
</p>
  </div>
</body>
</text>
</TEI>