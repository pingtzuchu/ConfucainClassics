<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋闕如編卷七</head> <lb/>
    <p>
<pb n="1a"/>
欽定四庫全書<lb/>
　春秋闕如編卷七<lb/>
　　　　　　　　　　　　　金山焦袁熹撰<lb/>
　宣公<lb/>
　　名倭一作接又作委文公嬖妾敬嬴之子公子遂<lb/>
　　?世子惡及其弟視而立之在位一十八年卒<lb/>
元年春王正月公即位<lb/>
　宣公繼子卒而立與閔公繼子般同宣又長矣是宜<lb/>
<pb n="1b"/>
　不忍行即位之禮史不書即位者也而今不然者亦<lb/>
　猶夫桓公之志云爾然襄仲?子惡而立宣意蓋以<lb/>
　謂子惡不成君不復數之宣直繼文而立居然繼正<lb/>
　宜行即位之禮者爾桓則身為?逆之主而諱若非<lb/>
　?自託於遭?繼位者之為此又微有不同也但觀<lb/>
　春秋書即位則桓宣之惡居然可知也<lb/>
公子遂如齊逆女<lb/>
　自桓公以來多逆女於齊豈其取妻必齊之姜乎蓋<lb/>
<pb n="2a"/>
　齊魯並山東大國而魯常為齊弱借二姓之好以為<lb/>
　社稷之庇此魯之所以必求昏於齊也今宣公?立<lb/>
　齊惠雖已許之而魯猶懼其來討於是公子遂為宣<lb/>
　公謀非與齊為昏不可此如齊逆女所以汲汲也直<lb/>
　書其事而情自見矣齊欲親魯故請昏則必與之使<lb/>
　魯不貳以為齊利其情亦易見爾嗚呼終去仁義懷<lb/>
　利以相接其春秋諸國之謂哉<lb/>
三月遂以夫人婦姜至自齊<lb/>
<pb n="2b"/>
　公子翬逆女不言翬以此及叔孫僑如言以者史?<lb/>
　異文其類非一稱婦者本敬嬴而言之<hi>此條本明要說亦無可說</hi>
　<hi>俟辨諸家之說乃可說耳</hi>
夏季孫行父如齊<lb/>
　公既與齊昏遂請與齊侯為好?故行父如齊當時<lb/>
　所謂安國家定社稷為公室輔者其勛勞不過如此<lb/>
晉放其大夫胥甲父于衛<lb/>
　以胥甲父為有罪而放置諸衛也有罪者謂河曲之<lb/>
<pb n="3a"/>
　戰不用命也趙穿同罪而見任用者<hi>下侵崇是</hi>以趙盾當<lb/>
　國穿又君?故庇之而獨罪胥也稱國以放者令出<lb/>
　晉侯實盾主之如曰晉國有此事云爾史法之常也<lb/>
公?齊侯于平州<lb/>
　以?得國者既列於?則成為諸侯故汲汲為平州<lb/>
　之?也此亂世之事天王之所必誅聖筆之所不隱<lb/>
　故曰春秋天子之事罪我者其惟春秋乎<lb/>
公子遂如齊　六月齊人取濟西田<lb/>
<pb n="3b"/>
　如齊者拜?之成也取濟西田賂也宣公君臣自結<lb/>
　於齊以固其位至是而其事畢也經不言濟西田何<lb/>
　緣入齊然其情則有不可得而掩者所謂微而顯也<lb/>
秋邾子來朝<lb/>
　魯與齊結好故邾人畏之而修禮焉<lb/>
楚子鄭人侵陳遂侵宋　晉趙盾帥師救陳<lb/>
　此記晉楚爭諸侯之事書楚子鄭人者楚莊將伯中<lb/>
　國而鄭人為之從也侵陳者陳常服於楚今靈受盟<lb/>
<pb n="4a"/>
　於晉故侵之也遂侵宋者宋為中國又有?奪之惡<lb/>
　故移師侵之侵陳而遂及宋亦若齊桓之侵蔡遂伐<lb/>
　楚也此見楚莊之師一出而震驚諸夏殆莫能支也<lb/>
　諸夏之所以不支者列國既無道而晉為盟主君政<lb/>
　不綱大夫承乏彼盛此衰其勢然也陳被兵告於晉<lb/>
　晉以救陳出師故獨書救陳也師至陳鄭之間而楚<lb/>
　師已復侵宋則盾所帥亦兼救宋而經?之不悉書<lb/>
　也晉趙盾帥師伯主征伐自大夫出亂世之事履霜<lb/>
<pb n="4b"/>
　堅?馴致可知也<lb/>
宋公陳侯衛侯曹伯?晉師于棐林伐鄭<lb/>
　晉師盾所帥之師也鄭從楚而侵陳宋故諸侯從晉<lb/>
　師而伐鄭也以大夫而主諸侯之盟遂以大夫而用<lb/>
　諸侯之師天下之勢于此又一變也<lb/>
冬晉趙穿帥師侵崇<hi>公作柳</hi>
　據左氏則崇者秦之與國而晉侵之使秦急崇而因<lb/>
　以求成於秦也蓋晉方南抗楚而恐秦之病晉故求<lb/>
<pb n="5a"/>
　成於秦者晉志也若侵其與國則亦兵家之常爾利<lb/>
　鈍不足言也趙盾當國而穿又典兵見權重於晉<lb/>
晉人宋人伐鄭<lb/>
　楚方競而鄭從之以衰亂之中國討其即夷之罪宜<lb/>
　其不能服而且遺之禽也以?晉外楚之義言之雖<lb/>
　以晉靈之不君趙氏之專政助?奪之宋鮑而出師<lb/>
　以伐鄭猶在所與也若以春秋天子之事而言則召<lb/>
　陵城濮猶不免為罪魁而?爾日之紛紛者乎學春<lb/>
<pb n="5b"/>
　秋者此之不可不知也<lb/>
二年春王二月壬子宋華元帥師及鄭公子歸生帥師<lb/>
戰于大棘宋師敗績獲宋華元<lb/>
　大棘宋地是鄭伐宋而宋與之戰也宋有?君之惡<lb/>
　而鄭討之鄭為直而宋為曲然鄭奉楚子之命伐宋<lb/>
　宋以中國而受伐宋為?而鄭為外也楚不自出兵<lb/>
　而用鄭以攻中國晉亦不自戰而坐視宋之敗?遂<lb/>
　致楚莊得志莫與抗衡彼盛此衰人事得失固可按<lb/>
<pb n="6a"/>
　籍而知也?國皆以大夫主戰錄世變愈甚蓋無其<lb/>
　事則無其文既有其事不容不具其文史法之常非<lb/>
　經聖筆便須有異也獲者皆生獲之被獲之後容有<lb/>
　死者紀其獲時並謂生爾<lb/>
秦師伐晉<lb/>
　大棘之敗晉與有辱焉晉之不競甚矣趙穿侵秦之<lb/>
　與國以啟兵端而秦師又至於此見晉之多事而無<lb/>
　以宗諸侯也<lb/>
<pb n="6b"/>
夏晉人宋人衛人陳人侵鄭<lb/>
　大棘之役鄭倚楚以伐宋敗其師虜其將鄭楚之勢<lb/>
　張甚矣晉為是合三國之師侵之其將皆大夫也雖<lb/>
　為中國伯主討伐之事而名義威力俱無足言故書<lb/>
　辭從?如此也<lb/>
秋九月乙丑晉趙盾?其君夷?<hi>公作?</hi>
　盾專政日久主諸侯之盟?名雖為大夫而實疑於<lb/>
　伯主晉靈昏暴心忌盾而欲殺之君臣之際勢無?<lb/>
<pb n="7a"/>
　全靈若殺盾晉國亦亂靈之不君不假言矣無道之<lb/>
　君人莫為用枋政之臣羽翼既多得為之備故盾竟<lb/>
　免於死而殺逆之謀于是焉作也盾既懼禍及又以<lb/>
　殺老牛莫之敢尸故身辟於外俟其亂作而後敢返<lb/>
　國以為非我之?之也君實不君國人欲殺之遂致<lb/>
　此禍也趙穿之攻桃園由盾指使與否不可知然穿<lb/>
　之為此則實為盾也亡不越境返不討賊盾之心事<lb/>
　已自可見即與指使不殊故書曰趙盾?其君也春<lb/>
<pb n="7b"/>
　秋之時君臣之義不明直以盾之此舉為有勞於社<lb/>
　稷而前後功足相覆故假為孔子之言以曲庇之而<lb/>
　後世猶以盾果為良臣實無?君之心而?被惡名<lb/>
　也是則孔子作春秋以懼亂賊而左氏之徒反為之<lb/>
　開一面之網使猶得以自容於天地之間也嗚呼盡<lb/>
　信書不如無書孟子於武成且然?傳家之說哉<lb/>
冬十月乙亥天王崩<lb/>
三年春王正月郊牛之口傷改卜牛牛死乃不郊猶三<lb/>
<pb n="8a"/>
望<lb/>
　魯之郊禘非禮也自當日行之則為常事唯有變異<lb/>
　廢不修者則書之郊牛之口既傷不復可用故改卜<lb/>
　牛而牛又死似若天意不欲郊者因遂暫廢郊祭有<lb/>
　郊則有望雖不郊而猶三望不全廢之此錄當時事<lb/>
　實曰乃曰猶皆史文當然爾郊祭不在此月以牛傷<lb/>
　卜牛當在郊前故正月而遇此異遂詳錄其情以不<lb/>
　郊猶望了之今但據經文觀之則天王崩問至而宣<lb/>
<pb n="8b"/>
　公不往自以即位三年議舉郊祀大典及牛體或傷<lb/>
　或死乃不復郊而太山河海之祭猶行之如故也蓋<lb/>
　其是非得失??具在編中一聽後人之公議所謂<lb/>
　直書之而義自見者也<lb/>
葬匡王<lb/>
　王室微弱葬天子或緩或速諸侯莫有至者魯亦但<lb/>
　使人?之而已此類但據經文自可見<lb/>
楚子伐陸渾之戎<hi>公作賁渾公穀皆無之字</hi>
<pb n="9a"/>
　陸渾戎?邇王畿楚子伐之書者見楚之盛強而中<lb/>
　國之不競其勢益甚也<lb/>
夏楚人侵鄭<lb/>
　鄭叛晉而即楚既而與晉盟故楚人侵之<lb/>
秋赤狄侵齊<lb/>
　皆居中土之狄也或為赤或為白其種不同孔氏以<lb/>
　為俗尚赤衣白衣也<lb/>
宋師圍曹<lb/>
<pb n="9b"/>
　據左氏武穆之族以曹師伐宋至是圍曹討其助二<lb/>
　族為之出師也惡在宋人不假言也<lb/>
冬十月丙戌鄭伯蘭卒　葬鄭穆公<lb/>
　葬上無月此其最著者蓋雖速不應便在卒月故知<lb/>
　脫矣<lb/>
四年春王正月公及齊侯平莒及郯莒人不肯公伐莒<lb/>
取向<lb/>
　莒與郯有怨莒素屬齊郯當屬魯魯齊方睦故公及<lb/>
<pb n="10a"/>
　齊侯平莒及郯欲令二國釋舊怨更相好也莒人不<lb/>
　肯者郯從公欲與莒平而莒恃強違命也公為是怒<lb/>
　而伐莒取其邑而還必書平莒及郯莒人不肯者史<lb/>
　臣之辭見伐莒之師由莒人自致也春秋備錄其文<lb/>
　以存當時大小諸侯行事之實則所謂春秋天子之<lb/>
　事者義已在其中矣<lb/>
秦伯稻卒<lb/>
　秦自康公以來使命通於上國而邦交之禮猶?也<lb/>
<pb n="10b"/>
　故但書卒而已<lb/>
夏六月乙酉鄭公子歸生?其君夷<lb/>
　公子宋將?君謀諸歸生歸生懼而從之於是?其<lb/>
　君夷歸生不從則夷不死如秦之斯??謀於斯而<lb/>
　斯不從則扶蘇不殺胡亥不立故歸生之?君非固<lb/>
　歸之獄也夷之死實歸生使然也雖然春秋之文從<lb/>
　彼國赴告書之用見世衰道微君不君臣不臣?賊<lb/>
　之跡累累而見可憫傷甚爾豈以蔽罪一人而便赦<lb/>
<pb n="11a"/>
　其餘不復問之乎如公子宋之流名字不一一見經<lb/>
　正以春秋之?舉其大綱故也讀者幸無惑於斯焉<lb/>
赤狄侵齊　秋公如齊　公至自齊<lb/>
　宣為齊所立故事齊尤謹歸而告廟書至備文見魯<lb/>
　勢至此彌復衰劣爾<lb/>
冬楚子伐鄭<lb/>
　楚圖伯急必欲得鄭乃已故再伐之<lb/>
五年春公如齊　夏公至自齊　秋九月齊?固來逆<lb/>
<pb n="11b"/>
叔姬<hi>公穀作子叔姬</hi>
　公比年朝於齊而齊之卿佐請婚於公來逆叔姬公<lb/>
　為之主是以齊卿當魯君魯為齊屈若是甚也凡此<lb/>
　皆因其事實而書之其所以致是者可考而知也明<lb/>
　鏡在懸物無不照其春秋之謂矣<lb/>
叔孫得臣卒<lb/>
　舊史無日非孔子削之<lb/>
冬齊高固及子叔姬來<lb/>
<pb n="12a"/>
　春秋錄魯宣齊惠結好之?以及高固叔姬成婚之<lb/>
　事所以著當時之情志初無微辭隱義可言而所謂<lb/>
　刺譏貶?云云者固已在其中矣高固以秋逆叔姬<lb/>
　不逾歲而與叔姬俱來自是有乖常禮然謂書此示<lb/>
　譏則聖人之意疑若不專乎此要當以比事屬辭之<lb/>
　體求之可爾<lb/>
楚人伐鄭<lb/>
　三書伐鄭見鄭猶未服楚楚猶未得志也<lb/>
<pb n="12b"/>
六年春晉趙盾衛孫免侵陳<lb/>
　此錄晉楚爭諸侯之事陳畔晉而即楚故侵之楚與<lb/>
　晉爭鄭而未得鄭晉與楚爭陳亦未能令陳服從而<lb/>
　不貳此見中國之伯無能為之甚也<lb/>
夏四月　秋八月螽<hi>公作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>　冬十月<lb/>
　螽為苗稼害而冬不書饑其不甚與<lb/>
七年春衛侯使孫良夫來盟<lb/>
　魯宣之?立也齊有力焉宣專與齊比而不復事晉<lb/>
<pb n="13a"/>
　晉方與楚爭諸侯而魯恃齊以苟安褎然若不聞也<lb/>
　今晉欲為黑壤之盟求諸侯之不至者宜莫如魯矣<lb/>
　衛方睦於晉趙盾侵陳而衛從之衛侯之意欲使魯<lb/>
　列?同心事晉外楚故前定為此盟而孫良夫銜命<lb/>
　以來也書衛侯使者見此盟由衛侯意也凡此皆見<lb/>
　列國一時事勢無褒美之可言也<lb/>
夏公?齊侯伐萊　秋公至自伐萊<lb/>
　齊欲伐萊徵魯師公?齊侯伐之從齊志也<lb/>
<pb n="13b"/>
大旱<lb/>
　非常旱也為災可知<lb/>
冬公?晉侯宋公衛侯鄭伯曹伯于黑壤<lb/>
　晉成之立於今五年始克徵諸侯?於黑壤魯久不<lb/>
　事晉至是始往?之鄭介晉楚間惟強是從而今棄<lb/>
　楚即晉則此?之有盟其必然者而經但書?不書<lb/>
　盟左氏以謂晉人止公以賂免史諱之故也然經文<lb/>
　所無學者疑之今亦未有以見其必然也或經文偶<lb/>
<pb n="14a"/>
　脫盟字未可知爾<lb/>
八年春公至自?<lb/>
夏六月公子遂如齊至?乃復　辛巳有事于大廟<lb/>
仲遂卒于垂<lb/>
壬午猶繹萬入去籥<lb/>
　自黑壤?晉還不能一歲再出故但使卿聘于齊遂<lb/>
　既受命而出雖遇疾不應?自返今遂至?而復是<lb/>
　廢人臣禮其所由來漸也視公孫敖之奔莒一間爾<lb/>
<pb n="14b"/>
　魯君是時方有事大廟而仲遂凶問適至卒於垂者<lb/>
　尚未離齊竟故書其地也祭之明日有繹今聞卿之<lb/>
　?仍不廢繹萬舞如故但去籥惡其聲達於外故去<lb/>
　之進退失據是謂非禮之禮舉動有乖於常故備錄<lb/>
　之用見秉禮之國迄於衰亂乃有此等之事矣卒而<lb/>
　書仲遂者其後為仲氏猶季友卒後為季孫氏也此<lb/>
　不言公子者?上從省文爾<lb/>
戊子夫人嬴氏薨<hi>公穀作熊氏</hi>
<pb n="15a"/>
　文公夫人姜氏子?身歸於齊宣公為君則以其所<lb/>
　生母為夫人焉於其卒也書夫人嬴氏薨其葬書我<lb/>
　小君私其所親如成風故事也然僖以哀姜為夫人<lb/>
　是先君有二夫人也宣直不以姜氏為夫人而夫人<lb/>
　此嬴氏也則又甚矣<lb/>
晉師白狄伐秦<lb/>
　晉主夏盟而世與秦為仇其有戰爭之事則書之白<lb/>
　狄介晉秦之間?師伐秦狄為晉用也凡此並錄其<lb/>
<pb n="15b"/>
　事實不以比狄為譏<lb/>
楚人滅舒蓼<hi>穀作鄝</hi>
　晉方有事於秦而楚人蠶食之勢勃焉未已中國諸<lb/>
　侯於是懼也此春秋比事屬辭之意舒蓼如舒庸舒<lb/>
　鳩之類非?國名<lb/>
秋七月甲子日有食之?<lb/>
　日食之災?為尤大<lb/>
冬十月己丑葬我小君敬嬴<hi>公穀作頃熊</hi>　雨不克葬庚寅<lb/>
<pb n="16a"/>
日中而克葬<lb/>
　卜葬本以己丑是日雨甚故不克葬至庚寅日中而<lb/>
　克葬史錄其實也書葬我小君者反哭成?全用夫<lb/>
　人禮也<lb/>
城平陽<lb/>
　平陽魯邑非時而成之必有所備而勢不容緩者今<lb/>
　不可考也<lb/>
楚師伐陳<lb/>
<pb n="16b"/>
　陳即晉楚師伐之旋服於楚此見楚強也<lb/>
九年春王正月公如齊　公至自齊　夏仲孫蔑如京<lb/>
師<lb/>
　自黑壤之?還僅一年不親朝齊以上卿往聘而不<lb/>
　卒事旋遭敬嬴之?則齊固亦無望於魯也至是春<lb/>
　正月公如齊雖在?不敢不如齊也夏使仲孫蔑聘<lb/>
　京師所以事天子之禮如是而已此見王室之衰諸<lb/>
　侯知有大國不知有天子謀國者莫不以為是固應<lb/>
<pb n="17a"/>
　爾而其漸之來已久其勢之成將愈甚而不可挽也<lb/>
　春秋遇其事則直書之而撥亂反正之道在其中矣<lb/>
齊侯伐萊　秋取根牟　八月滕子卒<lb/>
　根牟闕疑○滕小國生朝卒赴皆降稱子史臣從其<lb/>
　所自稱書之<hi>所謂辭從主人</hi>
九月晉侯宋公衛侯鄭伯曹伯?于扈　晉荀林父帥<lb/>
師伐陳<lb/>
　晉成?諸侯凡二聊以修伯職也是時齊魯自為一<lb/>
<pb n="17b"/>
　黨不與晉通陳鄭在晉楚間鄭服晉而陳不至此伐<lb/>
　陳之師所由興也據事錄之無褒貶之可言諸侯在<lb/>
　?而命將伐國謂之政在大夫亦未然也<lb/>
辛酉晉侯黑臀卒于扈<lb/>
　晉成之卒不書葬蓋魯恃齊不遣卿往?之<lb/>
冬十月癸酉衛侯鄭卒　宋人圍滕<lb/>
　滕方有?而宋圍之書此見中國諸侯不道之甚<lb/>
楚子伐鄭　晉郤缺帥師救鄭<lb/>
<pb n="18a"/>
　楚子伐鄭必得鄭而後已楚勢張也晉郤缺救鄭晉<lb/>
　新?君猶能勤諸侯也然救鄭而終不免於失鄭晉<lb/>
　伯之衰可知也<lb/>
陳殺其大夫洩冶<hi>公穀作泄</hi>
　如左氏穀梁所云洩冶以諫死是忠正之臣不幸遭<lb/>
　昏亂之世以罹此?也春秋之書重在錄無道之跡<lb/>
　見列國放恣之甚以私怒專殺大夫聖王討伐所當<lb/>
　加至於被殺之臣有罪無罪直無文以見之蓋急正<lb/>
<pb n="18b"/>
　其大綱而已屑屑然褒之貶之于一字?字之間?<lb/>
　異其文非聖意之所及也稱國以殺有罪無罪書法<lb/>
　從同說春秋者宜致思焉<lb/>
十年春公如齊　公至自齊　齊人歸我濟西田<lb/>
　公連年朝齊二君相親厚甚公在齊日以舊所畀濟<lb/>
　西田請於齊侯齊侯許之公既還國而齊使來致此<lb/>
　田言歸我者以濟西田歸於我我者?辭也元年取<lb/>
　此田不得言我賂之是年歸我不得言我求之凡此皆<lb/>
<pb n="19a"/>
　書法當爾勿以刻深求經意可也<lb/>
夏四月丙辰日有食之　己巳齊侯元卒　齊崔氏出<lb/>
奔衛<lb/>
　君始卒而臣下有被逐出奔之事國?恇攘大臣不<lb/>
　相能衰亂之跡著矣書崔氏者從來告辭其是崔杼<lb/>
　與否當闕之<lb/>
公如齊　五月公至自齊<lb/>
　奔惠公之?也<lb/>
<pb n="19b"/>
癸巳陳夏徵舒?其君平國<lb/>
　殺其大夫洩冶是君之惡也?其君平國是臣之惡<lb/>
　也君不君臣不臣有王者作其能免於誅討乎?君<lb/>
　者實徵舒則書其名不以君有道無道為義<lb/>
六月宋師伐滕<lb/>
　滕為宋私久矣九年圍滕至是復伐之傳以為滕事<lb/>
　晉而不事宋故也書者見諸侯相凌暴也<lb/>
公孫歸父如齊　葬齊惠公<lb/>
<pb n="20a"/>
　歸父仲遂之子嗣為卿者也<lb/>
晉人宋人衛人曹人伐鄭<lb/>
　前年楚子伐鄭而晉出師救之鄭及楚平故復以諸<lb/>
　侯之師伐之然終不能使鄭不為楚得也故四國書<lb/>
　人若曰無足道焉爾<lb/>
秋天王使王季子來聘<lb/>
　諸家各為一說愚以為闕而不論可也王靈之不振<lb/>
　列國之無王即事可見亦不假於言矣<lb/>
<pb n="20b"/>
公孫歸父伐邾取繹<hi>公作蘱</hi>
　宋以滕為私屬則數數加兵於滕魯以邾為私屬則<lb/>
　數數加兵於邾伐邾而取其邑貪兵也<hi>春秋諸侯不道多相似也</hi>
大水<lb/>
　冬書饑則災重可知也<lb/>
季孫行父如齊　冬公孫歸父如齊<lb/>
　行父如齊頃公立故也歸父復如齊傳以為伐邾懼<lb/>
　討故也聘齊之使旁午於道魯君臣之結好於齊惟<lb/>
<pb n="21a"/>
　恐不至亦可見矣<lb/>
齊侯使國佐來聘<lb/>
　頃公立未踰年在其國?宜稱子而他國稱之則曰<lb/>
　齊侯魯史之文自宜然爾不云齊國佐來聘者欲見<lb/>
　二國君相親重之甚也<lb/>
饑　楚子伐鄭<lb/>
十有一年春王正月　夏楚子陳侯鄭伯盟于辰陵<hi>穀作夷</hi>
<pb n="21b"/>
　楚莊得陳鄭而伯事成楚主是盟陳鄭二君為其私<lb/>
　屬先楚子者依事實而書之晉楚狎主齊盟天下之<lb/>
　勢變而愈下自非命世之才莫能挽回而一正之謂<lb/>
　聖人惓惓責望於當時之君大夫者抑可謂愚而鮮<lb/>
　量矣<lb/>
公孫歸父?齊人伐莒<lb/>
　楚方爭伯而齊自伐莒魯卿?之從齊命也<lb/>
秋晉侯?狄于?函<lb/>
<pb n="22a"/>
　狄君在?函而晉侯自往?之晉自為邊圉圖安靖<lb/>
　未暇與楚?強此楚莊所以得志於中國<lb/>
冬十月楚人殺陳夏徵舒　丁亥楚子入陳<lb/>
　徵舒?君陳亂公孫寧儀行父愬於楚楚莊為是親<lb/>
　帥師以臨於陳假討賊之名為逞志之舉先使人殺<lb/>
　徵舒而遂入陳入陳以丁亥則殺徵舒在丁亥之前<lb/>
　可知<lb/>
納公孫寧<hi>公作?</hi>儀行父于陳<lb/>
<pb n="22b"/>
　殺徵舒而納二人於陳使復其位楚莊之意以謂有<lb/>
　罪者討之無罪者復之義聲昭乎與國威靈耀乎中<lb/>
　夏非我莫能為也嗚呼王政不綱桓文代興已非世<lb/>
　道之幸陵夷至是南蠻之長得操宰割之柄廢置生<lb/>
　殺惟其所令而莫之誰何其為變故又豈不甚矣哉<lb/>
十有二年春葬陳靈公<lb/>
　孔寧儀行父既歸於陳乃葬其故君赴於諸侯若齊<lb/>
　魯亦當遣人?之故書於?也?之者以楚故也<hi>魯貳</hi>
<pb n="23a"/>
　<hi>於晉而楚方盛強陳靈之葬遂往?焉魯之私與楚通可知不待歸父?楚子于宋始見之也</hi>
楚子圍鄭<lb/>
　鄭自辰陵受盟而更徼事晉楚莊為是怒而圍之鄭<lb/>
　服然後去之鄭自此久屬於楚也<lb/>
夏六月乙卯晉荀林父帥師及楚子戰于邲晉師敗績<lb/>
　鄭事晉而楚復圍之晉不得不與楚爭及晉師至而<lb/>
　鄭已從楚若便退師是楚大得志而晉甘為之屈也<lb/>
　故議戰非得已也特以離渙之晉遇整暇之楚一戰<lb/>
<pb n="23b"/>
　而敗遂成楚伯之名此則中國之勢益衰而左?之<lb/>
　憂愈?晉之君臣不得不任其責耳乃若春秋書之<lb/>
　但依事實曲生意義要無取焉<lb/>
秋七月　冬十有二月戊寅楚子滅蕭<lb/>
　蕭宋附庸滅蕭則禍將及宋矣<lb/>
晉人宋人衛人曹人同盟于清<lb/>
　晉新?師於楚而楚之侵陵上國勢方未已其不叛<lb/>
　去者僅宋衛諸國猶不能無相猜防故四國之大夫<lb/>
<pb n="24a"/>
　同盟於清丘以恤病討貳相約誓如此也<lb/>
宋師伐陳　衛人救陳<lb/>
　楚滅蕭而宋伐陳所以報也宋為中國討陳之附於<lb/>
　楚而衛以私好出師救陳背清丘之盟同好之國乍<lb/>
　親乍仇此由晉伯之衰致諸侯不相?承妄動干戈<lb/>
　如此<lb/>
十有三年春齊師伐莒<hi>公作衛</hi>
　此見齊自伐其鄰國為陵弱暴寡之事而晉楚盛衰<lb/>
<pb n="24b"/>
　之勢齊若弗聞也<lb/>
夏楚子伐宋<lb/>
　楚之盛也既得陳鄭必有事於宋宋為清丘之盟而<lb/>
　伐楚之與國楚遂加兵於宋也<lb/>
秋螽　冬晉殺其大夫先縠<lb/>
　據左氏討邲之敗與清之師歸罪先縠而殺之也歸<lb/>
　罪之云宜有誣枉晉之失刑於斯為甚書晉殺其大<lb/>
　夫亦見晉德不競威挫於外刑濫於?臣下?其殃<lb/>
<pb n="25a"/>
　矣<lb/>
十有四年春衛殺其大夫孔達<lb/>
　衛之救陳也背清丘之盟晉以是為討衛人殺孔達<lb/>
　以說於晉晉衛皆殺其大夫皆為疆場之事南北交<lb/>
　爭其禍烈矣<lb/>
夏五月壬申曹伯?卒　晉侯伐鄭<lb/>
　自邲之敗閱二年而後克伐鄭然終不能得鄭者楚<lb/>
　方強故也<lb/>
<pb n="25b"/>
秋九月楚子圍宋<lb/>
　據左氏楚子怒宋之殺其使者遽興師伐宋圍其國<lb/>
　都蓋莊之志必欲以威力服宋如陳鄭故事而後快<lb/>
　於心也宋受圍而晉不能救則南北強弱之勢愈可<lb/>
　見矣<lb/>
葬曹文公　冬公孫歸父?齊侯于穀<lb/>
　魯事齊謹而仲遂父子兩世暱於齊於是?齊侯於<lb/>
　穀<lb/>
<pb n="26a"/>
十有五年春公孫歸父?楚子于宋<lb/>
　楚子圍宋宋必不支宋服則山東諸侯無能自固者<lb/>
　矣魯恃齊而不事晉齊楚使命往來即是不?楚之<lb/>
　事魯又?怯欲結強楚以自安故歸父?楚子於宋<lb/>
　此見中國衰甚也<lb/>
夏五月宋人及楚人平<lb/>
　宋之見圍久矣至是二國講和楚師退而宋之社稷<lb/>
　民人得以無恙也宋及楚平者宋為楚下以上公而<lb/>
<pb n="26b"/>
　受盟於楚也春秋書之為主客相當之文蓋扶陽抑<lb/>
　?之志觸事而寓學者當於言外得之人者兼君臣<lb/>
　而言猶曰某國之人云爾<hi>非譏平在下○宋及楚平所謂事?楚晉盛衰之故</hi>
　<hi>故特書之也</hi>
六月癸卯晉師滅赤狄潞氏以潞子嬰兒歸<lb/>
　狄有赤白諸種而赤狄之中有以潞為氏者即潞是<lb/>
　其國名晉自十四年伐鄭以後楚圍宋甚久宋告急<lb/>
　晉猶不救度德量力不復與楚?勝而自為闢國之<lb/>
<pb n="27a"/>
　計滅潞氏而虜其君此於晉之私圖則得矣而天下<lb/>
　大勢不能有所扶維匡正於萬一則晉之君臣其功<lb/>
　罪亦可知也已晉人來告其辭必詳史臣因而錄之<lb/>
　書日書名皆以是故與<lb/>
秦人伐晉<lb/>
　秦晉壤地相錯兵力又足相制晉方有事於狄剪除<lb/>
　?榛以廣土疆秦人則從而伐晉矣蓋秦桓公也<lb/>
王札子殺召伯毛伯<lb/>
<pb n="27b"/>
　傳以為?政故也春秋錄之憫王室之無政而東周<lb/>
　之不可為也<lb/>
秋螽　仲孫蔑?齊高固于無<hi>公作牟</hi>婁<lb/>
　蔑賢大夫與齊卿?必非為私然其所謀之事則不<lb/>
　可知也<lb/>
初稅?<lb/>
　始變取民之制也蓋國用不足定此稅?之法以濟<lb/>
　一時之急後遂循而用之也<lb/>
<pb n="28a"/>
冬蝝生　饑<hi>公羊無此經</hi>
　螽蝝皆旱災也蝝蓋蚍蜉子禾稼有被其災者顆粒<lb/>
　無所得收今時或有之周正之冬禾稼猶有在田者<lb/>
　而是物為害災重故致饑爾<lb/>
十有六年春王正月晉滅赤狄甲氏及留吁<lb/>
　赤狄有數種前既滅潞氏今又滅甲氏留吁也不言<lb/>
　及則疑非二種故言及以?之也晉人未暇經營中<lb/>
　夏而自為闢土開疆之事草薙而禽獮之唯日不足<lb/>
<pb n="28b"/>
　有如此者<lb/>
夏成周宣榭火<hi>公作榭災穀亦作災</hi>
　成周者西周之下都也宣王嘗講武於洛邑於是乎<lb/>
　有榭後因立廟於其所謂之宣榭先儒之說云爾書<lb/>
　此者猶孟子勿?明堂之意與<lb/>
秋郯伯姬來歸<lb/>
　見出而歸也<lb/>
冬大有年<lb/>
<pb n="29a"/>
　五穀不同時而登是年皆成熟故於歲終書大有年<lb/>
　也宣公之世水旱饑饉洊至而是年豐熟?此猶可<lb/>
　支吾不至於民卒流亡而無以為國也<lb/>
十有七年春王正月庚子許男錫我卒　丁未蔡侯申<lb/>
卒　夏葬許昭公　葬蔡文公<lb/>
　時許蔡皆屬於楚而卒來赴葬往?邦交之禮未之<lb/>
　或缺也則魯之親楚亦自可見<lb/>
六月癸卯日有食之　己未公?晉侯衛侯曹伯邾子<lb/>
<pb n="29b"/>
同盟於斷道<lb/>
　晉至是復徵諸侯為斷道之?曰同盟者相約誓無<lb/>
　得?貳也魯至是始復從盟主令不一意比齊<lb/>
秋公至自?　冬十有一月壬午公弟叔肸卒<lb/>
　以先君之子言之則曰公子以今君言之則曰公弟<lb/>
　其實一也叔肸未必不為大夫但不得列於諸卿故<lb/>
　生時不見?書至其卒乃錄之爾肸之後為叔氏亦<lb/>
　世卿矣<hi>魯國卿數已滿雖君之同母弟豈得皆為卿乎歸父?而叔氏乃得為卿</hi>
<pb n="30a"/>
十有八年春晉侯衛世子臧伐齊<lb/>
　晉徵?於齊而齊頃不至故晉以其不從中國也討<lb/>
　之衛使世子將兵代父行事也<lb/>
公伐杞　夏四月　秋七月邾人戕鄫子于鄫<hi>穀作繒</hi>
　甚哉天下之無道至此極也大國陵次國次國侵小<lb/>
　國小國又虐微國如邾之於鄫前則用之於??又<lb/>
　戕之於其國雖魯之於邾或取其地或虜其君受侮<lb/>
　多矣然亦豈至若是甚乎鄫之待邾其事不可知正<lb/>
<pb n="30b"/>
　使無禮之至而邾之肆虐如此其罪惡必不可赦灼<lb/>
　灼明也若夫王室盛時禮樂征伐自天子出方伯連<lb/>
　帥奉而行之夫安得有如此之事乎故曰一人有慶<lb/>
　萬民?之孔子志在春秋良以此爾戕者賊殺之義<lb/>
　殺他國之君不得言?故云戕也書於鄫者記其實<lb/>
　也<lb/>
甲戌楚子旅卒<hi>穀作莒</hi>
　楚莊威行諸夏狎主齊盟蠻夷之盛於斯為極其卒<lb/>
<pb n="31a"/>
　也赴告於魯魯史不得不書聖人因而存之存之亦<lb/>
　所以見其義也書子者從其本爵葬則書謚又不得<lb/>
　改稱莊公故削而弗錄非必不?乃不書也如楚莊<lb/>
　之葬魯人自當?之耳<lb/>
公孫歸父如晉<lb/>
　魯至是復聘於晉<lb/>
冬十月壬戌公薨于路寢　歸父還自晉至笙<hi>公穀作檉</hi>遂<lb/>
奔齊<lb/>
<pb n="31b"/>
　據左氏歸父與公謀欲因晉人以去三桓及歸父如<lb/>
　晉而公薨季氏與臧孫共逐仲氏之族蓋追論殺嫡<lb/>
　立庶之事以其有罪而逐之是其相圖之勢不容兩<lb/>
　立而舉事有成敗之不同其不忠於公家而各為其<lb/>
　私謀則一也歸父歸知不可容於魯遂奔齊而仲氏<lb/>
　亡<lb/>
　成公<lb/>
　　名黑肱宣公子即位十有八年卒<lb/>
<pb n="32a"/>
元年春王正月公即位<lb/>
　周定公也繼正行即位禮與文公同<lb/>
二月辛酉葬我君宣公　無冰<lb/>
　周之二月於時宜沍寒而無?是過於燠也<lb/>
三月作丘甲<lb/>
　時議以國威不振由兵力不足故改舊制令邱出甲<lb/>
　士益兵以備敵也其制未可臆斷諸家各以意說不<lb/>
　曰初者一時作此非定著為令田賦之制當時列國<lb/>
<pb n="32b"/>
　大都變改魯秉周禮亦復有此紛紛稅?邱甲大失<lb/>
　先王忠厚之意春秋因魯事以見義王者不作勢重<lb/>
　難返浸尋變為戰國仲尼所傷實在於此<lb/>
夏臧孫許及晉侯盟于赤棘<lb/>
　魯自宣公之末始背齊從晉至是臧孫與晉侯盟蓋<lb/>
　一意事晉而不復事齊齊若來伐晉當庇我以是要<lb/>
　之也晉得魯則伯事張故降而與之盟赤棘晉地<lb/>
秋王師敗績于茅戎<hi>公穀作貿</hi>　冬十月<lb/>
<pb n="33a"/>
　王師伐茅戎為其所敗也來告於諸侯春秋因而書<lb/>
　之曰王師敗績於茅戎言敗績則戰可知也以王者<lb/>
　之師至見敗於戎狄衰替甚矣然既有其事則固無<lb/>
　容於諱也諱之則失實而撥亂反正之義亦無由見<lb/>
　矣但書之不盡其辭與列國異爾<lb/>
二年春齊侯伐我北鄙<lb/>
　齊以魯畔已而與晉盟故親帥師來討也魯?近齊<lb/>
　而久為齊弱故?致侵伐晉魯相隔故雖不事盟主<lb/>
<pb n="33b"/>
　兵亦不至焉其勢然也<lb/>
夏四月丙戌衛孫良夫帥師及齊師戰於新築衛師敗<lb/>
績<lb/>
　齊既伐魯遂伐衛衛孫良夫出師遇齊師於新築戰<lb/>
　而敗績也此見齊抗衡伯國結怨四鄰為?敗之因<lb/>
　皆亂世之事也新築衛地<lb/>
六月癸酉季孫行父臧孫許叔孫僑如公孫嬰齊帥師<lb/>
?晉郤克衛孫良夫曹公子首<hi>公穀作手</hi>及齊侯戰于?齊<lb/>
<pb n="34a"/>
師敗績<lb/>
　魯衛皆事晉而齊伐之故晉為二國討卻克又以私<lb/>
　怨求逞其志故合三國之師以加於齊此固期於必<lb/>
　戰必勝非苟欲服齊而已三國皆以大夫?大夫專<lb/>
　政主兵其來有自至是而更甚焉春秋以?為主故<lb/>
　詳錄主將及其佐皆卿也<hi>他國則但書元帥一人</hi>蓋世變則事<lb/>
　變事變文亦從而變非獨此一事為然也孟子曰春<lb/>
　秋無義戰彼善於此則有之若此之類彼此皆惡可<lb/>
<pb n="34b"/>
　知亦不假於異文見義也<lb/>
秋七月齊侯使國佐如師　己酉及國佐盟于袁<hi>穀作爰</hi>
婁<lb/>
　四國既敗齊師師猶不解故齊侯使國佐如師齊雖<lb/>
　敗?而已是大國未便降屈求成如師者問所以不<lb/>
　退師之故亦欲使國佐量事之宜因而行之以安其<lb/>
　國事在於佐不盡由齊侯之命及國佐盟袁婁與屈<lb/>
　完相似但楚則不戰而自服此乃既勝而不得不與<lb/>
<pb n="35a"/>
　之盟以取服齊之名爾書齊侯使及國佐云云者見<lb/>
　兵威盛能服強齊取成而退也以大夫敵齊侯大敗<lb/>
　其師受盟而還大夫之專恣亦甚矣<lb/>
八月壬午宋公鮑卒　庚寅衛侯速卒<hi>公作遫</hi>　取汶陽<lb/>
田<lb/>
　袁婁之盟齊歸魯衛侵地歸晉?器以為賂晉釋齊<lb/>
　而與之盟魯故有汶陽田今因晉力復取諸齊書取<lb/>
　汶陽田於盟袁婁下其事自明曰取者言以兵取之<lb/>
<pb n="35b"/>
　非齊人自歸於我不繫齊者我故物爾<lb/>
冬楚師鄭師侵衛<lb/>
　齊崛強不從晉而親楚晉合三國伐齊故楚鄭伐衛<lb/>
　以抗晉也楚共承莊之緒與中國?諸侯其勢孔熾<lb/>
　如此也<lb/>
十有一月公?楚公子嬰齊于蜀<lb/>
　伐衛而魯震魯尤素怯故往?楚公子嬰齊請服於<lb/>
　楚以紓禍也嬰齊者帥師侵衛之將蜀蓋魯地嬰齊<lb/>
<pb n="36a"/>
　至蜀是以師臨魯即是侵也而不書者公已往?之<lb/>
　棄惡從好不見攻掠之端且既書?於蜀則嬰齊之<lb/>
　至蜀其事為何雖不言侵從可知也背晉即楚其事<lb/>
　甚惡然爾時列國大勢固已如此所謂堅?之至與<lb/>
　履霜者異矣安得盡?而不見乎楚僭王號而嬰齊<lb/>
　書公子者與書楚子義同<lb/>
丙申公及楚人秦人宋人陳人衛人鄭人齊人曹人邾<lb/>
人薛人鄫人盟于蜀<lb/>
<pb n="36b"/>
　嬰齊處於蜀山東諸侯皆望風承服或其君自至或<lb/>
　遣臣與?相與盟約以苟免侵陵為幸而已如秦宋<lb/>
　陳鄭蓋皆黨於楚前定為此盟故其人皆在焉衛則<lb/>
　以楚兵至而請服其餘則視大國所向奔走偕來無<lb/>
　足尤也書此盟見諸侯南北兩事晉不能獨有之為<lb/>
　世變之大也○楚本為齊而來齊與楚合而山東之<lb/>
　國無能自立者不特畏楚亦為諸國近齊齊苟肆其<lb/>
　陵暴即旦夕及禍而晉伯方衰政出多門不能速救<lb/>
<pb n="37a"/>
　故也魯倚晉以勝齊實則心畏之甚故?計與楚盟<lb/>
　不恤叛晉知晉不能?責諸侯且晉令及我則又轉<lb/>
　而從晉如鄭之所為矣故下年遂?晉伐鄭蓋當時<lb/>
　已不復知信義為何物以視桓文之時相去?矣世<lb/>
　道陵夷將何攸底此聖人所以作春秋也<lb/>
三年春王正月公?晉侯宋公衛侯曹伯伐鄭<lb/>
　衛從晉伐齊而楚鄭侵衛故晉合諸侯以伐鄭宋魯<lb/>
　衛曹雖與楚盟而楚人既去則仍奉中國伯主非便<lb/>
<pb n="37b"/>
　背華而即夷如陳蔡鄭諸國之所為也當時楚勢雖<lb/>
　盛晉亦不全衰故諸侯盟?之事見於?書者如此<lb/>
　然楚一侵衛而十一國從之受盟晉伐鄭而鄭之崛<lb/>
　強如故也則南北勝負之勢居可見矣<lb/>
辛亥葬衛穆公<hi>公作繆</hi>　二月公至自伐鄭<lb/>
　衛葬穆公以正月之辛亥蓋伐鄭之師不久解散衛<lb/>
　鄭地近故歸而葬不踰是月魯差?故以二月至爾<lb/>
甲子新?災三日哭<lb/>
<pb n="38a"/>
　新?蓋宣?也除?未久時猶目之為新?遇火而<lb/>
　燬之故三日哭事屬非常故記之<lb/>
乙亥葬宋文公　夏公如晉<lb/>
　除?朝伯主也<lb/>
鄭公子去疾帥師圍許<lb/>
　鄭之有許如魯之有邾宋之有曹滕無事猶或侮之<lb/>
　矧其不恭焉能免於伐也左氏謂許恃楚而不事鄭<lb/>
　故伐之爾時許未嘗從中國故知然矣<lb/>
<pb n="38b"/>
公至自晉　秋叔孫僑如帥師圍棘<lb/>
　傳以為棘汶陽邑也魯既取之而不服故圍之未知<lb/>
　信否也<lb/>
大雩　晉卻克衛孫良夫伐廧<hi>公作將穀作牆</hi>咎如<lb/>
　晉人以治狄為務而孫良夫親於卻克故從之伐廧<lb/>
　咎如也<lb/>
冬十有一月晉侯使荀庚來聘　衛侯使孫良夫來聘<lb/>
　晉使之至以公之往朝而答禮也衛使之至以公之<lb/>
<pb n="39a"/>
　同好而先施也荀庚先至良夫繼來皆在是月書則<lb/>
　以先後為序<lb/>
丙午及荀庚盟　丁未及孫良夫盟<lb/>
　因其來聘而與之盟二大夫不同盟者彼此約誓事<lb/>
　詞各異故也先荀庚者晉為盟主雖非正卿猶當尊<lb/>
　之?及者公也不言及從可知也<lb/>
鄭伐許<lb/>
　一歲再伐許書辭從省蓋非其君自將而所將之人<lb/>
<pb n="39b"/>
　不足復書故但舉國爾<lb/>
四年春宋公使華元來聘<lb/>
　宋共繼立聘使及魯<lb/>
三月壬申鄭伯堅卒<hi>公羊本或作?本又云公作姬穀作腎今定本亦作堅</hi>
杞伯來朝　夏四月甲寅臧孫許卒　公如晉<lb/>
　三年之中再如晉在魯如此諸侯可知見爾時列國<lb/>
　不畔晉也<lb/>
葬鄭襄公　秋公至自晉　冬城鄆<hi>公作運</hi>
<pb n="40a"/>
　說者謂魯有東西二鄆此蓋西鄆云<lb/>
鄭伯伐許<lb/>
　至是三伐許矣鄭之惡可知也未踰年稱鄭伯者他<lb/>
　國史官之辭若?盟則從其所自稱與此不得同也<lb/>
五年春王正月杞叔姬來歸<lb/>
　出妻之事見於書傳者春秋時為多魯女亦多被出<lb/>
　不知以何事出但為?女故錄之爾<hi>明非罪之</hi>
仲孫蔑如宋<lb/>
<pb n="40b"/>
　報聘通好也<lb/>
夏叔孫僑如?晉荀首<hi>公作秀</hi>于穀<lb/>
　穀齊地荀首在齊而僑如往?之也<lb/>
梁山崩<lb/>
　山崩川竭變之大者梁山在晉地書梁山即其地已<lb/>
　明不嫌似是魯國之山若言晉梁山崩則似此變專<lb/>
　由晉興天道茫昧難可質言以謂上自天子下及列<lb/>
　國皆當惕懼修省以承天戒云爾<lb/>
<pb n="41a"/>
秋大水　冬十有一月己酉天王崩<lb/>
　定王崩亦不書葬蓋王室尤微天王崩葬如弗聞知<lb/>
　觀下?牢之盟及取鄟侵宋等事可見矣<lb/>
十有二月己丑公?晉侯齊侯宋公衛侯鄭伯曹伯邾<lb/>
子杞伯同盟于蟲牢<lb/>
　鄭人求成於晉晉復為此?於是諸侯同盟於鄭地<lb/>
　以外楚為事也<lb/>
六年春王正月公至自?　二月辛巳立武?<lb/>
<pb n="41b"/>
　據左氏季文子以?之戰立武?蓋魯為齊弱久矣<lb/>
　得大勝齊取故地齊終不能有加於魯今且棄惡從<lb/>
　好與為同盟由此一戰之力故為之立武?告成事<lb/>
　以章武功也僖公從齊伐楚而有閟?之頌季孫從<lb/>
　晉勝齊而有武?之立其情一也而此舉更為非禮<lb/>
　春秋書之其失彰矣傳曰武?武公之?也?世?<lb/>
　矣而更立之非禮明也<lb/>
取鄟<lb/>
<pb n="42a"/>
　鄟蓋微國?取不言滅耳<lb/>
衛孫良夫帥<hi>公作率</hi>師侵宋<lb/>
　傳云以其辭?也晉欲重?諸侯而宋以?難辭似<lb/>
　有背盟之意故伐之衛孫良夫蓋首承迎晉指加兵<lb/>
　於宋<hi>但以宋一辭?而遂命二國侵之似非情理</hi>
夏六月邾子來朝　公孫嬰齊如晉　壬申鄭伯費卒<lb/>
秋仲孫蔑叔孫僑如帥師侵宋<lb/>
　魯奉晉令命二卿帥師侵宋曰侵者非問罪之師侵<lb/>
<pb n="42b"/>
　掠其境而已<lb/>
楚公子嬰齊帥師伐鄭<lb/>
　?牢之會鄭既從中國矣楚與晉?鄭因其有?而<lb/>
　伐之欲令嗣君改事已也<lb/>
冬季孫行父如晉<lb/>
　左氏謂賀晉遷也<lb/>
晉欒書帥師救<hi>公作侵</hi>鄭<lb/>
　救鄭之師至而楚師還鄭不屈於楚也故明年復伐<lb/>
<pb n="43a"/>
　鄭<lb/>
七年春王正月鼷鼠食郊牛角改卜牛鼷鼠又食其角<lb/>
乃免牛<lb/>
　不言牛死者傷其角爾角傷似天意不欲用此牛故<lb/>
　改卜牛也又食其角則似非以牛故直不欲享此郊<lb/>
　祭故免此牛不復更卜他牛也兔者釋之也郊廟人<lb/>
　君所最嚴重故錄之文煩<lb/>
吳伐郯<lb/>
<pb n="43b"/>
　郯山東小國吳於時始盛強兵威及乎中夏春秋書<lb/>
　吳伐郯亦猶書?敗蔡師之例也楚吳之強皆前此<lb/>
　矣事未及中國則無緣錄之至其時則不得不見所<lb/>
　謂不先天以開人者其意與此近也○楚之憑陵諸<lb/>
　夏極矣晉乃僅足相抗及吳勃興而楚始疲於奔命<lb/>
　幾至亡國此天道之常而世變之大者<lb/>
夏五月曹伯來朝　不郊猶三望<lb/>
　鼷鼠再食牛角故不行郊祭而但舉其細<lb/>
<pb n="44a"/>
秋楚公子嬰齊帥<hi>公作率</hi>師伐鄭　公?晉侯齊侯<hi>公穀無齊侯今本並有之</hi>宋公衛侯曹伯莒子邾子杞伯救鄭　八月戊<lb/>
辰同盟于馬陵<lb/>
　楚再伐鄭而晉能大合諸侯之師以救之修伯職也<lb/>
　諸侯以救鄭出而遂舉同盟之禮前此未有蓋事勢<lb/>
　至此不得不爾可以觀世變者此也<lb/>
公至自?　吳入州來<hi>公穀作萊</hi>
　據左氏晉用巫臣之謀通吳於晉吳之興也勃焉兵<lb/>
<pb n="44b"/>
　入州來而楚不能禦自是楚腹背受敵重為吳所困<lb/>
　而吳之僭恣?盟中夏亦一楚也事與趙宋時完?<lb/>
　耶律迭興相似楚之後有吳吳之後有越?之天運<lb/>
　人事變而愈甚莫為而為往往如是王者之不作生<lb/>
　民之不幸可勝道哉州來蓋楚屬之小國○非為吳<lb/>
　能病楚喜而錄之也若曰一之為甚又可再也楚未<lb/>
　衰而吳復張矣可懼也哉可憫也哉<lb/>
冬大雩　衛孫林父出奔晉<lb/>
<pb n="45a"/>
　孫氏專衛君臣必不相能書林父出奔晉大夫不道<lb/>
　之?著矣<lb/>
八年春晉侯使韓穿來言汶陽之田歸之于齊<lb/>
　?之戰晉卻克以齊汶陽田畀魯既而齊事晉謹故<lb/>
　晉使諸侯前所分地仍予之齊使韓穿來言者伯令<lb/>
　也曰來言者猶曰晉人之意如此也曰歸之於齊者<lb/>
　我歸之也雖晉人有命而其事固在於我也此為尊<lb/>
　?之文然則何不言歸汶陽之田於齊乎曰其實非<lb/>
<pb n="45b"/>
　我欲歸之固不得而?其實也若言齊人取之則齊<lb/>
　未嘗強取之有此二端書辭所以特詳與<lb/>
晉欒書帥師侵蔡<lb/>
　<lb/>
　<lb/>
　<lb/>
　<lb/>
　春秋闕如編卷七<lb/>
</p>
<p>
</p>
  </div>
</body>
</text>
</TEI>