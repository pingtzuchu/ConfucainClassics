<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷六<lb/>
　檀弓上<lb/>
　　檀弓魯人因篇首有檀弓免焉句故舉以名篇劉氏<lb/>
　　彝曰此篇首稱子游及篇?多言之疑是其門人所<lb/>
　　記<lb/>
　公儀仲子之喪檀弓免焉仲子?其孫而立其子檀弓<lb/>
　曰何居我未之前聞也趨而就子服伯子於門右曰仲<lb/>
<pb n="1b"/>
　子舍其孫而立其子何也伯子曰仲子亦猶行古之道<lb/>
　也昔者文王舍伯邑考而立武王微子舍其孫腯而立<lb/>
　衍也夫仲子亦猶行古之道也子游問諸孔子孔子曰<lb/>
　否立孫<lb/>
　　此記聖人嚴適?之辨也公儀氏仲子字魯同姓也<lb/>
　　袒免五世之服若朋友死於他邦而無主者亦?之<lb/>
　　免子服氏伯子字分莫嚴於倫序事莫大於繼嗣此<lb/>
　　適庶之辨所以?天地之常經而不可紊也禮適子<lb/>
<pb n="2a"/>
　死立適孫仲子?其孫而立庶子非禮也故檀弓免<lb/>
　焉以弔服非所服以譏其立非所立而為怪之之辭<lb/>
　焉此時未小斂主人猶在西階下弔?畢因趨而就<lb/>
　子服伯子於門右問之曰仲子?適孫而立庶子是<lb/>
　遵何禮與伯子欲?仲子諱乃曰仲子亦猶行古之<lb/>
　道也昔者文王嘗?伯邑考而立武王矣微子嘗?<lb/>
　其孫腯而立衍矣是?孫立子古人有行之者夫仲<lb/>
　子亦猶是也子游以問於孔子孔子曰否立孫禮之<lb/>
<pb n="2b"/>
　正也禮適子可以宗父庶子不得禰父適孫可以宗<lb/>
　祖支子之孫不得?其祖之宗適適相承所以傳重<lb/>
　尊正統也是故聖人一言而千古之大經定焉矣<lb/>
事親有隱而無犯左右就養無方服勤至死致?三年<lb/>
事君有犯而無隱左右就養有方服勤至死方喪三年<lb/>
事師無犯無隱左右就養無方服勤至死心喪三年<lb/>
　此言事親事君事師之禮也左右?是方就養親就<lb/>
　而奉養之也致喪哀?之至也方喪此方於親也子<lb/>
<pb n="3a"/>
　事親臣事君弟子事師人生之大分也事親者有隱<lb/>
　無犯惟務幾諫而不至於徑情其左右之就養也無<lb/>
　方有隨所在而竭其力者死則致喪三年哀戚必稱<lb/>
　其服也事君者有犯無隱惟務直言而不至於曲徇<lb/>
　其左右之就養也有方有專所處而盡其瘁者死則<lb/>
　方喪三年哀戚無異乎親也事師者無犯無?承教<lb/>
　出以從容而問難不妨詳盡其左右之就養也無方<lb/>
　有常相從而殫其勞者死則心?三年雖不立服而<lb/>
<pb n="3b"/>
　哀戚無異乎君親也案民生於三而事之則一生我<lb/>
　者親也主乎仁治我者君也主乎義成我者師也又<lb/>
　兼乎仁與義焉故所以喪之者莫不斷以三年蓋以<lb/>
　是?加隆而人紀之所由立也<lb/>
季武子成寢杜氏之葬在西階之下請合葬焉許之入<lb/>
宮而不敢哭武子曰合葬非古也自周公以來未之有<lb/>
改也吾許其大而不許其細何居命之哭<lb/>
　此記季武子所行之過且言其文過也武子魯公子<lb/>
<pb n="4a"/>
　季友之曾孫季孫宿也寢以安生墓以藏死此豈可<lb/>
　?域而居者乃武子平人之?墓以?宅而杜氏之<lb/>
　葬實在西階之下不得已請合葬焉武子許之杜氏<lb/>
　入宮宜哭也而不敢哭武子曰合葬之禮非古也自<lb/>
　周公以來始有之迄於今未之有改也夫事有細大<lb/>
　之不同今之合葬是?許其大者矣而顧不許其哭<lb/>
　之細亦獨何與於是命之哭案季氏專魯久矣以?<lb/>
　上而?築室之所忍孰甚焉武子不知成寢之非宜<lb/>
<pb n="4b"/>
　而轉謂合?之非古其飾非而害義也甚矣鄭氏顧<lb/>
　以不奪人之恩善之豈其然乎<lb/>
子上之母死而不喪門人問諸子思曰昔者子之先君<lb/>
子喪出母乎曰然子之不使白也?之何也子思曰昔<lb/>
者吾先君子無所失道道隆則從而隆道?則從而?<lb/>
伋則安能為伋也妻者是?白也母不?伋也妻者是<lb/>
不?白也母故孔氏之不?出母自子思始也<lb/>
　此言聖門不?出母之事也子上孔子曾孫子思伋<lb/>
<pb n="5a"/>
　之子名白子上其字也子之先君子謂伯魚也?殺<lb/>
　也子上之母乃子思出妻既死而子上不?之服門<lb/>
　人問於子思曰昔者子之先君子曾喪出母乎子思<lb/>
　曰然然則子之不使白也?之何意也子思曰是安<lb/>
　可以一?論哉昔者吾先君子無所失道故於道所<lb/>
　當隆者?從而隆之道所當殺者?從而殺之而我<lb/>
　則安能但?伋也妻則白也當?母服今?不?伋<lb/>
　也妻則白也不當服矣是故孔氏之不?出母自子<lb/>
<pb n="5b"/>
　思始也案儀禮喪服齊衰杖期章出妻之子?母賈<lb/>
　氏公彥曰此謂母犯七出去夫氏或適他族或之本<lb/>
　家子從而?服者也傳曰出妻之子?父後者則?<lb/>
　出母無服鄭注以孔氏不喪出母?記禮所由廢孔<lb/>
　疏謂父在?出母宜加隆厚?之著服父卒子?父<lb/>
　後不敢私?出母服是禮當減殺然則子思在而子<lb/>
　上不喪出母?非禮也夫喪服者禮之大經子思不<lb/>
　應異於孔子蓋出妻有適他族者有反在父室者在<lb/>
<pb n="6a"/>
　父室者義?於夫而恩?於子故?之期且杖適他<lb/>
　族者則無服已自?於其子也伯魚之母出而在父<lb/>
　室者也子上之母出而適他族者也不?伋也妻是<lb/>
　不?白也母言其異於先君子者也出妻而再嫁則<lb/>
　夫不得以妻名之子亦不得以母名之矣服於何起<lb/>
　乎先儒以此?子思之失禮殆未深考也<lb/>
孔子曰拜而后稽顙?乎其順也稽顙而后拜頎乎其<lb/>
至也三年之喪吾從其至者<lb/>
<pb n="6b"/>
　此言喪拜之次序也拜者交手伏地以敬賓也稽顙<lb/>
　者叩頭觸地以哀親也?卑順之貌頎痛切之意注<lb/>
　謂拜而后稽顙殷之?拜也稽顙而后拜周之喪拜<lb/>
　也孔子曰居?之禮敬與哀而已然敬因人施哀由<lb/>
　已盡有拜而后稽顙者必加敬於賓始盡哀於己是<lb/>
　得行禮之序蓋?乎其順也有稽顙而后拜者哀常<lb/>
　在於親敬暫施於人是極自盡之道蓋頎乎其至也<lb/>
　夫三年之喪哀痛?切?人子之所不能自已故吾<lb/>
<pb n="7a"/>
　從其至者案家語子張有父之?公明儀相焉問稽<lb/>
　顙於孔子而答之如此考士喪禮皆云拜稽顙可見<lb/>
　先稽顙而后拜非周之?禮也聖人從之蓋?與其<lb/>
　易也寧戚之意夫曰三年之?固有非三年者矣父<lb/>
　在?母父主之子無所用拜唯父母不在?妻亦稽<lb/>
　顙則從其順者與<lb/>
孔子?得合葬於防曰吾聞之古也墓而不墳今丘也<lb/>
東西南北之人也不可以弗識也於是封之崇四尺孔<lb/>
<pb n="7b"/>
子先反門人後雨甚至孔子問焉曰爾來何遲也曰防<lb/>
墓崩孔子不應三孔子泫然流涕曰吾聞之古不脩墓<lb/>
　此言古者不脩墓之事也孔子父墓在防山既奉母<lb/>
　喪以合葬而曰吾聞古者但有塋域之制而未嘗聚<lb/>
　土?墳今某也周流四方居無定止乃東西南北之<lb/>
　人而不可以弗識也於是?壟以封之崇四尺葬畢<lb/>
　孔子先反脩虞事門人後雨甚墓崩脩築而後至子<lb/>
　曰爾來何遲也曰墓崩加治故遲孔子不應乃三言<lb/>
<pb n="8a"/>
　之孔子泫然出涕曰吾聞之古不脩墓?始封必慎<lb/>
　也脩則不??矣案是時孔子年十七門人之有無<lb/>
　橫渠張子嘗疑之<lb/>
孔子哭子路於中庭有人弔者而夫子拜之?哭進使<lb/>
者而問故使者曰醢之矣遂命覆醢<lb/>
　此記聖人師誼之篤也子路遭孔悝之難死之孔子<lb/>
　哭之於中庭時有人弔者而夫子拜之拜之者?之<lb/>
　主而視猶子也?哭進使者而問以受禍之故使者<lb/>
<pb n="8b"/>
　曰醢之矣夫子聞言遂命覆醢痛其似而不忍食?<lb/>
　不忍見也?氏澄曰哭師於寢哭朋友於寢門外中<lb/>
　庭在寢之外寢門之?陸氏謂師友之間是也<lb/>
曾子曰朋友之墓有宿草而不哭焉<lb/>
　此言處朋友死後之禮也宿草謂陳根也曾子曰朋<lb/>
　友之喪其哭泣之節當以何時而已哉大約生物之<lb/>
　變不過一期如朋友之墓而有宿草則哀情漸淡而<lb/>
　不哭焉禮如是止也案師猶父也故心?必至於三<lb/>
<pb n="9a"/>
　年以兄弟視朋友則期其可矣若過期而哭是朋友<lb/>
　轉逾於兄弟禮不能以無譏也<lb/>
子思曰喪三日而殯凡附於身者必誠必信勿之有悔<lb/>
焉耳矣三月而葬凡附於棺者必誠必信勿之有悔焉<lb/>
耳矣喪三年以?極亡則弗之忘矣故君子有終身之<lb/>
憂而無一朝之患故忌日不樂<lb/>
　此言人子?終追?之道也誠謂於己心無所歉信<lb/>
　謂於死者無所欺子思曰人子不幸而遘父母之變<lb/>
<pb n="9b"/>
　其初喪也三日而殯附於身者如襲斂衣衾之具必<lb/>
　誠必信勿使稍有未?以滋後悔焉可矣其?殯也<lb/>
　約三月而葬附於棺者如明器用器之屬必誠必信<lb/>
　勿使稍有不至以致追悔焉可矣至於服親之?斷<lb/>
　以三年?極而孝子則事亡如存有永懷而不忍?<lb/>
　者故君子恆有終身之憂而無一朝之患忌日不樂<lb/>
　所謂終其身者是也<lb/>
孔子少孤不知其墓殯於五父之衢人之見之者皆以<lb/>
<pb n="10a"/>
?葬也其?也蓋殯也問於郰曼父之母然後得合葬<lb/>
於防<lb/>
　此記孔子合葬其母之事也?讀如字孔子生三?<lb/>
　而孤母未告以其父所葬之墓母?沒因殯於五父<lb/>
　之衢以其在衢故殯加周密有如葬然人之見之者<lb/>
　皆以?葬也其實是殯之周密也時有郰曼父之母<lb/>
　知孔子之父墓在於防孔子問而得之然後得以母<lb/>
　之殯合葬焉案陳氏澔云顏氏之死夫子成立久矣<lb/>
<pb n="10b"/>
　豈有終母之世不?求父葬之地至母殯而猶不知<lb/>
　者自馬遷?野合之誣謂顏氏諱而不告鄭氏因之<lb/>
　遂以滋後世之惑聖人人倫之至其不然審矣蓋此<lb/>
　說乃生於戰國魏之臣李由託於孔子少孤不知其<lb/>
　父而因以自解有子順者曾?造謗誣聖之譏事詳<lb/>
　孔叢豈馬遷承其說而記者亦謬錄之與<lb/>
鄰有喪舂不相里有殯不巷歌喪冠不緌<lb/>
　此言喪殯及冠之禮也五家?鄰五鄰?里鄰有喪<lb/>
<pb n="11a"/>
　則舂不相里有殯則巷不歌與之同憂而變其節也<lb/>
　至冠之有纓垂其餘以?飾謂之緌若?服斬齊冠<lb/>
　以繩?纓齊衰以下冠以布?纓結於頷下則無所<lb/>
　垂之餘而去其飾也案吉凶異道禮順人情舂不相<lb/>
　巷不歌者不以吉干凶冠不緌者不以凶?吉也<lb/>
有虞氏瓦棺夏后氏堲周殷人棺?周人牆置翣周人<lb/>
以殷人之棺?葬長殤以夏后氏之堲周葬中殤下殤<lb/>
以有虞氏之瓦棺葬無服之殤<lb/>
<pb n="11b"/>
　此言棺?之制而其用有差等也堲者火之餘燼治<lb/>
　土??而四周於棺之坎故謂之堲周牆謂?衣?<lb/>
　者聚也諸飾之所聚也以此障柩猶牆垣之障家故<lb/>
　謂之牆翣如扇之狀有畫?黼者黻者雲氣者多寡<lb/>
　之數隨貴賤以?等古之葬者厚衣之以薪而已有<lb/>
　虞氏始造?瓦棺夏后氏於瓦棺之外治土??而<lb/>
　環砌其棺謂之堲周殷人始用木而以棺代瓦棺以<lb/>
　?代堲周周人又加飾棺之具四周有牆而於牆之<lb/>
<pb n="12a"/>
　外置翣制之以時而異者如此若夫用之則以殷人<lb/>
　之棺?葬年十六至十九之長殤以夏后氏之堲周<lb/>
　?年十二至十五之中殤及年八?至十一之下殤<lb/>
　以有虞氏之瓦棺葬七?以下無服之殤周人雖相<lb/>
　兼?用而其以年而異者又如此<lb/>
夏后氏尚黑大事斂用昏戎事乘驪牲用?殷人尚白<lb/>
大事斂用日中戎事乘翰牲用白周人尚赤大事歛用<lb/>
日出戎事乘騵牲用騂<lb/>
<pb n="12b"/>
　此記三代所尚之色也大事謂?事驪?色翰白色<lb/>
　騵赤馬而黑?尾也三代之興所尚不同夏后氏尚<lb/>
　?喪斂用昏?之時戎事則乘?色之馬祭牲之色<lb/>
　如之殷人尚白喪斂用日中色白之時戎事則乘白<lb/>
　色之馬祭牲之色如之周人尚赤?斂用日出色赤<lb/>
　之時戎事則乘赤色之馬祭牲之色如之案正朔服<lb/>
　色代不相襲所謂可得與民變易者若夫五?相勝<lb/>
　之說儒者弗道也<lb/>
<pb n="13a"/>
穆公之母卒使人問於曾子曰如之何對曰申也聞諸<lb/>
申之父曰哭泣之哀齊斬之情饘粥之食自天子?布<lb/>
幕?也縿幕魯也<lb/>
　此言喪禮之有本末也穆公魯哀公曾孫曾子曾參<lb/>
　之子名申幕所以覆棺者縿縑也穆公之母卒使人<lb/>
　問於曾子曰居喪之禮當如何曾子對曰申也聞諸<lb/>
　申之父曰無論有聲之哭無聲之泣其?哀之發於<lb/>
　心一也無論?母而齊?父而斬其?服之稱乎情<lb/>
<pb n="13b"/>
　一也無論厚?饘稀?粥朝夕止一溢米而食非所<lb/>
　以?食也此則自天子?而存乎自致若夫幕帟之<lb/>
　飾?則以布魯則以縿亦仍其故俗焉可矣案鄭氏<lb/>
　云?諸侯禮魯天子禮方氏云?殷禮魯周禮皆未<lb/>
　有以見其必然也<lb/>
晉獻公將殺其世子申生公子重耳謂之曰子蓋言子<lb/>
之志於公乎世子曰不可君安驪姬是我傷公之心也<lb/>
曰然則蓋行乎世子曰不可君謂我欲?君也天下豈<lb/>
<pb n="14a"/>
有無父之國哉吾何行如之使人辭於狐突曰申生有<lb/>
罪不念伯氏之言也以至于死申生不敢愛其死雖然<lb/>
吾君老矣子少國家多難伯氏不出而圖吾君伯氏苟<lb/>
出而圖吾君申生受賜而死再拜稽首乃卒是以?恭<lb/>
世子也<lb/>
　此記人子順親之事也晉獻公莊公子驪姬獻公伐<lb/>
　驪戎所獲之女也重耳申生異母弟?文公也蓋當<lb/>
　作盍狐突申生傅舅犯之父也伯氏狐突?氏諡法<lb/>
<pb n="14b"/>
　敬順事上曰恭晉獻公時申生之母齊姜早卒驪姬<lb/>
　欲立己子夷齊而譖申生公惑焉將殺之重耳曰子<lb/>
　之不得於君者以姬譖也何不明言其意於君乎申<lb/>
　生曰君非姬寢不安食不飽如我言之而君怒之是<lb/>
　以我之故而使君有不樂也不可曰何不去而他之<lb/>
　乎申生曰不可謂我欲?父是惡名也被此名以出<lb/>
　天下豈有無父之國哉吾將安之使人辭於狐突曰<lb/>
　向者東山之役伯氏令我出奔申生不從伯氏之言<lb/>
<pb n="15a"/>
　以有今日申生之罪也何敢愛死雖然死非所惜也<lb/>
　而吾於此猶有憂焉君老子又少國家多危難所?<lb/>
　以匡扶者伯氏也伯氏不出而圖吾君伯氏苟一旦<lb/>
　出而?吾君則國家之事尚可?申生受伯氏之賜<lb/>
　甘心死矣於是再拜稽首自經而卒申生之事親如<lb/>
　此可謂恭矣是以?恭世子也案古人不幸而處人<lb/>
　倫之變如屈原之忠申生之孝固君子之所矜重也<lb/>
　而議者猶以??親於不義則亦過矣<lb/>
<pb n="15b"/>
魯人有朝祥而莫歌者子路笑之夫子曰由爾責於人<lb/>
終無已夫三年之喪亦已久矣夫子路出夫子曰又多<lb/>
乎哉踰月則其善也<lb/>
　此記祥歌同日者之事而見變禮之未盡善也祥者<lb/>
　去凶從吉之義魯有人焉居親之?至於大祥朝祭<lb/>
　而莫?歌子路從而笑之夫子曰由爾之責人終無<lb/>
　己時夫自世道陵遲鮮循三年之?者而若人行之<lb/>
　計其日月亦已久矣夫是言也固子之不責人以備<lb/>
<pb n="16a"/>
　禮也而又於子路之出而正言之曰三年之?實二<lb/>
　十五月耳今魯人已祥矣祥之去禫幾何時哉更踰<lb/>
　月而歌則其善也案?期而小祥又期而大祥祥?<lb/>
　於凶而猶未全乎?吉聖人之?於論庸人而謹於<lb/>
　守禮也如此<lb/>
魯莊公及宋人戰於乘丘縣賁父御卜國?右馬驚敗<lb/>
績公隊佐車授綏公曰末之卜也縣賁父曰他日不敗<lb/>
績而今敗績是無勇也遂死之圉人浴馬有流矢在白<lb/>
<pb n="16b"/>
肉公曰非其罪也遂誄之士之有誄自此始也<lb/>
　此言誄士之失也縣卜皆氏也隊隊車也佐車副車<lb/>
　也魯莊公十年與宋人戰於乘丘縣賁父?御卜國<lb/>
　?右馬驚失列而敗公隊車佐車授之以綏乃登公<lb/>
　曰今日之事由於用非其人末之卜也縣賁父曰我<lb/>
　之從君於疆場有年矣他日不敗績而今敗績是無<lb/>
　勇也遂赴?而死及圉人浴馬乃見流矢中馬股閒<lb/>
　之肉公曰非御者之罪也因舉其赴敵之功而誄之<lb/>
<pb n="17a"/>
　記曰士之有誄自此始禮失所由來矣案鄭注末之<lb/>
　猶微哉言卜國無勇也古未有以姓呼臣者末無也<lb/>
　古者御右皆卜公蓋悔其未卜也又經言賁父死耳<lb/>
　鄭兼指二人亦未是<lb/>
曾子寢疾病樂正子春坐於?下曾元曾申坐於足童<lb/>
子隅坐而執燭童子曰華而睆大夫之簀與子春曰止<lb/>
曾子聞之翟然曰呼曰華而睆大夫之簀與曾子曰然<lb/>
斯季孫之賜也我未之能易也元起易簀曾元曰夫子<lb/>
<pb n="17b"/>
之病革矣不可以變幸而至於旦請敬易之曾子曰爾<lb/>
之愛我也不如彼君子之愛人也以德細人之愛人也<lb/>
以姑息吾何求哉吾得正而斃焉斯已矣舉扶而易之<lb/>
反席未安而沒<lb/>
　此記曾子守禮而終之事也簀簟也華畫飾之?好<lb/>
　睆節目之平瑩瞿然驚貌革急也變動也曾子寢疾<lb/>
　而亟樂正子春坐於?下曾元曾申坐於足有童子<lb/>
　隅坐而執燭見曾子所臥之簀而曰光華而睆好此<lb/>
<pb n="18a"/>
　其大夫之簀與子春止勿言曾子聞之如有所驚者<lb/>
　而曰呼不言而?歎也童子再言之曾子曰子之言<lb/>
　誠然斯則魯季孫之賜也今我未之能易元起易之<lb/>
　曾元曰夫子病已急矣未可遽動幸至於旦焉請敬<lb/>
　易之曾子曰爾之愛我乃不如童子童子欲以德成<lb/>
　我是君子之愛也爾以姑息待我是細人之愛也吾<lb/>
　更何求哉唯得其正易此而斃焉足矣於是舉扶而<lb/>
　易之反於所?之席未及安而曾子沒案程子云人<lb/>
<pb n="18b"/>
　苟有朝聞道夕死可矣之志則不肯一日安於所不<lb/>
　安也何止一日須臾不能如曾子易簀須要如此乃<lb/>
　安蓋人有身即當有以誠其身一息尚存此志不容<lb/>
　少懈曾子之易簀與論語所記?手?足之語所謂<lb/>
　死而後已者非與<lb/>
始死充充如有窮既殯瞿瞿如有求而弗得既葬皇皇<lb/>
如有望而弗至練而慨然祥而廓然<lb/>
　此言人子居喪之容節也充充心形充屈也瞿瞿眼<lb/>
<pb n="19a"/>
　目速瞻之?練小祥祥大祥也人子於親之始死哀<lb/>
　戚之至心志瞀亂袒踊無數若急行道極無所復去<lb/>
　充充然其有窮也既殯則聲容漸隔如有失焉瞿瞿<lb/>
　乎瞻視之靡常欲髣?之而不可得也?葬則親歸<lb/>
　於土無所依託雖盡虞祔之禮未知來格與否皇皇<lb/>
　焉如有望而弗至也至於練則溯始?之時有慨然<lb/>
　歎日月之若馳者至於大祥則際終喪之會有廓乎<lb/>
　覺情意之不舒者蓋子遭大故其深悲至痛與時罔<lb/>
<pb n="19b"/>
　極而不自知其所以然故鄭氏以?皆憂悼在心之<lb/>
　?<lb/>
邾婁復之以矢蓋自戰於升陘始也魯婦人之髽而弔<lb/>
也自敗於臺駘始也<lb/>
　此言兩國之變禮始於窮兵也邾人呼邾聲?婁故<lb/>
　謂邾婁復招也升陘魯地婦人以纚韜髮有喪則去<lb/>
　纚而露紒謂之髽臺鮐春秋傳作狐鮐魯與邾接壤<lb/>
　而相爭以兵邾婁之以矢復也蓋自戰於升陘始也<lb/>
<pb n="20a"/>
　魯婦人之髽而相弔也蓋自敗於臺鮐始也夫矢本<lb/>
　以?射而非以?復髽本以?喪而非以?弔以矢<lb/>
　以髽皆由於戰死者多耳記者溯變禮所由亦以見<lb/>
　殘民之禍欲好戰者重以?戒也<lb/>
南宮縚之妻之姑之喪夫子誨之髽曰爾毋從從爾爾<lb/>
毋扈扈爾蓋榛以?笄長尺而總八寸<lb/>
　此言婦人?舅姑喪服之宜也南宮縚孟僖子之子<lb/>
　南宮閱也姑謂夫之母笄簪也從從高?扈扈廣?<lb/>
<pb n="20b"/>
　束髮曰總南宮縚之妻夫子兄之子也有姑之?夫<lb/>
　子教之曰禮姑之喪婦服期期之髽稍輕然有不可<lb/>
　太高與太廣者爾毋從從爾爾毋扈扈爾蓋齊衰不<lb/>
　杖期當以榛木?笄其長一尺以布加於髽上束其<lb/>
　本末而垂其餘於後凡八寸此服髽與笄總之法也<lb/>
　案禮?舅姑髽之高廣視斬衰而差吉笄尺二寸喪<lb/>
　則殺二寸故長尺也斬衰總垂六寸齊則餘二寸故<lb/>
　長八寸也<lb/>
<pb n="21a"/>
孟獻子禫縣而不樂比御而不入夫子曰獻子加於人<lb/>
　一等矣<lb/>
　此言獻子除喪之過乎人也禫祭名縣而不樂者大<lb/>
　夫判縣但縣之而不作也比御而不入者雖比次婦<lb/>
　人之當御者而猶不復寢也或曰比及也禮禫而樂<lb/>
　作吉祭而復寢孟獻子當?禫之日樂可作矣而不<lb/>
　作御可入矣而不入行人之所不能行故夫子稱之<lb/>
　曰獻子喪已外除而餘哀未忘以常情言之殆加於<lb/>
<pb n="21b"/>
　人一等矣案三年之?二十五月而畢以節制也獻<lb/>
　子過於厚而聖人多之蓋以哀有餘者宜如是耳<lb/>
孔子?祥五日?琴而不成聲十日而成笙歌有子蓋<lb/>
?祥而絲屨組纓<lb/>
　此類記孔子及有子除?之事以明其異也組之文<lb/>
　五采孔子?祥五日?琴而不成聲未忘乎哀也自<lb/>
　是而十日則意漸舒故音曲調而笙歌成焉禮?祥<lb/>
　白屨無絇縞冠素紕絲與組皆服之吉者也乃有子<lb/>
<pb n="22a"/>
　　方祥即以絲?屨之飾以組?冠之纓變之?巳速<lb/>
　　矣孔疏祥是凶事用遠日故十日得踰月案有若似<lb/>
　　聖人宜不至失禮若是蓋疑辭記者或得於傳聞與<lb/>
　死而不弔者三畏厭溺<lb/>
　　此論非禮而死者不合弔哭之事也畏謂畏懼不知<lb/>
　　所出而死者厭謂止危險之下被壓而死者溺謂不<lb/>
　　乘橋船入水而死者人之生也身體髮膚受之父母<lb/>
　　不敢?傷所以守其身也世之不得其死者有三曰<lb/>
<pb n="22b"/>
　　畏曰厭曰溺皆非命之正故君子不弔也案張子曰<lb/>
　　知死而不知生傷而不弔畏厭溺可傷尤甚故特致<lb/>
　　哀死者不弔生者以異之據此則不弔者三乃哀有<lb/>
　　餘而不暇於文之謂非必賤惡之而然也<lb/>
　<lb/>
　<lb/>
　<lb/>
日講禮記解義卷六<lb/>
</p>
<p>
</p>
  </div>
</body>
</text>
</TEI>