<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷四十五<lb/>
　雜記下<lb/>
　有父之喪如未沒喪而母死其除父之喪也服其除服<lb/>
　卒事反喪服<lb/>
　　此言父喪未竟而遭母喪除服之禮也沒猶終也為<lb/>
　　子者有父之喪如在小祥之後大祥之前而母死則<lb/>
　　除父之喪也當服除喪之服以行大祥之禮待卒事<lb/>
<pb n="1b"/>
　　而後反其母之喪服孔氏疏曰若母未葬而?父二<lb/>
　　祥則不得服其祥服祥祭為吉未?為凶故未忍凶<lb/>
　　時行吉禮案下當父母之喪其除諸父昆弟之喪如<lb/>
　　除喪之服則當大喪亦為親者除服也彼文不言葬<lb/>
　　則葬一耳父尊於母即母未葬亦無不得服祥服之<lb/>
　　理疏說未是<lb/>
　雖諸父昆弟之喪如當父母之喪其除諸父昆弟之喪<lb/>
　也皆服其除喪之服卒事反喪服<lb/>
<pb n="2a"/>
　此言諸父昆弟之喪當父母服?變除之禮也雖諸<lb/>
　父昆弟之喪如自始死至除服皆在父母服?則除<lb/>
　諸父昆弟之喪也皆各服其除喪之服以行禮待卒<lb/>
　事而後反父母之喪服鄭注曰為輕服者除骨肉之<lb/>
　恩也唯君喪不除私服<lb/>
如三年之喪則既顈其練祥皆行<lb/>
　此言兩有三年之喪者為前喪練祥之節也顈草名<lb/>
　似葛無葛之鄉以顈代既顈者既虞卒哭受服之時<lb/>
<pb n="2b"/>
　以葛絰易要之麻絰也如前喪後喪俱是三年之服<lb/>
　則待後喪既虞卒哭而顈然後練祥之禮皆行蓋祭<lb/>
　與除服事?而義不相蒙有君喪服則私服不得除<lb/>
　而練祥可追舉君之喪服除而後殷祭是也並私服<lb/>
　則服皆得除而祭惟重喪可追舉知然者上言除服<lb/>
　兼諸父昆弟此獨言三年之喪以?之也<lb/>
王父死未練祥而孫又死猶是附於王父也<lb/>
　此言孫附祖之禮不以未練祥而變也孫與祖昭穆<lb/>
<pb n="3a"/>
　同如王父死未及練祥而孫又死時雖無廟猶是附<lb/>
　於王父也案孔疏其孫就王父所祔祖廟之中而祔<lb/>
　祭王父是祔於?祖非祔於王父也或謂即於殯宮<lb/>
　祔之<lb/>
有殯聞外喪哭之他室入奠卒奠出改服即位如始即<lb/>
位之禮<lb/>
　此言有殯而聞外喪之禮也有殯謂親喪未?外喪<lb/>
　謂兄弟喪在?者子有父母殯而未?聞在?兄弟<lb/>
<pb n="3b"/>
　之喪則哭之不於殯宮而於他室哭之明日以本服<lb/>
　入奠於殯宮待卒奠而出改著新喪之服以即他室<lb/>
　所哭之位一如昨日始聞喪而即位之禮蓋哭之他<lb/>
　室則不嫌於哭殯如始即位禮則各終當哭之日數<lb/>
　可知<lb/>
大夫士?與祭於公既視濯而父母死則猶是與祭也<lb/>
次於異?既祭釋服出公門外哭而歸其它如奔喪之<lb/>
禮如未視濯則使人告告者反而后哭如諸父昆弟姑<lb/>
<pb n="4a"/>
姊妹之喪則既宿則與祭卒事出公門釋服而后歸其<lb/>
他如奔喪之禮如同?則次于異?<lb/>
　此言助祭遭喪之禮也視濯監視祭?之滌濯也宿<lb/>
　謂祭前三日受宿戒也如大夫士?助祭於公既視<lb/>
　濯而遇父母死則猶是在吉禮之中而與於祭也惟<lb/>
　吉凶不可同處故不處於齋宮而次於異?待祭禮<lb/>
　既畢遂釋服出於公門之外哭而歸其餘如奔喪之<lb/>
　禮如未視濯則使人告於君俟告者反而後哭如諸<lb/>
<pb n="4b"/>
　父昆弟姑姊妹之喪既受宿戒則必與於祭待卒事<lb/>
　出公門釋服而後歸其餘如奔喪之禮如死者是己<lb/>
　同?之人則既宿之後出次異?亦以吉凶不同處<lb/>
　也案四牡之詩曰?母?諗聖人之所以體?臣者<lb/>
　如是其至也若父母死禁其哭踊而俾之與祭是大<lb/>
　傷人子之心而所以事其先王者亦盭矣周官凡禮<lb/>
　事大宗伯掌之小宗伯佐之肆師又佐之蓋以代匱<lb/>
　而備喪疾也?於百執事之駿奔走者乎此記云云<lb/>
<pb n="5a"/>
　當更詳考之以俟知禮者<lb/>
曾子問曰卿大夫?為尸於公受宿矣而有齊衰?喪<lb/>
則如之何孔子曰出舍乎公?以待事禮也孔子曰尸<lb/>
弁冕而出卿大夫士皆下之尸必式必有前驅<lb/>
　說見曾子問<lb/>
父母之喪?祭而昆弟死既殯而祭如同?則雖臣妾<lb/>
葬而后祭祭主人之升降散等執事者亦散等雖虞附<lb/>
亦然<lb/>
<pb n="5b"/>
　此言祥祭之禮因兄弟之喪而有變通也?祭謂?<lb/>
　行小祥及大祥之祭散栗也等階也栗階不過二等<lb/>
　蓋栗之為言躐也始升猶聚足連?至二等則左右<lb/>
　足各一發而升堂有躐等之意人子居父母之喪?<lb/>
　行祥祭而適有昆弟死則待殯訖乃祭蓋異?者如<lb/>
　此若是同?則雖臣妾之卑賤亦必待葬而后祭而<lb/>
　昆弟不待言矣凡祭之升降吉則?級聚足凶則栗<lb/>
　階今祥是吉祭以有昆弟之喪故?於威儀主人之<lb/>
<pb n="6a"/>
　升降散等執事者亦散等雖主人至昆弟虞祔之時<lb/>
　而行父母之祥祭亦與執事者皆散等而禮從?也<lb/>
　案吉凶不相干喪服傳有死於?中則為三月不舉<lb/>
　祭此之謂也虞祔謂葬時之虞祔承上葬而后祭言<lb/>
　之<lb/>
自諸侯達諸士小祥之祭主人之酢也嚌之?賓兄弟<lb/>
則皆啐之大祥主人啐之?賓兄弟皆飲之可也凡侍<lb/>
祭喪者告賓祭薦而不食<lb/>
<pb n="6b"/>
　此言喪祭之時主賓飲食之禮也至齒為嚌入口為<lb/>
　啐卒爵為飲侍祭喪者相喪祭禮之人也薦脯醢也<lb/>
　上祭謂二祥之祭下祭謂祭先代始為飲食之人也<lb/>
　喪祭之禮有自諸侯達諸士者如小祥之祭主人於<lb/>
　正祭後受賓之酢也當嚌之其?賓兄弟於祭末受<lb/>
　主人之獻則皆啐之大祥之祭主人於正祭後受賓<lb/>
　之酢當啐之其?賓兄弟於祭末受主人之獻皆飲<lb/>
　之可也凡為相喪祭之禮者當主人設薦時但告賓<lb/>
<pb n="7a"/>
　祭所薦而賓不食若吉祭則賓食之矣案士虞禮主<lb/>
　人主婦獻尸受酢之時皆卒爵神惠為重賓禮為輕<lb/>
　故知此是受賓酢也告賓祭薦亦謂祥祭主人獻賓<lb/>
　賓受獻主人設薦時也虞祔無獻賓之禮<lb/>
子貢問喪子曰敬為上哀次之瘠為下?色稱其情戚<lb/>
容稱其服請問兄弟之喪子曰兄弟之喪則存乎書?<lb/>
矣<lb/>
　此言居喪之準也子貢問居父母之喪子曰居喪者<lb/>
<pb n="7b"/>
　敬足以盡禮斯為上哀足以盡情當次之若哀過而<lb/>
　瘠以至不勝喪則為下?色必稱其情而後外?一<lb/>
　戚容必稱其服而後本末齊是在乎循分而自致焉<lb/>
　又請問居兄弟之喪子曰兄弟之喪凡所當行則皆<lb/>
　存乎禮籍矣非若居父母喪者哀容體?有不可以<lb/>
　名言也案鄭氏注曰喪尚哀言敬為上者疾時不能<lb/>
　敬也張子曰持喪敬則必哀哀則必瘠居喪以敬為<lb/>
　上敬則一於禮也<lb/>
<pb n="8a"/>
君子不奪人之喪亦不可奪喪也<lb/>
　此言居喪之當盡禮也喪亦謂父母之喪親喪自致<lb/>
　君子不奪廢他人居喪之情亦不可為他事而自奪<lb/>
　也孔氏疏曰不奪人喪恕也不奪己喪忠也人己一<lb/>
　視而孝道盡矣<lb/>
孔子曰少連大連善居喪三日不怠三月不解期悲哀<lb/>
三年憂東夷之子也<lb/>
　此言居喪中禮之事也不怠如水漿不入口之類不<lb/>
<pb n="8b"/>
　懈如哀至則哭之類孔子言有少連大連者皆善居<lb/>
　喪親始死則三日而不怠親在殯則三月而不懈由<lb/>
　小祥以至大祥則期而悲哀三年而憂其中於禮如<lb/>
　此實乃東夷之子也<lb/>
三年之喪言而不語對而不問廬堊室之中不與人坐<lb/>
焉在堊室之中非時見乎母也不入門疏衰皆居堊室<lb/>
不廬廬嚴者也<lb/>
　此言喪禮言語居處之節也三年之喪謂斬衰者疏<lb/>
<pb n="9a"/>
　衰謂齊衰也齊衰有三年者有期年者有三月者居<lb/>
　父三年之喪但可自言已事而不得為人論說但可<lb/>
　對人之問而不得自問於人停廬與堊室之中恐分<lb/>
　其哀?不得與人坐焉其在堊室非有事行禮時當<lb/>
　見乎母也則不入中門若疏衰則皆居堊室而不廬<lb/>
　以廬乃哀敬嚴肅之所非有其實者不居也凡喪次<lb/>
　斬衰居倚廬既練居堊室齊衰皆居堊室大功有帷<lb/>
　帳小功緦麻有?第唯廬為嚴故必斬衰者於期年<lb/>
<pb n="9b"/>
　?居之也<lb/>
妻視叔父母姑姊妹視兄弟長中下殤視成人<lb/>
　此言異服同哀之禮也視猶比也妻服杖期而其哀<lb/>
　則抑而比於叔父母之不杖期姑姊妹出適皆大功<lb/>
　而其哀則進而比於兄弟之不杖期長中下三殤之<lb/>
　服皆從降而其哀則進而比於成人蓋不使情之有<lb/>
　過與不及也<lb/>
親喪外除兄弟之喪?除<lb/>
<pb n="10a"/>
　此言除喪之?也外謂服?謂心也服之除在外而<lb/>
　哀本於心親之喪則外除哀未忘也兄弟之喪則?<lb/>
　除哀亦淡也此所謂稱也<lb/>
視君之母與君之妻比之兄弟發諸?色者亦不飲食<lb/>
也<lb/>
　此言服小君之禮也為君之母與君之妻齊衰不杖<lb/>
　期哀之宜比於己之兄弟於酒肴之醲美可以發見<lb/>
　於?色者亦不飲之食之也一說凡小功者謂之兄<lb/>
<pb n="10b"/>
　弟孔子曰居君之母與妻之喪居處飲食衎爾兄弟<lb/>
　之期其痛如剡胡可比也小功比葬食肉飲酒此曰<lb/>
　發諸?色者亦不飲食國體存焉爾<lb/>
免喪之外行於道路見似目瞿聞名心瞿弔死而問疾<lb/>
?色戚容必有以異於人也如此而后可以服三年之<lb/>
喪其餘則直道而行之是也<lb/>
　此言人子免喪而哀未忘之節也瞿者驚變之貌人<lb/>
　子於免喪之外行於道路見有貌類其親者則目為<lb/>
<pb n="11a"/>
　瞿然聞有名同其親者則心為瞿然弔死而問疾其<lb/>
　?色戚容亦必有加於無憂之人也哀心誠切至免<lb/>
　喪猶如此而後可以服三年之喪若其餘則直道而<lb/>
　行之即是也案此正所謂親喪外除者其餘謂期親<lb/>
　以下孔氏疏曰父在為母雖期年亦從上三年之?<lb/>
　也<lb/>
祥主人之除也於夕為期朝服祥因其故服<lb/>
　此言大祥之服也夕祥祭前一日之夕也期祭期也<lb/>
<pb n="11b"/>
　朝服緇衣素裳大祥之祭乃主人除服之節也於前<lb/>
　期之夕預告祭期必用朝服至旦祥祭即因其前夕<lb/>
　所用之朝服也孔氏疏曰此?諸侯卿大夫言之從<lb/>
　祥至吉服有六祥祭朝服縞冠一也祥訖素縞麻衣<lb/>
　二也禫祭元冠黃裳三也禫訖朝服綅冠四也踰月<lb/>
　吉祭元冠朝服五也既祭元端而居六也<lb/>
子游曰既祥雖不當縞者必縞然後反服<lb/>
　此言既祥受弔之服也子游曰既祥應服素縞麻衣<lb/>
<pb n="12a"/>
　若有?弔者雖不正當祥祭縞冠之時必服縞冠以<lb/>
　受之然後反祥後素縞麻衣之服一說既祥當縞猶<lb/>
　有他喪未除必服縞以終前喪然後反他喪之服即<lb/>
　所謂服其除服卒事反喪服也<lb/>
當袒大夫至雖當踊?踊而拜之反改成踊乃襲於士<lb/>
既事成踊襲而后拜之不改成踊<lb/>
　此言士喪當袒而受弔之禮也反復位也改更也既<lb/>
　事畢其歛事也士喪當斂竟而袒之時有大夫?弔<lb/>
<pb n="12b"/>
　雖主人當踊必?止其踊而出拜之拜竟反位更為<lb/>
　踊而成踊乃襲其初袒之衣於士?弔則主人畢斂<lb/>
　事以成踊俟襲畢而後拜之不更為成踊禮以敵而<lb/>
　?也孔氏疏曰案檀弓大夫弔當事而至則辭焉謂<lb/>
　大小斂時主人不出故辭大夫也此是斂已竟當其<lb/>
　袒踊故?踊而拜之<lb/>
上大夫之虞也少牢卒哭成事附皆大牢下大夫之虞<lb/>
也犆牲卒哭成事附皆少牢<lb/>
<pb n="13a"/>
　此言大夫喪祭用牲之等也虞葬後之祭卒哭在三<lb/>
　虞之後謂之成事成吉事也附祔廟也上大夫之虞<lb/>
　也用少牢卒哭成事與附廟皆用大牢下大夫之虞<lb/>
　也用犆牲卒哭成事與附廟皆用少牢蓋上大夫少<lb/>
　牢下大夫犆牲禮與常祭同卒哭附廟視虞為大牲<lb/>
　故皆加一等焉<lb/>
祝稱卜葬虞子孫曰哀夫曰乃兄弟曰某卜葬其兄弟<lb/>
曰伯子某<lb/>
<pb n="13b"/>
　此言卜葬祝詞之異禮也初虞即葬之日故?言?<lb/>
　虞乃者助語辭?葬虞而卜日祝稱主人之詞子孫<lb/>
　則曰哀子哀孫某夫則曰乃某兄弟則曰兄某弟某<lb/>
　弟卜葬其兄則弟但曰伯子某而不曰兄某蓋所以<lb/>
　尊兄也<lb/>
古者貴賤皆杖叔孫武叔朝見輪人以其杖關轂而輠<lb/>
輪者於是有爵而后杖也鑿巾以飯公羊賈為之也<lb/>
　此言失禮所由始也叔孫武叔魯大夫名州仇輪人<lb/>
<pb n="14a"/>
　作車輪之人關穿也轂車輻之所?者輠回轉也公<lb/>
　羊姓賈名古者居喪有杖貴賤皆得用之叔孫武叔<lb/>
　入朝見有輪人以其衰服之杖穿於車轂中而回轉<lb/>
　其輪者於是乎分?貴賤必有爵者而後杖也大夫<lb/>
　以上使賓為親含恐憎穢其親以巾覆尸面而鑿其<lb/>
　當口處以入含玉士賤則子當自含而不以巾覆?<lb/>
　矣乃亦如大夫之鑿巾以飯則自公羊賈為之也夫<lb/>
　飯含與杖皆喪禮之大者而魯之末失如此<lb/>
<pb n="14b"/>
冒者何也所以揜形也自襲以至小斂不設冒則形是<lb/>
以襲而后設冒也<lb/>
　此言設冒之義也冒襲後韜尸之具襲沐浴後以衣<lb/>
　衣尸也后衍字初喪之時既襲尸而又設冒者何也<lb/>
　蓋孝子愛親之至所以揜其形也自襲以至於小斂<lb/>
　尸雖著衣然不設冒則形見而人惡之矣子心有所<lb/>
　不忍是以既襲而又設冒也孔氏疏曰襲則設冒至<lb/>
　小斂之前則以衣總覆於冒上<lb/>
<pb n="15a"/>
或問於曾子曰夫既遣而包其餘猶既食而裹其餘與<lb/>
君子既食則裹其餘乎曾子曰吾子不見大饗乎夫大<lb/>
饗既饗卷三牲之俎歸于賓館父母而賓客之所以為<lb/>
哀也子不見大饗乎<lb/>
　此言遣奠包牲之義也或有問於曾子曰夫設遣奠<lb/>
　訖而即包其牲體之餘置遣車以納壙中殆猶之既<lb/>
　食而裹其餘與君子既食則又可裹其餘以歸乎曾<lb/>
　子曰吾子不見大饗乎夫大饗之禮既饗則主人斂<lb/>
<pb n="15b"/>
　三牲俎上之肉歸於賓館今父母?葬而以賓客之<lb/>
　禮待之此孝子所以哀親之去也子不知包奠之義<lb/>
　獨不見大饗乎案父母為家之主主而去其家則賓<lb/>
　客不異矣?葬而賓之既葬而神之不唯哀至而敬<lb/>
　亦至也<lb/>
非為人喪問與賜與<lb/>
　此上疑有闕文敵者曰問尊者曰賜言非為人之有<lb/>
　喪而問遺之與賜予之與意以哀死之有遣贈猶卹<lb/>
<pb n="16a"/>
　生之有問賜故類及之也<lb/>
三年之喪以其喪拜非三年之喪以吉拜<lb/>
　此言居喪拜謝之禮也喪拜謂稽顙而后拜吉拜謂<lb/>
　拜而后稽顙居喪時凡當拜問拜賜拜賓必因乎服<lb/>
　之輕重以為禮如係三年之喪則已服重不忍從吉<lb/>
　而以其喪拜非三年之喪則已服輕不必從凶而以<lb/>
　吉拜案檀弓鄭注以拜而后稽顙為殷之喪拜以稽<lb/>
　顙而后拜為周之喪拜疏謂殷自斬衰至緦麻皆拜<lb/>
<pb n="16b"/>
　而后稽顙周則三年之喪及杖期喪皆稽顙而后拜<lb/>
　不杖期以下皆拜而后稽顙也<lb/>
三年之喪如或遺之酒肉則受之必三辭主人衰絰而<lb/>
受之如君命則不敢辭受而薦之喪者不遺人人遺之<lb/>
雖酒肉受也從父昆弟以下既卒哭遺人可也<lb/>
　此言居喪受遺之禮也三年之喪禫祭後始飲酒食<lb/>
　肉如在喪中而或遺之酒肉則受之必先三辭至於<lb/>
　不可辭而後主人衰絰以受之如出於君命則不敢<lb/>
<pb n="17a"/>
　辭因受而薦之於廟尊君賜也抑居三年之喪者哀<lb/>
　戚至重不可為禮故亦不遺人人遺之雖酒肉受者<lb/>
　不得已也若從父兄弟以下則服輕又既卒哭而哀<lb/>
　殺即遺人可也王氏曰居喪有酒肉之遺必疾者也<lb/>
　暫須食飲可矣<lb/>
縣子曰三年之喪如斬期之喪如剡<lb/>
　此言居喪哀痛之節也剡削也縣子曰喪以哀為主<lb/>
　三年之喪其痛如斬期之喪其痛如剡雖有淺深皆<lb/>
<pb n="17b"/>
　情之至也<lb/>
三年之喪雖功衰不弔自諸侯達諸士如有服而?往<lb/>
哭之則服其服而往期之喪十一月而練十三月而祥<lb/>
十五月而禫練則弔既葬大功弔哭而退不?事焉期<lb/>
之喪未葬弔於鄉人哭而退不?事焉功衰弔待事不<lb/>
執事小功緦執事不與於禮<lb/>
　此言有喪者弔人之禮也小祥後衰與大功同故曰<lb/>
　功衰弔謂弔疏者哭謂哭親者不弔與往哭貴賤皆<lb/>
<pb n="18a"/>
　同?猶待也三年之喪雖小祥後已服功衰亦不弔<lb/>
　人此禮直自諸侯達諸士如自有五服之親喪而?<lb/>
　往哭之則不著己之功衰而服彼親之服以往期之<lb/>
　喪父在為母其服十一月而練十三月而祥十五月<lb/>
　而禫蓋備二祥之節至練後則可以出弔矣既葬之<lb/>
　大功於他人之喪弔哭而即退不?主人襲斂等事<lb/>
　焉齊衰不杖期之喪未葬弔於他人哭而退亦不?<lb/>
　事焉既葬而受大功之衰其弔人可以待事而不親<lb/>
<pb n="18b"/>
　執其事小功緦麻可以執擯相之事而不與於饋奠<lb/>
　之禮以擯相事輕而饋奠禮重也案孔氏疏諸侯?<lb/>
　期今云服而往當是敵體及所不臣者不臣謂始封<lb/>
　君不臣諸父昆弟也期之喪謂齊衰杖期乃父在為<lb/>
　母者後云期之喪則謂齊衰不杖期乃姪為姑兄弟<lb/>
　為姊妹之適人無主者<lb/>
相趨也出?而退相揖也哀次而退相問也既封而退<lb/>
相見也反哭而退朋友虞附而退<lb/>
<pb n="19a"/>
　此言無喪者弔人之禮也相趨者謂以趨示敬如論<lb/>
　語過之必趨是也封讀曰窆葬下棺也凡弔人之喪<lb/>
　若平日與主人本疏而但相趨也者則於柩出廟之<lb/>
　?門而退若嘗與?識而相揖也者則待柩至大門<lb/>
　外之哀次而退若嘗與往?而相問遺也者則待既<lb/>
　窆而退若嘗執贄行相見之禮也者則待孝子反哭<lb/>
　於家而退若嘗與為朋友則待虞祭祔祭畢而退交<lb/>
　淺者其去速恩深者其去遲惟其稱也孔氏疏曰知<lb/>
<pb n="19b"/>
　生者弔知死者傷注云弔則知是弔生人也<lb/>
弔非從主人也四十者執綍鄉人五十者從反哭四十<lb/>
者待盈坎<lb/>
　此言弔喪送葬之禮也弔本以相助凡役非徒隨從<lb/>
　主人而已也年有未過四十者皆當執綍同鄉之人<lb/>
　唯五十者始衰則但從主人窆竟反哭四十者非僅<lb/>
　執綍也必為之實土待盈壙而後反孔氏疏曰若非<lb/>
　鄉人則無問長少皆從主人歸<lb/>
<pb n="20a"/>
喪食雖惡必充飢飢而廢事非禮也飽而忘哀亦非禮<lb/>
也視不明?不聰行不正不知哀君子病之故有疾飲<lb/>
酒食肉五十不致?六十不?七十飲酒食肉皆為疑<lb/>
死<lb/>
　此言哀當有節之禮也病憂也疑猶恐也喪主於哀<lb/>
　而不可過故食雖惡亦必取於充飢蓋喪事須有精<lb/>
　力以勝之若飢而廢事則非禮也猶之飽而忘哀亦<lb/>
　非禮也夫過哀之失直與不哀等居喪而視失其明<lb/>
<pb n="20b"/>
　?失其聰行止欹倚而不正者皆由不知哀?之節<lb/>
　所致惟君子病之故制為禮而使有疾者得飲酒食<lb/>
　肉五十則不極其?六十則不?七十則?飲酒食<lb/>
　肉皆為恐其以哀?而至於死也<lb/>
有服人召之食不往大功以下既葬適人人食之其黨<lb/>
也食之非其黨弗食也功衰食菜果飲水漿無鹽酪不<lb/>
能食食鹽酪可也<lb/>
　此言喪中飲食之禮也黨謂宗族與親戚酪乳漿也<lb/>
<pb n="21a"/>
　有親喪之服人召之食則不可往大功以下服雖輕<lb/>
　然當既葬適人而人或食之若其黨也則食非其黨<lb/>
　則弗食也親喪至小祥後受功衰始食菜果雖飲水<lb/>
　漿仍無鹽酪或有淡不能食食者則鹽酪可也案閒<lb/>
　傳既虞卒哭疏食水飲不食菜果故服功衰而后可<lb/>
　食菜果又喪大記不能食粥?之以菜可也故飲水<lb/>
　漿而亦可加鹽酪禮之所為以時以人而異其節者<lb/>
　如此<lb/>
<pb n="21b"/>
孔子曰身有瘍則浴首有創則沐病則飲酒食肉?瘠<lb/>
為病君子弗為也?而死君子謂之無子<lb/>
　此言居喪者遇病節哀之禮也孔子曰人子居喪固<lb/>
　起居飲食之皆異然當其身有瘍則浴首有創則沐<lb/>
　病則飲酒而食肉蓋不如是則?過而瘠為病君子<lb/>
　之所弗為也?有?而死者至無人終父母之喪君<lb/>
　子直謂之無子夫哀本以愛親而反同於棄親則何<lb/>
　如節哀謹疾而能終喪盡職之為愈乎曲禮曰不勝<lb/>
<pb n="22a"/>
　喪比於不慈不孝故君子謂之無子也<lb/>
非從柩與反哭無免於堩<lb/>
　此言著免之節也免以布裹頭所以代冠堩道路也<lb/>
　有喪者惟從柩送葬與葬畢反哭可著免而行若非<lb/>
　此則無免於道路者蓋人於道路不可以無飾也小<lb/>
　記云?葬者比反哭皆冠及郊而後免此蓋以葬之<lb/>
　近者言之<lb/>
凡喪小功以上非虞附練祥無沐浴<lb/>
<pb n="22b"/>
　此言喪中沐浴之節也喪主於哀無所事飾故凡喪<lb/>
　自小功以上非為虞祔練祥致潔以交神則無沐浴<lb/>
　案小功以上四祭謂功喪之於虞祔期喪之於虞祔<lb/>
　練三年喪之於虞祔練祥也<lb/>
疏衰之喪既葬人請見之則見不請見人小功請見人<lb/>
可也大功不以執摯唯父母之喪不辟涕泣而見人<lb/>
　此言居喪見人之節也摰與贄同疏衰之喪於既葬<lb/>
　後人或請見之則見而不自請見於人小功則請見<lb/>
<pb n="23a"/>
　於人可也大功雖可請見於人但不可以執摰唯父<lb/>
　母之喪至哀無飾與常禮異則有不避涕泣而見乎<lb/>
　人者<lb/>
三年之喪祥而從政期之喪卒哭而從政九月之喪既<lb/>
葬而從政小功緦之喪既殯而從政<lb/>
　此言居喪從政之節也祥大祥政力政庶人依士禮<lb/>
　卒哭與葬皆三月庶人宜供力役之征而居喪則有<lb/>
　其節如三年之喪俟大祥而後從政期之喪則卒哭<lb/>
<pb n="23b"/>
　而從政大功九月之喪則既葬而從政小功緦麻之<lb/>
　喪則既殯而從政惟古人推仁孝之心以逮下故其<lb/>
　恤民喪而?民力者如此孔氏疏曰此謂庶人若大<lb/>
　夫士三年之喪期不從政是正禮也卒哭金革之事<lb/>
　無避是權禮也<lb/>
曾申問於曾子曰哭父母有常聲乎曰中路嬰兒失其<lb/>
母焉何常聲之有<lb/>
　此言初哭親之禮也曾申嘗問於曾子曰哭父母者<lb/>
<pb n="24a"/>
　果當有常聲乎?子曰有如行至中路而嬰兒失其<lb/>
　母焉則其哀痛迫切有猝發而不自知者哭何常聲<lb/>
　之有乎人子雖非嬰兒然其哭父母也無異情則亦<lb/>
　無異聲可知矣<lb/>
卒哭而諱王父母兄弟世父叔父姑姊妹子與父同諱<lb/>
母之諱?中諱妻之諱不舉諸其側與從祖昆弟同名<lb/>
則諱<lb/>
　此言諱名之禮也王父母祖父母也世父伯父也從<lb/>
<pb n="24b"/>
　祖昆弟同?祖之兄弟也禮卒哭而後諱其為父之<lb/>
　王父母兄弟世父叔父姑姊妹人子尊父則必與父<lb/>
　同諱如母為其親諱則子於一?之中亦為之諱妻<lb/>
　為其親諱夫亦不得舉諸其側或母與妻所諱者適<lb/>
　與已從祖昆弟之名同則為之諱鄭注云孝子聞名<lb/>
　心瞿不言人諱者亦為其相感動也子與父同諱則<lb/>
　子可盡曾祖之親也<lb/>
以喪冠者雖三年之喪可也既冠於次入哭踊三者三<lb/>
<pb n="25a"/>
　乃出<lb/>
　　此言喪冠之禮也踊以三為節三者三謂三踊者三<lb/>
　　次也喪為凶禮冠為吉禮然亦有以喪冠者蓋當冠<lb/>
　　而適遭五服之喪則因成喪服而遂加冠此禮無分<lb/>
　　於服之輕重雖三年之喪亦可行也既冠於次入哭<lb/>
　　於殯?踊三者三乃出就次所案曾子問?冠子未<lb/>
　　及期日有齊衰大功小功之喪則因喪服而冠言未<lb/>
　　及期日則冠月可冠也夏小正冠用二月若非冠月<lb/>
<pb n="25b"/>
　　待變除卒哭而冠<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷四十五<lb/>
</p>
<p>
</p>
  </div>
</body>
</text>
</TEI>