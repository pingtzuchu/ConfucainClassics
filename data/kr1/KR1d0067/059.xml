<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記解義卷五十九<lb/>
　奔喪<lb/>
　　奔喪者以其居於他國聞喪奔赴也漢書藝文志云<lb/>
　　得古禮五十七篇於魯淹中其十七篇與今儀禮正<lb/>
　　同此奔喪禮在十七篇外故謂之逸禮<lb/>
　奔喪之禮始聞親喪以哭答使者盡哀問故又哭盡哀<lb/>
　遂行日行百里不以夜行唯父母之喪見星而行見星<lb/>
<pb n="1b"/>
　而舍若未得行則成服而后行過國至竟哭盡哀而止<lb/>
　哭辟市朝望其國竟哭<lb/>
　　此言始聞喪而奔赴之禮也親喪通五服之親而言<lb/>
　　舍止息也未得行如奉君命而使事未竟之類過國<lb/>
　　他國也其國本國也辟市朝為驚?也人在他國於<lb/>
　　是乎有奔喪之禮當其始聞親喪則驚怛之甚以哭<lb/>
　　答?赴之使者而盡哀既而問其死之故則又哭盡<lb/>
　　哀不為位而遂行日行至百里而不以夜行唯聞父<lb/>
<pb n="2a"/>
　母之喪則哀痛迫切視凡喪為尤甚見星而即行見<lb/>
　星而始舍若於事勢未得行則成喪服俟得行而后<lb/>
　行過國至竟則哭盡哀而止哭所避者市朝望見其<lb/>
　國之竟則哭?氏乾行曰無私恩非孝子也無公義<lb/>
　非忠臣也君子不以私害公不以家事辭王事故奔<lb/>
　喪之禮未得行則成服而后行斯忠孝所以兩盡也<lb/>
至於家入門左升自西階殯東西面坐哭盡哀括髮袒<lb/>
降堂東即位西鄉哭成踊襲絰于序東絞帶反位拜?<lb/>
<pb n="2b"/>
成踊送賓反位有賓後至者則拜之成踊送賓皆如初<lb/>
?主人兄弟皆出門出門哭止闔門相者告就次於又<lb/>
哭括髮袒成踊於三哭猶括髮袒成踊三日成服拜賓<lb/>
送賓皆如初<lb/>
　此言奔父喪至家之禮也成踊者每一踊有三跳凡<lb/>
　三踊九跳乃謂之成也?主人謂諸子次中門外倚<lb/>
　廬也奔父之喪自外而至於家入門之左升自西階<lb/>
　於殯之東西面坐哭盡哀即括髮袒衣仍自西階以<lb/>
<pb n="3a"/>
　降在於堂下之東即位西向哭而成踊襲衣加首絰<lb/>
　於序牆之東絞所垂帶復其先所即之位賓在則拜賓<lb/>
　於其位而後成踊賓出則送賓於門外而復已位有<lb/>
　賓從後至者則就賓位拜之及退而成踊出而送賓<lb/>
　其節?如初?主人兄弟皆出殯?之門出門哭止<lb/>
　闔門而禮畢以相禮者告則就次於明日又哭亦必<lb/>
　括髮袒衣成踊於??日三哭猶必括髮袒衣成踊<lb/>
　至三日成服杖於序東凡拜賓送賓其節?如初案<lb/>
<pb n="3b"/>
　禮為人子者升降不由阼階今升自西階以父母新死<lb/>
　未忍異於生也親始死笄纚小斂畢乃括髮今即括<lb/>
　髮袒?已經日也始死子位於牖東已殯位在堂下<lb/>
　今降自西階而即位堂下之東?在殯後也既小斂<lb/>
　帶絰散麻三日乃絞垂此初至即絞不見尸柩也又<lb/>
　哭三哭蓋象大斂小斂時其未小斂而至與在家同<lb/>
奔喪者非主人則主人為之拜賓送賓奔喪者自齊衰<lb/>
以下入門左中庭北面哭盡哀免麻於序東即位袒與<lb/>
<pb n="4a"/>
主人哭成踊於又哭三哭皆免袒有賓則主人拜賓送<lb/>
賓丈夫婦人之待之也皆如朝夕哭位無變也<lb/>
　此言奔齊衰以下喪至家之禮也麻亦絰帶也丈夫<lb/>
　婦人主人主婦也凡奔喪者非主人而為其餘之服<lb/>
　屬則賓雖為奔喪者始至而來主人必為之拜賓送<lb/>
　賓是故奔喪者自齊衰以下於始至入門之左?在<lb/>
　中庭北面哭盡哀加免於首加麻於腰在序牆之東<lb/>
　然後即位袒衣與主人哭成踊於?日又哭於再?<lb/>
<pb n="4b"/>
　日三哭皆免袒如始至之禮若有賓至則主人拜賓<lb/>
　送賓而已不與至丈夫婦人待此奔喪者之至也其<lb/>
　哭位皆如朝夕哭之時而位無變也按奔齊衰以下<lb/>
　之喪但於中庭北面而哭?不升自西階殯東西面<lb/>
　坐哭也免麻?不括髮袒而襲絰也即位袒?不袒<lb/>
　而即位也不拜賓送賓以其非主也男婦不變哭位<lb/>
　以其非賓也鄭氏注曰於賓客以哀變為敬此骨肉<lb/>
　哀則自哀矣於此乃言待之?奔喪者至三哭猶不<lb/>
<pb n="5a"/>
　以序入也<lb/>
奔母之喪西面哭盡哀括髮袒降堂東即位西鄉哭成<lb/>
踊襲免絰於序東拜賓送賓皆如奔父之禮於又哭不<lb/>
括髮<lb/>
　此言奔母喪至家之禮也不言入升堂之屬者從上<lb/>
　文也奔母之喪者於始至西面哭盡哀括髮袒衣降<lb/>
　于西階在堂下之東即位西鄉而哭成踊襲免絰於<lb/>
　序之東凡拜賓送賓皆如奔父喪之禮惟於?日又<lb/>
<pb n="5b"/>
　哭即不括髮為輕於父也案奔母之喪小異於父者<lb/>
　唯始至襲絰於序東即加免於又哭不括髮耳其謂<lb/>
　拜賓送賓皆如奔父之禮者乃指適子孔氏?曰若<lb/>
　庶子則亦主人為之拜賓送賓<lb/>
婦人奔喪升自東階殯東西面坐哭盡哀東髽即位與<lb/>
主人拾踊<lb/>
　此言婦人奔喪至家之禮也婦人謂姑姊妹女子子<lb/>
　也東階謂闈門?東面之階非阼階也髽謂去纚而<lb/>
<pb n="6a"/>
　以髮為大紒喪髻也拾更也婦人奔喪者始至由闈<lb/>
　門而入升自東面之階位於殯東西面而坐哭盡哀<lb/>
　於東序去纚大紒而髽乃即位與主人更踊以其自<lb/>
　外?故賓禮之也方氏?曰婦人質弱不勝事故其<lb/>
　禮略於男子鄭注髽於東序不髽於房變於在室者<lb/>
　也<lb/>
奔喪者不及殯先之墓北面坐哭盡哀主人之待之也<lb/>
即位於墓左婦人墓右成踊盡哀括髮東即主人位絰<lb/>
<pb n="6b"/>
絞帶哭成踊拜賓反位成踊相者告事畢<lb/>
　此言奔喪不及殯而先之墓之禮也奔喪者若於葬<lb/>
　後乃至而不及殯則先之墓所北面而坐哭盡哀在<lb/>
　家之主人之待之也即位於墓之左婦人於墓之右<lb/>
　成踊盡哀奔喪者括髮於東偏即主人之位加絰而<lb/>
　絞帶哭成踊於拜賓復反位成踊相禮者於是乎告<lb/>
　事畢則之墓之事畢矣案主人婦人當謂?子婦之<lb/>
　之攝主者即主人位則嫡子歸而為主也孔氏?曰<lb/>
<pb n="7a"/>
　此奔喪者是適子非適子則不拜賓<lb/>
遂冠歸入門左北面哭盡哀括髮袒成踊東即位拜賓<lb/>
成踊賓出主人拜送有賓後至者則拜之成踊送賓如<lb/>
初?主人兄弟皆出門出門哭止相者告就次於又哭<lb/>
括髮成踊於三哭猶括髮成踊三日成服於五哭相者<lb/>
告事畢<lb/>
　此言奔喪不及殯自墓而歸之禮也冠素委貌遂冠<lb/>
　而歸者不可以括髮行於道路也門殯?門墓事畢<lb/>
<pb n="7b"/>
　遂冠其首以歸入殯?之門左北面哭盡哀括髮袒<lb/>
　衣而成踊於東即位拜賓而成踊賓出主人復拜送<lb/>
　有賓從後而至者則拜之成踊與送賓之禮?如初<lb/>
　其時?主人兄弟皆出門出門而哭止相禮者於是<lb/>
　乎告就次於明日又哭括髮成踊於再?日三哭猶<lb/>
　括髮成踊三日而成服至五哭後相禮者於是乎告<lb/>
　事畢則奔喪之事畢矣鄭氏注曰此謂既期乃後歸<lb/>
　至者其未期猶朝夕哭不止於五哭孔氏?曰初至<lb/>
<pb n="8a"/>
　象始死為一哭?日象小斂為二哭又?日象大歛<lb/>
　為三哭又?日成服為四哭又?日為五哭皆數朝<lb/>
　哭不數夕哭故為五也於五哭後告事畢?是既期<lb/>
　以後朔望朝哭而已<lb/>
為母所以異於父者壹括髮其餘免以終事他如奔父<lb/>
之禮<lb/>
　此言奔母喪不及殯之禮也為母所以稍異於父者<lb/>
　唯壹括髮其餘皆免以終事於禮為殺餘悉如奔父<lb/>
<pb n="8b"/>
　之禮鄭注曰壹括髮謂歸入門哭時蓋及殯不及殯<lb/>
　皆然也<lb/>
齊衰以下不及殯先之墓西面哭盡哀免麻於東方即<lb/>
位與主人哭成踊襲有賓則主人拜賓送賓賓有後至<lb/>
者拜之如初相者告事畢遂冠歸入門左北面哭盡哀<lb/>
免袒成踊東即位拜賓成踊賓出主人拜送於又哭免<lb/>
袒成踊於三哭猶免袒成踊三日成服於五哭相者告<lb/>
事畢<lb/>
<pb n="9a"/>
　此言奔齊衰以下之喪不及殯之墓而歸之禮也西<lb/>
　面哭不北面者亦統於主人也齊衰以下之喪若於<lb/>
　葬後乃至而不及殯則先之墓所西面哭盡哀加免<lb/>
　於首加麻於身在東方即位與喪之主人哭而成踊<lb/>
　襲其衣有賓至則主人為之拜賓送賓賓有從後至<lb/>
　者亦主人拜之如初相禮者於是乎告事畢則之墓<lb/>
　之事畢矣遂冠其首以歸入於門之左北面哭盡哀<lb/>
　加免而袒衣成踊於東方即位主人為之拜賓奔喪<lb/>
<pb n="9b"/>
　者於其時成踊賓出則主人為之拜送於?日又哭<lb/>
　加免而袒衣成踊於再明日三哭猶加免而袒衣成<lb/>
　踊三日而成服至五哭後相禮者於是乎告事畢則<lb/>
　奔喪之事畢矣案齊衰以下有大功小功緦麻日月<lb/>
　多少不同若不及殯奔在五月之外者大功以上免<lb/>
　麻于東方三日成服小功緦麻則否以小功以下不<lb/>
　稅故也蓋小功惟未滿五月緦麻惟未滿三月乃亦<lb/>
　得三日成服耳鄭氏注曰為父於又哭括髮而不袒<lb/>
<pb n="10a"/>
　此又哭三哭皆言袒袒衍字也<lb/>
聞喪不得奔喪哭盡哀問故又哭盡哀乃為位括髮袒<lb/>
成踊襲絰絞帶即位拜賓反位成踊賓出主人拜送于<lb/>
門外反位若有賓後至者拜之成踊送賓如初於又哭<lb/>
括髮袒成踊於三哭猶括髮袒成踊三日成服於五哭<lb/>
拜賓送賓如初<lb/>
　此申言成服而后行之禮也若聞父母之喪以有事<lb/>
　不得奔喪則於始聞時哭盡哀既而問其死之故又<lb/>
<pb n="10b"/>
　哭盡哀乃為朝夕哭之位括髮而袒衣成踊襲衣著<lb/>
　首絰而絞帶之垂即東方之位然後就拜賓反位而<lb/>
　成踊賓出則主人拜送於門外復反其位若有賓從<lb/>
　後至者其拜之成踊及送賓之禮如初於?日又哭<lb/>
　括髮而袒衣成踊於??日三哭猶括髮而袒衣成<lb/>
　踊三日而成服至於五哭其拜賓送賓之禮如初案<lb/>
　為位於外之禮與奔喪至家之禮略同士喪禮云小<lb/>
　斂乃絰今於聞喪之日即絰者孔氏?曰以赴者至<lb/>
<pb n="11a"/>
　已踰日節也<lb/>
若除喪而后歸則之墓哭成踊東括髮袒絰拜賓成踊<lb/>
送賓反位又哭盡哀遂除於家不哭主人之待之也無<lb/>
變於服與之哭不踊<lb/>
　此言除服以後奔父母喪之禮也除喪謂父喪三年<lb/>
　母喪期年之後也若人子不得已直至除喪而后歸<lb/>
　則先之於墓北面哭成踊東即主人位括髮袒衣加<lb/>
　絰就拜?而成踊既送賓則反其位又哭盡哀服遂<lb/>
<pb n="11b"/>
　就墓上而除至於家不哭當之墓時其在家主人之<lb/>
　待之也無變於平常所著之服但與奔者哭而不踊<lb/>
　皆以時已過禮從而殺也<lb/>
自齊衰以下所以異者免麻<lb/>
　此言齊衰以下於除服後奔喪之禮也自齊衰以下<lb/>
　除喪而后歸之禮所以異於斬衰者唯首免腰麻絰<lb/>
　而不括髮餘則皆同案為母壹括髮齊衰已下不括<lb/>
　髮以漸而殺<lb/>
<pb n="12a"/>
凡為位非親喪齊衰以下皆即位哭盡哀而東免絰即<lb/>
位袒成踊襲拜?反位哭成踊送?反位相者告就次<lb/>
三日五哭卒主人出送賓?主人兄弟皆出門哭止相<lb/>
者告事畢成服拜賓若所為位家?則成服而往<lb/>
　此言聞諸父兄弟死於異國之禮也三日五哭謂初<lb/>
　聞喪與?日又?日之朝夕哭通計為五也卒止也<lb/>
　凡聞喪而為位以哭者其非父母之喪自齊衰而至<lb/>
　緦麻皆即位哭盡哀而之東加免於首加絰於腰即<lb/>
<pb n="12b"/>
　位袒衣而成踊襲衣就拜賓反其位哭成踊既送賓<lb/>
　復反其位相禮者告以就次則三日為五哭而遂止<lb/>
　由是賓出則主人出送賓於?主人兄弟皆出門哭<lb/>
　乃止相禮者於是乎告以事畢則為位之事畢矣既<lb/>
　成服後有賓至亦拜賓若所為位者之家道?則成<lb/>
　服而后往近則不忍待也案此言主人者或以親或以<lb/>
　長而應主其人之喪者也告就次者聞喪不入?雖<lb/>
　一夕必有次也首言非親喪者若親喪在外則無?<lb/>
<pb n="13a"/>
　近聞而奔不暇為位以哭也舊說此以私事出未奔<lb/>
　者果爾則在他國不應有?主人兄弟故復遷就其<lb/>
　說謂既奔喪至家則喪家之主人為之拜賓送??<lb/>
　主人亦謂在喪家者?屬?說也<lb/>
齊衰望鄉而哭大功望門而哭小功至門而哭緦麻即<lb/>
位而哭<lb/>
　此因父母喪望國竟哭而推言之也奔喪者於齊衰<lb/>
　則望見其鄉而哭大功則望見其門而哭小功則至<lb/>
<pb n="13b"/>
　門而哭緦麻則即位而哭親??近之差也孔氏?<lb/>
　曰雜記大功望鄉而哭謂本齊衰者降服大功<lb/>
哭父之黨於廟母妻之黨於?師於廟門外朋友於?<lb/>
門外所識於野張帷或曰母之黨於廟凡為位不奠<lb/>
　此推言哭五服以外之禮也黨謂族類無服者或曰<lb/>
　母之黨於廟今本逸人於無服之喪聞必為之一哭<lb/>
　而所在各異如哭父之黨則於廟母與妻之黨則於<lb/>
　?師則於廟門之外朋友則於?門之外所識則於<lb/>
<pb n="14a"/>
　野張帷而不設位或曰母之黨亦於廟凡為位者皆<lb/>
　不致奠以其精神不在乎是也案母之黨皇氏云母<lb/>
　存則哭於?母亡則哭於廟<lb/>
哭天子九諸侯七卿大夫五士三大夫哭諸侯不敢拜<lb/>
賓諸臣在他國為位而哭不敢拜賓與諸侯為兄弟亦<lb/>
為位而哭凡為位者壹袒<lb/>
　此言聞主喪未奔而為位以哭之禮也九九哭也臣<lb/>
　聞君喪未奔必為位而哭而日數各異哭天子則九<lb/>
<pb n="14b"/>
　於諸侯則七卿大夫則五士則三若大夫哭諸侯不<lb/>
　敢拜賓避嗣君也諸臣使在他國聞喪為位而哭亦<lb/>
　不敢拜?與諸侯異姓之婚姻又在他國聞喪亦為<lb/>
　位而哭凡為位者皆不過壹袒案大夫哭諸侯鄭注<lb/>
　謂是舊君於義未確恐如諸侯在外而薨世子國卿<lb/>
　出迎喪諸臣次於公?以哭異國聘臣或過?來唁<lb/>
　不敢拜賓也與諸侯為兄弟謂是異姓若同姓五服<lb/>
　之?則服斬壹袒謂為位之日父母之喪自若三袒<lb/>
<pb n="15a"/>
　也<lb/>
所識者弔先哭於家而後之墓皆為之成踊從主人北<lb/>
面而踊<lb/>
　此言奔弔所知之禮也從主人而踊拾踊也所相識<lb/>
　者死弔於葬後必先哭於其家而後往於墓哭皆為<lb/>
　之成踊主人在墓左西向弔者北面主人先踊乃從<lb/>
　之而踊案孔疏弔其家乃往墓統於主人陳氏澔曰<lb/>
　所識已葬矣而弔之必先哭於其家者情雖由於死<lb/>
<pb n="15b"/>
　者禮則由於生者故也<lb/>
凡喪父在父為主父沒兄弟同居各主其喪親同長者<lb/>
主之不同親者主之<lb/>
　此言為喪主之禮也凡喪必有主如為妻與子父在<lb/>
　則父為主父既沒兄弟雖同居亦各主其喪其親之<lb/>
　同者如昆弟之喪則推長者主之其不同者如從父<lb/>
　昆弟之喪則推親者主之案父為主謂統於所尊各<lb/>
　為主謂屬於所親親同而長者為主亦統於尊也不<lb/>
<pb n="16a"/>
　同而親者為主亦屬於親也<lb/>
聞?兄弟之喪既除喪而后聞喪免袒成踊拜賓則尚<lb/>
左手<lb/>
　此言聞?兄弟之喪之禮也遠兄弟謂小功緦麻之<lb/>
　兄弟尚左手吉拜也聞?兄弟之喪於本服日月之<lb/>
　外雖己除喪而后聞喪亦必加免於首袒衣成踊惟<lb/>
　拜?則尚左手案小功緦麻不稅初聞喪猶免袒者<lb/>
　以本是五服之親為之變也逸奔喪禮曰凡拜吉喪<lb/>
<pb n="16b"/>
　皆尚左手<lb/>
無服而為位者唯嫂叔及婦人降而無服者麻<lb/>
　此推言無服者之喪禮也婦人降而無服者謂族<lb/>
　姑姊妹女子子在室服緦麻嫁則降而無服麻謂緦<lb/>
　之絰也其有無服而為位者惟嫂叔及婦人之降在<lb/>
　無服者則於弔服而加緦之環絰案鄭注正言嫂叔<lb/>
　尊嫂也兄公於弟之妻則不能方氏?曰嫂叔之無<lb/>
　服也蓋推而?之也姑姊妹之薄也蓋有受我而厚<lb/>
<pb n="17a"/>
　之者也制之以義故無服本之以仁故為位<lb/>
凡奔喪有大夫至袒拜之成踊而后襲於士襲而后拜<lb/>
之<lb/>
　此言奔喪待賓之禮也凡士之奔喪者當其始至袒<lb/>
　降哭有大夫適?弔則先袒拜之既成拜而后襲衣<lb/>
　至於士則俟襲而后拜之可以先成己禮也案尊卑<lb/>
　禮異若兩士相敵兩大夫相敵則皆襲而后拜之矣<lb/>
問喪<lb/>
<pb n="17b"/>
　問喪者設問以?喪義也吳氏澄曰前是通論孝子<lb/>
　悲哀痛疾之意後是列問喪禮斂袒免杖之義<lb/>
親始死雞斯徒跣扱上衽交手哭惻怛之心痛疾之意<lb/>
傷腎乾肝焦肺水漿不入口三日不舉火故鄰里為之<lb/>
糜粥以飲食之夫悲哀在中故形變於外也痛疾在心<lb/>
故口不甘味身不安美也<lb/>
　此言初死至斂三日以前之哀也親父母也雞斯當<lb/>
　為笄纚聲之誤也笄骨笄也纚韜髮之繒徒猶空也<lb/>
<pb n="18a"/>
　上衽深衣前襟以號踊履踐為妨故扱於帶也糜厚<lb/>
　而粥薄薄者以飲厚者以食子於父母初死即去其<lb/>
　冠唯?雞斯無屨而徒跣扱上衽於帶交兩手以拊<lb/>
　心而哭此其惻怛之心痛疾之意至於傷腎乾肝焦<lb/>
　肺而水漿不入於口三日?不舉火而如不欲生故<lb/>
　鄰里乃為之糜粥以飲食之此惟悲哀在中故形不<lb/>
　能不變於外也痛疾在心故口不能甘於味身不能<lb/>
　安於?也案鄰里為之糜粥恐其以?滅性也詩云<lb/>
<pb n="18b"/>
　凡民有喪匍匐救之<lb/>
三日而斂在?曰尸在棺曰柩動尸舉柩哭踊無數惻<lb/>
怛之心痛疾之意悲哀志懣氣盛故袒而踊之所以動<lb/>
體安心下氣也婦人不宜袒故?胸擊心爵踊殷殷田<lb/>
田如?牆然悲哀痛疾之至也<lb/>
　此言既歛至葬三日以後之哀也懣心勞鬱也氣盛<lb/>
　氣滿塞也?動也爵踊似爵之跳足不?地殷殷田<lb/>
　田擊之聲也親死三日而斂當其未斂而在?則曰<lb/>
<pb n="19a"/>
　尸既斂而在棺則曰柩若動尸舉柩則哭踊無數蓋<lb/>
　其惻怛之心痛疾之意悲哀至此尤甚以志則煩懣<lb/>
　而不安以氣則滿盛而不下殆有無可奈何者故制<lb/>
　為禮使袒而踊之乃所以運動身體庶安其心而下<lb/>
　其氣也惟婦人不宜於袒故制為禮使之發胸擊心<lb/>
　如爵之踊其?心之聲則殷殷田田如?牆之欲崩<lb/>
　者然是悲哀痛疾之至也案?歛而動尸?葬而舉<lb/>
　柩為親之不可復見故哭踊無數哀戚之至無節奏<lb/>
<pb n="19b"/>
　也<lb/>
故曰辟踊哭泣哀以送之送形而往迎精而反也其往<lb/>
送也望望然汲汲然如有追而弗及也其反哭也皇皇<lb/>
然若有求而弗得也故其往送也如慕其反也如疑求<lb/>
而無所得之也入門而弗見也上堂又弗見也入室又<lb/>
弗見也亡矣喪矣不可復見已矣故哭泣辟踊盡哀而<lb/>
止矣心悵焉愴焉惚焉愾焉心?志悲而已矣<lb/>
　此言送葬反哭之義也辟撫心也惟親喪為人子所<lb/>
<pb n="20a"/>
　自致故孝經曰辟踊哭泣盡其哀以送之當送形而<lb/>
　而往迎精而反之時哀固不能以自已也其往送也<lb/>
　望望然汲汲然猶見親之形如有追而弗之及也其<lb/>
　反哭也皇皇然欲接親之神若有求而弗之得也故<lb/>
　其往送也則務欲得乎親而如慕其反也則不知親<lb/>
　之必?與否而如疑而無如求而無所得之也始焉<lb/>
　入門而弗見也繼而上堂又弗見也終而入室又弗<lb/>
　見也則真亡矣喪矣不可復見已矣於是乎哭泣辟<lb/>
<pb n="20b"/>
　踊盡哀而止其心蓋悵焉愴焉惚焉愾焉有見其心<lb/>
　之既?志之愈悲而已矣案鄭注哀以送之謂葬時<lb/>
　迎其精神而反謂反哭及日中而虞也孔疏喪亦亡<lb/>
　也重言之者丁寧之意<lb/>
祭之宗廟以鬼饗之徼幸復反也成壙而歸不敢入處<lb/>
室居於倚廬哀親之在外也寢苫枕塊哀親之在土也<lb/>
故哭泣無時服勤三年思慕之心孝子之志也人情之<lb/>
實也<lb/>
<pb n="21a"/>
　此言虞祭以至終喪之禮也虞祭於殯?神之所在<lb/>
　故稱宗廟苫草塊土也孝子於反哭後設為虞祭而<lb/>
　如在宗廟以事鬼之禮尊而饗之冀幸於神魂之復<lb/>
　反也葬其親成壙而歸不敢入處於室而必居於中<lb/>
　門外之倚廬者哀親之在外也?必於苫枕必於塊<lb/>
　哀親之在土也故哭泣無已時憂勞至於三年思慕<lb/>
　之心常不能忘乃孝子之志而人情之實也案子於<lb/>
　親喪哀至則哭故哭泣無時若三哭五哭特所以為<lb/>
<pb n="21b"/>
　之節其諸情之至者固聖人所弗能禁也<lb/>
或問曰死三日而后斂者何也曰孝子親死悲哀志懣<lb/>
故匍匐而哭之若?復生然安可得奪而斂之也故曰<lb/>
三日而後斂者以俟其生也三日而不生亦不生矣孝<lb/>
子之心亦益衰矣家室之計衣服之具亦可以成矣親<lb/>
戚之?者亦可以至矣是故聖人為之斷?以三日為<lb/>
之禮制也<lb/>
　此言三日而斂之義也三日斂者以士言之則大斂<lb/>
<pb n="22a"/>
　也大夫以上則小斂也或問親死必遲至三日而后<lb/>
　成斂者何也曰孝子不忍其親之死悲哀志懣故匍<lb/>
　匐而急急哭之若?復生者然安可得奪而遽斂之<lb/>
　也故曰三日而后歛者以待其親之生也三日而不<lb/>
　生亦終不能生矣孝子望親復生之心亦益衰矣家<lb/>
　室所資之計衣服所需之具亦可以成矣親戚之在<lb/>
　?者亦可以至矣是故聖人毅然斷?之必以三日<lb/>
　而斂為之禮制也<lb/>
<pb n="22b"/>
或問曰冠者不肉袒何也曰冠至尊也不居肉袒之體<lb/>
也故為之免以代之也然則?者不免傴者不袒跛者<lb/>
不踊非不悲也身有錮疾不可以備禮也故曰喪禮唯<lb/>
哀為主矣女子哭泣悲哀擊胸傷心男子哭泣悲哀稽<lb/>
顙觸地無容哀之至也<lb/>
　此言袒踊之禮所以異也肉袒則著免免?如冠而<lb/>
　廣一寸?無髮傴曲背跛足廢也或問著冠者之不<lb/>
　露肉體而袒衣何也曰冠在於首至尊也尊則不可<lb/>
<pb n="23a"/>
　以?而居於肉袒之體也故制為免以代之肉袒故<lb/>
　不冠而免也然如?者頂無?則不免傴者形不直<lb/>
　則不袒跛者足不正則不踊此其情非不悲也以身<lb/>
　有錮疾實不可以備禮也故曰喪禮唯以哀為主矣<lb/>
　女子哭泣悲哀而不袒則?胸以傷心男子哭泣悲<lb/>
　哀而不踊則稽顙觸地而無容皆可以為哀之至也<lb/>
　案鄭注將踊先袒?袒先免此三疾俱不踊不袒不<lb/>
　免顧其所以否者各為一耳擊胸傷心稽顙觸地不<lb/>
<pb n="23b"/>
　踊者若此而可<lb/>
或問曰免者以何為也曰不冠者之所服也禮曰童子<lb/>
不緦唯當室緦緦者其免也當室則免而杖矣<lb/>
　此言著免之義也禮儀禮當室謂無父兄而主家者<lb/>
　或問孝子之所以必著免者以何為也曰已冠者而<lb/>
　為喪去冠是不冠者之所服也童子本未冠故不免<lb/>
　然禮有曰童子不緦唯當室緦緦者其由於免也蓋<lb/>
　當室則不惟免也而亦杖矣案鄭注童子不杖不杖<lb/>
<pb n="24a"/>
　者不免當室則杖而免免冠之細?以次成人也緦<lb/>
　者其免也言免乃有緦服也<lb/>
或問曰杖者何也曰竹桐一也故為父苴杖苴杖竹也<lb/>
為母削杖削杖桐也或問曰杖者以何為也曰孝子喪<lb/>
親哭泣無數服勤三年身病體羸以杖扶病也則父在<lb/>
不敢杖矣尊者在故也堂上不杖辟尊者之處也堂上<lb/>
不趨示不遽也此孝子之志也人情之實也禮義之經<lb/>
也非從天降也非從地出也人情而已矣<lb/>
<pb n="24b"/>
　此言所以制杖之義也苴杖削杖見喪服小記或問<lb/>
　父母之喪異其杖者何也曰杖雖或竹或桐而人子<lb/>
　悲哀之心則一也故為父用苴惡之杖苴杖則竹為<lb/>
　之也為母用斲削之杖削杖則桐為之也又問喪之<lb/>
　所以必杖者以何為也曰孝子喪其親哭泣無定數<lb/>
　服勤憂苦至於三年於是乎身病體羸故制為杖以<lb/>
　扶其病也其亦有不杖者如父在為母則不敢用杖<lb/>
　矣家無二尊以尊者在故也是以堂上不杖以父在<lb/>
<pb n="25a"/>
　　堂辟尊者之處也堂上不趨不以促遽感動父情使<lb/>
　　之憂戚也此非故隆父殺母乃孝子之志也人情之<lb/>
　　實也禮義之經也非從天而降也非從地而出也惟<lb/>
　　其為人之至情而已矣<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷五十九<lb/>
</p>
<p>
</p>
  </div>
</body>
</text>
</TEI>