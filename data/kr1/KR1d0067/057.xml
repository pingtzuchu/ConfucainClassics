<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講禮記?義卷五十七<lb/>
　表記<lb/>
　子言之君子之所謂仁者其難乎詩云凱弟君子民之<lb/>
　父母凱以?教之弟以?安之樂而毋荒有禮而親威<lb/>
　莊而安孝慈而敬使民有父之尊有母之親如此而后<lb/>
　可以為民父母矣非至?其孰能如此乎今父之親子<lb/>
　也親賢而下無能母之親子也賢則親之無能則憐之<lb/>
<pb n="1b"/>
　母親而不尊父尊而不親水之於民也親而不尊火尊<lb/>
　而不親土之於民也親而不尊天尊而不親命之於民<lb/>
　也親而不尊鬼尊而不親<lb/>
　　此言仁天下之道尊親兼至之為難也詩大雅泂酌<lb/>
　　之篇命教令也子言之仁無所不愛而又非偏於愛<lb/>
　　也君子之所謂仁者不其難乎詩云凱弟君子民之<lb/>
　　父母夫凱之為言在乎?教之驅以道而成民性弟<lb/>
　　之為言在乎?安之撫以恩而得民心此其實非有<lb/>
<pb n="2a"/>
　兩事也?和樂而不至於荒有禮而不失其親威莊<lb/>
　而行之以安孝慈而主之以敬故凱弟交盡使民有<lb/>
　父道之尊有母道之親必如此而后可以為民父母<lb/>
　矣苟非至?其孰能如此乎今夫父之親子也親賢<lb/>
　而賤其無能母之親子也賢則親之於無能則憐之<lb/>
　母主於慈故親而不尊父主於嚴故尊而不親推是<lb/>
　言之水之於民也以其懦而狎而玩之故親而不尊<lb/>
　火以其烈而望而畏之故尊而不親土之於民也以<lb/>
<pb n="2b"/>
　近人而有利可愛故親而不尊天?於人而有威可<lb/>
　畏故尊而不親命之於民也顯而易見故親而不尊<lb/>
　鬼幽而難測故尊而不親君子所以貴乎兼之也<lb/>
子曰夏道尊命事鬼敬神而?之近人而忠焉先?而<lb/>
後威先賞而後罰親而不尊其民之敝憃而愚喬而野<lb/>
朴而不文殷人尊神率民以事神先鬼而後禮先罰而<lb/>
後賞尊而不親其民之敝蕩而不?勝而無恥周人尊<lb/>
禮尚施事鬼敬神而?之近人而忠焉其賞罰用爵列<lb/>
<pb n="3a"/>
親而不尊其民之敝利而巧文而不?賊而蔽<lb/>
　此言三代尊親之異也喬如字亢直之貌舊讀曰驕<lb/>
　用爵列如賞有九命之差罰有八辟之議之類子曰<lb/>
　三代之治其始各有所尊其終各有所敝夏之道尊<lb/>
　重命令事鬼敬神而?之務在近人而尚乎忠焉是<lb/>
　其先?而後威先賞而後罰惟有親而不尊者故其<lb/>
　民之敝則見為憃然無知而愚喬然自負而野朴率<lb/>
　自將而不文殷人從而矯之尊神而率民以事神是<lb/>
<pb n="3b"/>
　其先鬼而後禮先罰而後賞惟有尊而不親者故其<lb/>
　民之敝則見為流蕩而不?好勝而無恥周人又從<lb/>
　而矯之尊禮而尚施與亦如夏之事鬼敬神而?之<lb/>
　務在近人而尚乎忠焉是其賞罰無所先後一以爵<lb/>
　列之?下為準惟有親而不尊者故其民之敝則見<lb/>
　為便利而多機巧?文辭而大言不?賊害而蔽於<lb/>
　理案三王之治至矣而猶有敝焉何也程子曰惟聖<lb/>
　人為能通其變於未窮不使至於極也是在乎善法<lb/>
<pb n="4a"/>
　先王者師其意而已矣<lb/>
子曰夏道未瀆辭不求備不大望於民民未厭其親殷<lb/>
人未瀆禮而求備於民周人?民未瀆神而賞爵刑罰<lb/>
窮矣<lb/>
　此申言三代治民之異也窮猶盡也謂法制備具一<lb/>
　?賞爵不能勸善刑罰不能止惡故曰窮子曰夏道<lb/>
　尊命而未至於瀆辭唯其不求備不大望於民故民<lb/>
　猶未厭其親殷人以禮為後未至於瀆禮而已求備<lb/>
<pb n="4b"/>
　於民周人則?民僅未至於瀆神而繁文備設則賞<lb/>
　爵刑罰極於此矣案古之為治者躬焉以化之政焉<lb/>
　以處之無取乎瀆辭為也至於科條備而民多偽態<lb/>
　則亦求備而大望於民之過矣<lb/>
子曰虞夏之道寡怨於民殷周之道不勝其敝子曰虞<lb/>
夏之質殷周之文至矣虞夏之文不勝其質殷周之質<lb/>
不勝其文<lb/>
　此言四代質文之異也子曰帝王之治天下立本無<lb/>
<pb n="5a"/>
　殊而趨時則異如虞夏之道?簡而責人?故寡怨<lb/>
　於民殷周之道繁密而責人詳故不勝其敝是?於<lb/>
　其文質之尚而知之子曰如虞夏之為質殷周之為<lb/>
　文可謂至矣虞夏非無文而文要不能勝其質殷周<lb/>
　非無質而質要不能勝其文故其各至者如此?氏<lb/>
　乾行曰質有二有從心而言者禮以忠信為質是也<lb/>
　帝王之所同也有從事而言者此云虞夏之質是也<lb/>
　帝王之所異也案殷本尚質而此言文之至者何?<lb/>
<pb n="5b"/>
　視周為質而視夏以上則文矣此所以為殷周之文<lb/>
　與<lb/>
子言之曰後世雖有作者虞帝弗可及也已矣君天下<lb/>
生無私死不厚其子子民如父母有憯怛之愛有忠利<lb/>
之教親而尊安而敬威而愛富而有禮惠而能散其君<lb/>
子尊仁畏義恥費輕實忠而不犯義而順文而??而<lb/>
有辨甫刑曰?威惟威?明惟明非虞帝其孰能如此<lb/>
乎<lb/>
<pb n="6a"/>
　此言大舜之盡君道也忠者愛民之實即孟子教人<lb/>
　以善謂之忠也利謂利民也恥費以費用為恥儉於<lb/>
　自奉也實貨財也子言之君道貴於兼盡要莫過於<lb/>
　有虞後世雖有起而王天下者虞帝誠弗可及也已<lb/>
　矣其君天下也有天下而不與生既無所私為天下<lb/>
　而得人死復不厚其子其子民也如父母然既有憯<lb/>
　怛之愛又有忠利之教惟其親而尊故安而能敬威<lb/>
　而能愛敬故富而有禮愛故惠而能散其君子化之<lb/>
<pb n="6b"/>
　尊仁畏義而不敢違則恥費輕財而不敢徇欲盡忠<lb/>
　而不至於犯制義而能順乎理文明而沈??容而<lb/>
　有辨是足以觀舜治之盛矣甫刑曰君?有威而天<lb/>
　下無不畏君?有明而天下無不明非虞帝之盛?<lb/>
　其孰能至於此乎應氏鏞曰自庇民大?而下言臣<lb/>
　道之難於盡仁惟舜禹文王周公可以為仁之厚而<lb/>
　后稷庶幾近之自凱弟君子而下言君道之難於盡<lb/>
　仁惟虞帝可以為?之至而夏商周皆未免有所偏<lb/>
<pb n="7a"/>
　也<lb/>
子言之事君先資其言拜自獻其身以成其信是故君<lb/>
有責於其臣臣有死於其言故其受?不誣其受罪益<lb/>
寡<lb/>
　此言人臣宜重於始進也資憑藉也子言之事君者<lb/>
　先以其言為資藉而後拜而自獻其身行所言以成<lb/>
　其信是故君舉要而有責於其臣臣守職而有死於<lb/>
　其言故其受?可以不誣而受罪因之益寡也案古<lb/>
<pb n="7b"/>
　之用人者敷納以言明試以功故事君者先資其言<lb/>
　而後成其信唐宋而下取士以浮文而治功亦絀矣<lb/>
　此?與實之辨也<lb/>
子曰事君大言入則望大利小言入則望小利故君子<lb/>
不以小言受大?不以大言受小?易曰不家食吉<lb/>
　此言人臣進言受?之道也易大畜卦辭子曰事君<lb/>
　者大言而入則可以立大事而望其有被天下及後<lb/>
　世之利小言而入則可以立小事而望其有進一善<lb/>
<pb n="8a"/>
　治一官之利故君子不以小言受大?以所利者小<lb/>
　事不足以稱其位也不以大言受小?以所利者大<lb/>
　位不足以行其道也易曰大畜之君子當食?於朝<lb/>
　而不家食則吉此言而受?之一證與張子曰大言<lb/>
　入則望大利利非歸己之利大言入則吾道可大行<lb/>
　是大利也小言入則可小利案此則舊注以利為?<lb/>
　賞者非<lb/>
子曰事君不下?不尚辭非其人弗自小雅曰靖共爾<lb/>
<pb n="8b"/>
位正直是與神之?之式榖以女<lb/>
　此言人臣當盡正直之道也自所由以進者小雅小<lb/>
　明之篇靖治式用榖?也以猶與也子曰事君者責<lb/>
　難陳善而不下?正己格心而不尚辭始進必以其<lb/>
　人否則弗以為進身之自小雅曰人臣能敬治其職<lb/>
　事唯正直之人是與則神明聽之將用福?於汝矣<lb/>
　?氏大臨曰以下?之事事其君則賊其君者也尚<lb/>
　辭而實不稱則欺其君者也非其人而自?之枉己<lb/>
<pb n="9a"/>
　以事君者也皆非所謂靖共正直者<lb/>
子曰事君?而諫則?也近而不諫則尸利也子曰邇<lb/>
臣守和宰正百官大臣慮四方<lb/>
　此言人臣當隨分以自盡也尸主也邇近也宰冢宰<lb/>
　大臣牧伯也子曰事君者不容以越位亦不可以曠<lb/>
　官若?於君而諫則是覬於見知而?也近於君而<lb/>
　不諫則是苟以自容而尸利也子曰邇臣在乎輔養<lb/>
　君?是以獻可替否而守夫和宰主於表率朝廷是<lb/>
<pb n="9b"/>
　以進賢退不肖而正百官大臣在乎共理天下是以<lb/>
　有分土無分民而慮四方凡所以各效其職者如此<lb/>
　應氏鏞曰其序先君?而後朝廷先朝廷而後天下<lb/>
　也<lb/>
子曰事君欲諫不欲陳詩云心乎愛矣瑕不謂矣中心<lb/>
藏之何日忘之<lb/>
　此言人臣當盡忠愛於君也詩小雅隰桑之篇瑕詩<lb/>
　作遐遐之言胡也謂猶告也子曰事君者欲止君之<lb/>
<pb n="10a"/>
　失而諫不欲揚君之失而陳詩云我既心乎愛矣何<lb/>
　不遂告之矣縱未即告將中心藏之而何日忘之乎<lb/>
　案詩本為愛賢而作此引中心藏之以明不欲招君<lb/>
　過之意也<lb/>
子曰事君難進而易退則位有序易進而難退則亂也<lb/>
故君子三揖而進一辭而退以?亂也子曰事君三違<lb/>
而不出竟則利?也人雖曰不要吾弗信也<lb/>
　此言人臣進退之道也違猶去也子曰事君者進必<lb/>
<pb n="10b"/>
　以禮而見其難退必以義而見其易則人知自重賢<lb/>
　不肖各得其分而位有序若易進而難退患得患失<lb/>
　則亂所由生也故君子之相接三揖而後進一辭而<lb/>
　即退所以豫?亂萌也子曰事君者道不合至於三<lb/>
　違而不遂出境則是實無去志而貪於利?也要利<lb/>
　即以要名人雖曰不要吾弗信也案君臣朋友皆以<lb/>
　義合者也夫才?之過人者必於難進易退乎取之<lb/>
子曰事君慎始而敬終子曰事君可貴可賤可富可貧<lb/>
<pb n="11a"/>
可生可殺而不可使為亂<lb/>
　此言人臣當敬慎而安於義命也亂謂違廢事君之<lb/>
　禮子曰事君者身之所在即道之所在故必慎於服<lb/>
　官之始而敬於宦成之終所以有序而?亂也子曰<lb/>
　事君者命制於天而義存乎我故可以貴可以賤可<lb/>
　以富可以貧可以生可以殺而獨不可以使為亂周<lb/>
　氏諝曰進以禮所以慎始退以義所以敬終不可使<lb/>
　為亂所謂不失其正也<lb/>
<pb n="11b"/>
子曰事君軍旅不辟難朝廷不辭賤?其位而不履其<lb/>
事則亂也故君使其臣得志則慎慮而從之否則孰慮<lb/>
而從之終事而退臣之厚也易曰不事王侯?尚其事<lb/>
　此言人臣盡職之道也辟讀曰避孰與熟通易蠱上<lb/>
　九爻辭子曰事君者守義而非以自私故在軍旅不<lb/>
　辟難在朝廷不辭賤若?其位而不履其事則職守<lb/>
　皆曠而亂之道也故君使其臣得志則不敢以自滿<lb/>
　而必慎慮而從之不得志亦不敢以自隳而必孰慮<lb/>
<pb n="12a"/>
　而從之至於卒事則致為臣而退而已無利焉此臣<lb/>
　道之厚也易曰惟不事王侯乃可以?尚其事可以<lb/>
　見事終而退之義矣<lb/>
子曰唯天子受命于天士受命于君故君命順則臣有<lb/>
順命君命逆則臣有逆命詩曰鵲之姜姜鶉之賁賁人<lb/>
之無良我以為君<lb/>
　此言君命所繫之重也詩鄘風鶉之奔奔篇姜詩作<lb/>
　彊賁詩作奔彊彊奔奔居有匹而飛相隨之貌人指<lb/>
<pb n="12b"/>
　宣姜君謂小君言宣姜與公子頑非匹而相從也子<lb/>
　曰唯天子代天而治故凡秩敘命討一皆受命于天<lb/>
　士則以事人為事凡所以致之民者又一皆受命于<lb/>
　君故君命順乎理則臣有遵守而順命君命不順乎<lb/>
　理則臣有匡救而逆命詩曰鵲之姜姜然鶉之賁賁<lb/>
　然猶不亂其匹至於人之無良既鶉鵲之不若而我<lb/>
　乃以為小君乎此可以見君命之當慎也葉氏夢得<lb/>
　曰君莫尊於天子臣莫卑於士故言天子而止士<lb/>
<pb n="13a"/>
子曰君子不以辭盡人故天下有道則行有枝葉天下<lb/>
無道則辭有枝葉是故君子於有喪者之側不能賻焉<lb/>
則不問其所費於有病者之側不能饋焉則不問其所<lb/>
欲有客不能館則不問其所?故君子之接如水小人<lb/>
之接如醴君子淡以成小人甘以?小雅曰盜言孔甘<lb/>
亂是用餤<lb/>
　此言君子不以辭為重也小雅巧言之篇?言謂?<lb/>
　賊之言餤進也子曰言?而行實君子之聽言也不<lb/>
<pb n="13b"/>
　敢以其辭之善而盡信其為人也故世教盛則人敦<lb/>
　實行而行有枝葉世教衰則人尚?文而辭有枝葉<lb/>
　是故君子於有喪者之側苟不能賻焉則不問其所<lb/>
　費於有病者之側苟不能饋焉則不問其所欲有客<lb/>
　而不能?則不問其所?皆辟有言而無其實也故<lb/>
　君子之接人也如水小人之接人也如醴君子如水<lb/>
　之淡雖無味而可?而交道以成小人如醴之甘雖<lb/>
　有味而易變而交道以?小雅曰?人之言甚為甘<lb/>
<pb n="14a"/>
　?使嗜之而不厭亂必有用是而進者此甘以?之<lb/>
　證也?氏大臨曰枝葉者幹之文天下有道則人致<lb/>
　文於行天下無道則人致文於辭案中庸曰淡而不<lb/>
　厭唯誠故淡也傳曰幣重而言甘誘我也唯偽故甘<lb/>
　也甘言而極之以?是故修省言辭所以立誠也<lb/>
子曰君子不以口譽人則民作忠故君子問人之寒則<lb/>
衣之問人之飢則食之稱人之善則爵之國風曰心之<lb/>
憂矣於我歸?<lb/>
<pb n="14b"/>
　此言君子好善之實也國風曹風蜉蝣之篇?念昭<lb/>
　公之無依而作?讀曰??也息也子曰君子之善<lb/>
　善也惟不徒以口譽人而必有其實則民相勸而作<lb/>
　忠矣故君子問人之寒則必衣之問人之飢則必食<lb/>
　之稱人之善則必爵之國風曰心之憂乎無依者至<lb/>
　矣其將於我歸?乎此可以見忠實之意也案君子<lb/>
　操爵人之柄而徒以口譽人則是善善而不能用也<lb/>
　書稱帝堯之??己從人而又必曰野無遺賢者以<lb/>
<pb n="15a"/>
　此<lb/>
子曰口惠而實不至怨菑及其身是故君子與其有諾<lb/>
責也?有己怨國風曰言笑晏晏信誓旦旦不思其反<lb/>
反是不思亦已焉哉<lb/>
　此言君子重信之道也己之言止謂止而不諾也國<lb/>
　風衛風氓之篇晏晏和柔也旦旦?顯也反復也謂<lb/>
　踐言也子曰惟有其實之謂信若口惠而實不至則<lb/>
　人怨之而菑及其身矣是故君子與其有輕諾之責<lb/>
<pb n="15b"/>
　也?有不諾之怨而猶不害其為信國風曰以言笑<lb/>
　之晏晏成信誓之旦旦而?不思其能反夫既踐言<lb/>
　之不思矣其亦已焉哉?氏大臨曰有求而不許始<lb/>
　雖咈人之意而終不害乎信故其怨小諾人而不踐<lb/>
　始雖不拂人意而終害乎信故其責大<lb/>
子曰君子不以色親人情?而貌親在小人則穿窬之<lb/>
盜也與子曰情欲信辭欲巧<lb/>
　此言君子當接人以誠也巧陳注當作考子曰君子<lb/>
<pb n="16a"/>
　?外如一故不以容貌偽親乎人若情本?而貌為<lb/>
　親主於欺人而常恐人之窺己擬諸其類在小人則<lb/>
　為穿窬之?也與子曰凡與人相接者情欲其信辭<lb/>
　欲其考則?不至無實而外不至無稽矣案口惠而<lb/>
　實不至者心與口不相應也情疏而貌親者心與色<lb/>
　不相應也君子不失色於人不失口於人惟其誠而<lb/>
　已矣<lb/>
子言之昔三代明王皆事天地之神明無非卜筮之用<lb/>
<pb n="16b"/>
不敢以其私?事上帝是以不犯日月不違卜筮卜筮<lb/>
不相襲也<lb/>
　此言天子當敬以事天地也子言之王者父事天而<lb/>
　母事地於是乎有郊社之禮自昔三代明王皆必敬<lb/>
　事天地之神明於日與牲無非藉卜筮以為用而不<lb/>
　敢以其私?事上帝是以於他祭祀則不犯素定之<lb/>
　日月因不違乎所用之卜筮而卜筮又不可相襲凡<lb/>
　以致其敬也案祭以卜筮為誠敬不卜筮為私?故<lb/>
<pb n="17a"/>
　擇牲擇日之屬皆必用之不犯日月如四時迎氣用<lb/>
　四立之日之類張子曰若一時有兩祭則必相回互<lb/>
　使之不相妨<lb/>
大事有時日小事無時日有筮外事用剛日?事用柔<lb/>
日不違龜筮子曰牲牷禮樂齊盛是以無害乎鬼神無<lb/>
怨乎百姓<lb/>
　此申言祭用卜筮之義也大事祭大神也小事祭小<lb/>
　神也剛日柔日見曲禮祭祀之用卜筮者以大事前<lb/>
<pb n="17b"/>
　期而定故有時日小事則臨機而作故無時日而有<lb/>
　筮外事從陽故用剛日?事從?故用柔日要皆不<lb/>
　違乎龜筮也子曰由是則牲牷之物禮樂之陳齊盛<lb/>
　之品無一不備是以無害乎鬼神無怨乎百姓神人<lb/>
　胥順也?氏大臨曰大事有時日者時如啟蟄而郊<lb/>
　及四時宗廟之祭之類日如郊用辛社用甲之類有<lb/>
　是時日以上中下三旬而卜之小事無時日有筮者<lb/>
　若非時有所告及祈禱之類皆無定日必筮而謂之<lb/>
<pb n="18a"/>
　也馬氏曰郊為外事而用辛社為?事而用甲者?<lb/>
　者以天地至尊之祭不可同於外?似得之矣<lb/>
子曰后稷之祀易富也其辭恭其欲儉其?及子孫詩<lb/>
曰后稷兆祀庶無罪悔以迄于今<lb/>
　此言古人祭盡其誠而澤垂於後也富猶備也詩大<lb/>
　雅生民之篇兆詩作肇始也子曰祭不惟其物惟其<lb/>
　誠吾觀后稷之祀其先為物易備也主於敬而其辭<lb/>
　恭無所求而其欲儉由是自然獲福而?及於子孫<lb/>
<pb n="18b"/>
　詩曰后稷始受國為祭主即兢業小心庶幾其無罪<lb/>
　悔以至于今世世相承而無改也<lb/>
子曰大人之器威敬天子無筮諸侯有守筮天子道以<lb/>
筮諸侯非其國不以筮卜宅寢室天子不卜?大廟<lb/>
　此言龜筴之器當嚴敬而因詳其用之辨也大人謂<lb/>
　聖人守筮猶言守龜道路也子曰龜為卜筴為筮乃<lb/>
　聖人所以寓神道之教其器當威嚴敬重而不可輕<lb/>
　用古者大事卜小事筮唯天子至尊則事皆用卜而<lb/>
<pb n="19a"/>
　不用筮以龜重於筴也諸侯有守國之筮則事皆用<lb/>
　筮而不用卜嫌同於天子也然天子亦有用筮時如<lb/>
　?狩征伐出而在塗有事則筮明殺於在?也諸侯<lb/>
　亦有不用筮時?守筮用於本國若非其國則不筮<lb/>
　不欲?人吉凶之疑也諸侯亦有用卜時苟非因國<lb/>
　則卜宅及寢室欲慎於所居也天子亦有不用卜時<lb/>
　建國之初既得吉卜不待更卜?大廟所在以吉可<lb/>
　知也此可見器之當威敬矣孔氏疏曰天子無筮謂<lb/>
<pb n="19b"/>
　不徒用筮而已兼用卜也左氏傅曰國有守龜則諸<lb/>
　侯亦有龜也此不過就大?言之耳<lb/>
子曰君子敬則用祭器是以不廢日月不違龜筮以敬<lb/>
其君長是以上不瀆於民下不?於上<lb/>
　此言君子盡敬於己而獲效於人也君長指天子及<lb/>
　大國之君言子曰君子於其所敬則饗獻之禮不用<lb/>
　燕器而用祭器如天子之於諸侯大國之於小國皆<lb/>
　是也是以敬之所感莫不守其朝見之常期而不廢<lb/>
<pb n="20a"/>
　　日月謹其貢獻之禮物而不違卜筮於以敬事其君<lb/>
　　長焉是以上不至瀆於民下不至?於上也案王者<lb/>
　　以義治天下則貴賤皆有事是也以禮治天下則上<lb/>
　　下交相敬是也禮主於敬故表記以是終始焉<lb/>
　<lb/>
　<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講禮記解義卷五十七<lb/>
</p>
<p>
</p>
  </div>
</body>
</text>
</TEI>