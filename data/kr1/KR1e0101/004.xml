<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左傳事緯卷四</head>
    <p>
<pb n="1a"/>
欽定四庫全書<lb/>
　左傳事緯卷四　　　　　靈璧知縣馬驌撰<lb/>
　　晉靈之?<lb/>
<hi>文六年</hi>靈公少晉人以難故欲立長君趙孟曰立公子雍<lb/>
好善而長先君愛之且近於秦秦舊好也置善則固事<lb/>
長則順立愛則孝結舊則安為難故故欲立長君有此<lb/>
四德者難必抒矣賈季曰不如立公子樂辰嬴嬖於二<lb/>
君立其子民必安之趙孟曰辰嬴賤班在九人其子何<lb/>
<pb n="1b"/>
震之有且為二嬖淫也為先君子不能求大而出在小<lb/>
國辟也母淫子辟無威陳小而?無援將何安焉杜祁<lb/>
以君故讓偪姞而上之以狄故?季隗而已次之故班<lb/>
在四先君是以愛其子而仕諸秦為亞卿焉秦大而近<lb/>
足以為援母義子愛足以威民立之不亦可乎使先蔑<lb/>
士?如秦逆公子雍賈季亦使召公子樂於陳趙孟使<lb/>
殺諸郫　<hi>七年</hi>秦康公送公子雍於晉曰文公之入也無<lb/>
衛故有?郤之難乃多與之徒衛穆嬴日抱大子以啼<lb/>
<pb n="2a"/>
於朝曰先君何罪其嗣亦何罪舍適嗣不立而外求君<lb/>
將焉寘此出朝則抱以適趙氏頓首於宣子曰先君奉<lb/>
此子也而屬諸子曰此子也才吾受子之賜不才吾唯子<lb/>
之怨今君雖終言猶在耳而棄之若何宣子與諸大夫<lb/>
皆患穆嬴且畏偪乃背先蔑而立靈公以禦秦師箕鄭<lb/>
居守趙盾將中軍先克佐之荀林父佐上軍先蔑將下<lb/>
軍先都佐之?招御戎戎津為右及菫?宣子曰我若<lb/>
受秦秦則賓也不受?也?不受矣而復緩師秦將生<lb/>
<pb n="2b"/>
心先人有奪人之心軍之善謀也逐?如追逃軍之善<lb/>
政也訓卒利兵秣馬蓐食潛師夜起戊子敗秦師於令<lb/>
狐至於刳首己丑先蔑奔秦士?從之先蔑之使也荀<lb/>
林父止之曰夫人大子猶在而外求君此必不行子以<lb/>
疾辭若何不然將及攝卿以往可也何必子同官為寮<lb/>
吾嘗同寮敢不盡心乎弗聽為賦板之三章又弗聽及<lb/>
亡荀伯盡送其帑及其器用財賄於秦曰?同寮故也<lb/>
士?在秦三年不見士伯其人曰能亡人於國不能見<lb/>
<pb n="3a"/>
於此焉用之士季曰吾與之同罪非義之也將何見焉<lb/>
及歸遂不見秋八月齊侯宋公衛侯陳侯鄭伯許男曹<lb/>
伯?晉趙盾盟於扈晉侯立故也公後至故不書所?<lb/>
??諸侯不書所?後也後至不書其國辟不敏也<lb/>
<hi>八年</hi>夏秦人伐晉取武城以報令狐之役晉人以扈之盟<lb/>
來討冬襄仲?晉趙孟盟於衡雍報扈之盟也遂?伊<lb/>
雒之戎書曰公子遂珍之也　十年春晉人伐秦取少<lb/>
梁夏秦伯伐晉取北?　<hi>十二年</hi>秦伯使西乞術來聘且<lb/>
<pb n="3b"/>
言將伐晉襄仲辭玉曰君不忘先君之好照臨魯國?<lb/>
撫其社稷重之以大器寡君敢辭玉對曰不腆敝器不<lb/>
足辭也主人三辭賓答曰寡君願徼福於周公魯公以<lb/>
事君不腆先君之敝器使下臣致諸執事以為瑞節要<lb/>
結好命所以藉寡君之命結二國之好是以敢致之襄<lb/>
仲曰不有君子其能國乎國無陋矣厚賄之秦為令狐<lb/>
之役故冬秦伯伐晉取?馬晉人禦之趙盾將中軍荀<lb/>
林父佐之郤缺將上軍臾駢佐之欒盾將下軍胥甲佐<lb/>
<pb n="4a"/>
之范無恤御戎以從秦師於河曲叟駢曰秦不能久請<lb/>
深壘固軍以待之從之秦人欲戰秦伯謂士?曰若何<lb/>
而戰對曰趙氏新出其屬曰臾駢必實為此謀將以老<lb/>
我師也趙有側室曰穿晉君之?也有寵而弱不在軍<lb/>
事好勇而狂且惡臾駢之佐上軍也若使輕者肆焉其<lb/>
可秦伯以璧祈戰於河十二月戊午秦軍掩晉上軍趙<lb/>
穿追之不及反怒曰裹糧坐甲固敵是求敵至不擊將<lb/>
何俟焉軍吏曰將有待也穿曰我不知謀將獨出乃以<lb/>
<pb n="4b"/>
其屬出宣子曰秦獲穿也獲一卿矣秦以勝歸我何以<lb/>
報乃皆出戰交綏秦行人夜戒晉師曰兩軍之士皆未<lb/>
憖也明日請相見也叟駢曰使者目動而言肆懼我也<lb/>
將遁矣薄諸河必敗之胥甲趙穿當軍門呼曰死傷未<lb/>
收而?之不?也不待期而薄人於險無勇也乃止秦<lb/>
師夜遁復侵晉入瑕　十三年春晉侯使詹嘉處瑕以<lb/>
守桃林之塞晉人患秦之用士?也夏六卿相見於諸<lb/>
浮趙宣子曰隨?在秦賈季在狄難日至矣若之何中<lb/>
<pb n="5a"/>
行桓子曰請復賈季能外事且由舊?郤成子曰賈季<lb/>
亂且罪大不如隨?能賤而有恥柔而不犯其知足使<lb/>
也且無罪乃使魏壽餘偽以魏叛者以誘士?執其帑<lb/>
於晉使夜逸請自歸於秦秦伯許之履士?之足於朝<lb/>
秦伯師於河西魏人在東壽餘曰請東人之能與夫二<lb/>
三有司言者吾與之先使士?士?辭曰晉人虎狼也<lb/>
若背其言臣死妻子為戮無益於君不可悔也秦伯曰<lb/>
若背其言所不歸爾帑者有如河乃行繞朝贈之以策<lb/>
<pb n="5b"/>
曰子無謂秦無人吾謀適不用也?濟魏人譟而還秦<lb/>
人歸其帑其處者為劉氏　<hi>宣元年</hi>晉人討不用命者放<lb/>
胥甲父於衛而立胥克先辛奔齊　<hi>二年</hi>晉靈公不君厚<lb/>
歛以彫牆從臺上彈人而觀其避丸也宰夫胹熊蹯不<lb/>
熟殺之寘諸畚使婦人載以過朝趙盾士季見其手問<lb/>
其故而患之將諫士季曰諫而不入則莫之繼也?請<lb/>
先不入則子繼之三進及溜而後視之曰吾知所過矣<lb/>
將改之稽首而對曰人誰無過過而能改善莫大焉詩<lb/>
<pb n="6a"/>
曰靡不有初鮮克有終夫如是則能補過者鮮矣君能<lb/>
有終則社稷之固也豈唯?臣?之又曰?職有闕惟<lb/>
仲山甫補之能補過也君能補過?不廢矣猶不改宣<lb/>
子驟諫公患之使鉏麑賊之晨往寢門闢矣盛服將朝<lb/>
尚早坐而假寐麑退歎而言曰不忘恭敬民之主也賊<lb/>
民之主不忠棄君之命不信有一於此不如死也觸槐<lb/>
而死秋九月晉侯飲趙盾酒伏甲將攻之其右提彌?<lb/>
知之趨登曰臣侍君宴過三爵非禮也遂扶以下公嗾<lb/>
<pb n="6b"/>
夫獒焉?搏而殺之盾曰棄人用犬雖猛何為?且出<lb/>
提彌?死之初宣子田於首山舍於翳桑見靈輒餓問<lb/>
其病曰不食三日矣食之舍其半問之曰宦三年矣未<lb/>
知母之存否今近焉請以遺之使盡之而為之簞食與<lb/>
肉寘諸?以與之?而與為公介倒?以禦公徒而免<lb/>
之問何故對曰翳桑之餓人也問其名居不告而退遂<lb/>
自亡也乙丑趙穿攻靈公於桃園宣子未出山而復大<lb/>
史書曰趙盾?其君以示於朝宣子曰不然對曰子為<lb/>
<pb n="7a"/>
正卿亡不越竟反不討賊非子而誰宣子曰嗚呼我之<lb/>
?矣自貽伊慼其我之謂矣孔子曰董狐古之良史也<lb/>
書法不?趙宣子古之良大夫也為法受惡惜也越竟<lb/>
乃免宣子使趙穿逆公子黑臀於周而立之壬申朝於<lb/>
武?<lb/>
　居乎數千載之下其事不可見也趙盾之獄亦難言<lb/>
　矣?君之賊明書於經而傳謂趙穿何居無己則穿<lb/>
　之?而盾之謀乎靈為不道斗摮膳宰其行事誠不<lb/>
<pb n="7b"/>
　足以為人君雖然豈天性哉君在襁褓未聞誨訓盾<lb/>
　秉國政霸業以衰楚人曰北方可圖鄭人曰晉不足<lb/>
　與非盾罪乎族子得兵先樹黨與君?不仁臣又不<lb/>
　遜至禍成伏甲而踆犬?頷曰君之獒不如臣之獒<lb/>
　也豈人臣禮哉乃左氏述孔子之言曰趙盾良大夫<lb/>
　也為法受惡惜也越竟乃免此必非孔子之言也夫<lb/>
　盾若與聞乎?即至海外猶將罪之詎以越竟免哉<lb/>
　且盾之於人積不能容先都箕鄭之流咸以私憾而<lb/>
<pb n="8a"/>
　除之矣董狐直書豈反能忍是又知必無其事而趙<lb/>
　盾?其君斷為孔子書法也<lb/>
　　鄭靈之?<lb/>
<hi>宣四年</hi>楚人獻黿於鄭靈公公子宋與子家將見子公之<lb/>
食指動以示子家曰他日我如此必嘗異味及入宰夫<lb/>
將解黿相視而笑公問之子家以告及食大夫黿召子<lb/>
公而弗與也子公怒染指於鼎嘗之而出公怒欲殺子<lb/>
公子公與子家謀先子家曰畜老猶憚殺之而?君乎<lb/>
<pb n="8b"/>
反譖子家子家懼而從之夏?靈公書曰鄭公子歸生<lb/>
?其君夷權不足也君子曰仁而不武無能達也凡?<lb/>
君稱君君無道也稱臣臣之罪也鄭人立子良辭曰以<lb/>
賢則去疾不足以順則公子堅長乃立襄公襄公將去<lb/>
穆氏而舍子良子良不可曰穆氏宜存則固願也若將<lb/>
亡之則亦皆亡去疾何為乃舍之皆為大夫　<hi>十年</hi>鄭子<lb/>
家卒鄭人討幽公之亂?子家之棺而逐其族改葬幽<lb/>
公諡之曰靈<lb/>
<pb n="9a"/>
　?君之事可未同而謀哉且以一饌之隙而至於大<lb/>
　逆為人君者不亦難乎知必有所由矣歸生自大棘<lb/>
　戰勝以來權勢驕恣其君必有不能堪者子公故敢<lb/>
　伺釁而動也子公欲?必與歸生謀之是歸生能制<lb/>
　子公矣不制之而反從之其蓄志寧一日哉?棺逐<lb/>
　族鄭人要自有公論也<lb/>
　　楚越椒之亂<lb/>
<hi>文九年</hi>冬楚子越椒來聘執幣傲叔仲惠伯曰是必滅若<lb/>
<pb n="9b"/>
敖氏之宗傲其先君神弗福也　<hi>宣四年</hi>初楚司馬子良<lb/>
生子越椒子文曰必殺之是子也熊虎之狀而豺狼之<lb/>
聲弗殺必滅若敖氏矣諺曰狼子野心是乃狼也其可<lb/>
畜乎子良不可子文以為大慼及將死聚其族曰椒也<lb/>
知政乃速行矣無及於難且泣曰鬼猶求食若敖氏之<lb/>
鬼不其餒而及令尹子文卒?般為令尹子越為司馬<lb/>
蒍賈為工正譖子揚而殺之子越為令尹已為司馬子<lb/>
越又惡之乃以若敖氏之族圄伯嬴於轑陽而殺之遂<lb/>
<pb n="10a"/>
處烝野將攻王王以三王之子為質焉弗受師於漳澨<lb/>
秋七月戊戌楚子與若敖氏戰於?滸伯棼射王汰輈<lb/>
及鼓跗著於丁寧又射汰輈以貫笠轂師懼退王使巡<lb/>
師曰吾先君文王克息獲三矢焉伯棼竊其二盡於是<lb/>
矣?而進之遂滅若敖氏初若敖娶於?生?伯比若<lb/>
敖卒從其母畜於?淫於?子之女生子文焉?夫人<lb/>
使棄諸夢中虎乳之?子田見之懼而歸夫人以告遂<lb/>
使收之楚人謂乳穀謂虎於菟故命之曰?穀於菟以<lb/>
<pb n="10b"/>
其女妻伯比實為令尹子文其孫箴尹克?使於齊還<lb/>
及宋聞亂其人曰不可以入矣箴尹曰棄君之命獨誰<lb/>
受之君天也天可逃乎遂歸復命而自拘於司敗王思<lb/>
子文之治楚國也曰子文無後何以勸善使復其所改<lb/>
命曰生<lb/>
　楚莊初立外有庸麇百濮之虞?有儀?越椒之亂<lb/>
　國亦稱多故矣而皆不能為患者莊有以勝之也史<lb/>
　謂莊之立也左鄭姬右越女坐鐘鼓之閒三年不出<lb/>
<pb n="11a"/>
　號令伍舉進諫乃罷淫樂而聽政是?三年之?楚<lb/>
　政方怠故庸濮儀??隙交起至乎子越之亂則在<lb/>
　三年之外矣勵政方新首干憲典宜其不能久也子<lb/>
　文具知?之哲良不能從卒為大患及若敖滅王為<lb/>
　立後以勸善焉雖曰善人有後厥為天道而莊王之<lb/>
　權謀霸?實見於此其為楚之雄主也不亦宜乎<lb/>
　　陳靈之?<lb/>
<hi>宣九年</hi>陳靈公與孔寧儀行父通於夏姬皆衷其衵服以<lb/>
<pb n="11b"/>
戲於朝洩冶諫曰公卿宣淫民無效焉且聞不令君其<lb/>
納之公曰吾能改矣公告二子二子請殺之公弗禁遂<lb/>
殺洩冶孔子曰詩云民之多辟無自立辟其洩冶之謂<lb/>
乎　<hi>十年</hi>陳靈公與孔寧儀行父飲酒於夏氏公謂行父<lb/>
曰?舒似女對曰亦似君?舒病之公出自其?射而<lb/>
殺之二子奔楚　<hi>十一年</hi>冬楚子為陳夏氏亂故伐陳謂<lb/>
陳人無動將討於少西氏遂入陳殺夏?舒轘諸栗門<lb/>
因縣陳陳侯在晉申叔時使於齊反復命而退王使讓<lb/>
<pb n="12a"/>
之曰夏?舒為不道?其君寡人以諸侯討而戮之諸<lb/>
侯縣公皆慶寡人女獨不慶寡人何故對曰猶可辭乎<lb/>
王曰可哉曰夏徵舒?其君其罪大矣討而戮之君之<lb/>
義也抑人亦有言曰牽牛以蹊人之田而奪之牛牽牛<lb/>
以蹊者信有罪矣而奪之牛罰已重矣諸侯之從也曰<lb/>
討有罪也今縣陳貪其富也以討召諸侯而以貪歸之<lb/>
無乃不可乎王曰善哉吾未之聞也反之可乎對曰可<lb/>
哉吾儕小人所謂取諸其?而與之也乃復封陳鄉取<lb/>
<pb n="12b"/>
一人焉以歸謂之夏州故書曰楚子入陳納公孫寧儀<lb/>
行父於陳書有禮也<lb/>
　株林澤陂風詩所以刺靈公也其亦孔之醜哉靈公<lb/>
　無道政令怠荒火覿而道猶茀水涸而梁不成築臺<lb/>
　夏南奪時廢事?非止淫亂而已且病民焉已則病<lb/>
　民而朝夕說駒於株野政由夏氏又焉免其?逆乎<lb/>
　洩冶知亡昧死直諫使從其言則君不?於夏南國<lb/>
　不夷於九縣諫之益也愈於比干矣二子助惡不悛<lb/>
<pb n="13a"/>
　卒成?中之禍春秋於此實深痛之楚人專伺中國<lb/>
　?釁而動其素智也莊王圖霸鷙乎成穆辰陵之盟<lb/>
　陳成公業已從事矣無端而受孔儀之訟宣言討罪<lb/>
　輒欲有陳詐以濟貪亦何恤乎神明之後也輿論不<lb/>
　?猶立夏州婦淫不誅而納其亂臣其不合於霸討<lb/>
　也明矣夫徵舒大逆陳不能討莊王車裂以?斯誠<lb/>
　快舉也然而孔儀逄惡擅殺忠臣其罪寧宜末?哉<lb/>
　?誅夏南以謝陳靈亦當誅孔儀以謝洩冶乃狃於<lb/>
<pb n="13b"/>
　二子之先託強納於陳以亂人國左氏以為有禮無<lb/>
　乃春秋所不許與<lb/>
　　楚莊爭霸<lb/>
<hi>宣元年</hi>宋人之?昭公也晉荀林父以諸侯之師伐宋宋<lb/>
及晉平宋文公受盟於晉又?諸侯於扈將為魯討齊<lb/>
皆取賂而還鄭穆公曰晉不足與也遂受盟於楚陳共<lb/>
公之卒楚人不禮焉陳靈公受盟於晉秋楚子侵陳遂<lb/>
侵宋晉趙盾帥師救陳宋?於棐林以伐鄭也楚蒍賈<lb/>
<pb n="14a"/>
救鄭遇於北林囚晉解揚晉人乃還晉人伐鄭以報北<lb/>
林之役於是晉侯侈趙宣子為政驟諫而不入故不競<lb/>
於楚　二年春鄭公子歸生受命於楚伐宋宋華元樂<lb/>
呂御之二月壬子戰於大棘宋師敗績囚華元獲樂呂<lb/>
及甲車四百六十?俘二百五十人馘百人狂狡輅鄭<lb/>
人鄭人入於井倒?而出之獲狂狡君子曰失禮違命<lb/>
宜其為禽也戎昭果毅以聽之之謂禮殺敵為果致果<lb/>
為毅易之戮也將戰華元殺羊食士其御羊斟不與及<lb/>
<pb n="14b"/>
戰曰疇昔之羊子為政今日之事我為政與入鄭師故<lb/>
敗君子謂羊斟非人也以其私憾敗國殄民於是刑孰<lb/>
大焉詩所謂人之無良者其羊斟之謂乎殘民以逞宋<lb/>
人以兵車百乘文馬百駟以贖華元於鄭半入華元逃<lb/>
歸立於門外告而入見叔牂曰子之馬然也對曰非馬<lb/>
也其人也既合而來奔宋城華元為植?功城者謳曰<lb/>
□其目皤其腹棄甲而復于思于思棄甲復來使其驂<lb/>
乘謂之曰牛則有皮犀兕尚多棄甲則那役人曰從其<lb/>
<pb n="15a"/>
有皮丹漆若何華元曰去之夫其口?我寡夏晉趙盾<lb/>
救焦遂自?地及諸侯之師侵鄭以報大棘之役楚?<lb/>
椒救鄭曰能欲諸侯而惡其難乎遂次於鄭以待晉師<lb/>
趙盾曰彼宗競於楚殆將斃矣姑益其疾乃去之　<hi>三年</hi>
晉侯伐鄭及郔鄭及晉平士?入盟楚子伐陸渾之戎<lb/>
遂至於雒觀兵於周疆定王使王孫滿勞楚子楚子問<lb/>
鼎之大小輕重焉對曰在德不在鼎昔夏之方有德也<lb/>
?方圖物貢金九牧鑄鼎象物百物而為之備使民知<lb/>
<pb n="15b"/>
神姦故民入川澤山林不逄不若魑魅罔兩莫能逄之<lb/>
用能協於上下以承天休桀有昏德鼎遷於商載祀六<lb/>
百商紂暴虐鼎遷於周德之休明雖小重也其姦回昏<lb/>
亂雖大輕也天祚明德有所底止成王定鼎于郟鄏卜<lb/>
世三十卜年七百天所命也周德雖衰天命未改鼎之<lb/>
輕重未可問也夏楚人侵鄭鄭即晉故也　<hi>四年</hi>冬楚子<lb/>
伐鄭鄭未服也　<hi>五年</hi>楚子伐鄭陳及楚平晉荀林父救<lb/>
鄭伐陳　六年春晉衛侵陳陳即楚故也楚人伐鄭取<lb/>
<pb n="16a"/>
成而還<hi>是為厲之役</hi>　七年春衛孫桓子來盟始通且謀?<lb/>
晉也鄭及晉平公子宋之謀也故相鄭伯以?冬盟於<lb/>
黑壤王叔桓公臨之以謀不睦晉侯之立也公不朝焉<lb/>
又不使大夫聘晉人止公於?盟於?父公不與盟以<lb/>
賂免故?壤之盟不書諱之也　<hi>八年</hi>陳及晉平楚師伐<lb/>
陳取成而還　<hi>九年</hi>?於扈討不睦也陳侯不?晉荀林<lb/>
父以諸侯之師伐陳晉侯卒於扈乃還楚子為厲之役<lb/>
故伐鄭晉郤缺救鄭鄭伯敗楚師於柳棼國人皆喜唯<lb/>
<pb n="16b"/>
子良憂曰是國之災也吾死無日矣　<hi>十年</hi>鄭及楚平諸<lb/>
侯之師伐鄭取成而還楚子伐鄭晉士?救鄭逐楚師<lb/>
於潁北諸侯之師戍鄭　十一年春楚子伐鄭及櫟子<lb/>
良曰晉楚不務德而兵爭與其來者可也晉楚無信我<lb/>
焉得有信乃從楚夏楚盟於辰陵陳鄭服也楚左尹子<lb/>
重侵宋王待諸郔令尹?艾獵城沂使封人慮事以授<lb/>
司徒量功命日分財用平板榦稱畚築程土物議?邇<lb/>
?基趾具餱糧度有司事三旬而成不愆於素厲之役<lb/>
<pb n="17a"/>
鄭伯逃歸自是楚未得志焉鄭既受盟於辰陵又徼事<lb/>
於晉　十二年春楚子圍鄭旬有七日鄭人卜行成不<lb/>
吉卜臨於大?且巷出車吉國人大臨守陴者皆哭楚<lb/>
子退師鄭人修城進復圍之三月克之入自皇門至於<lb/>
逵路鄭伯肉袒牽羊以逆曰孤不天不能事君使君?<lb/>
怒以及敝邑孤之罪也敢不唯命是聽其俘諸江南以<lb/>
實海濱亦唯命其翦以賜諸侯使臣妾之亦唯命若惠<lb/>
顧前好徼福於厲宣桓武不泯其社稷使改事君夷於<lb/>
<pb n="17b"/>
九縣君之惠也孤之願也非所敢望也敢布腹心君實<lb/>
圖之左右曰不可許也得國無赦王曰其君能下人必<lb/>
能信用其民矣庸可?乎退三十里而許之平潘?入<lb/>
盟子良出質夏六月晉師救鄭荀林父將中軍先縠佐<lb/>
之士?將上軍郤克佐之趙朔將下軍欒書佐之趙括<lb/>
趙嬰齊為中軍大夫鞏朔韓穿為上軍大夫荀首趙同<lb/>
為下軍大夫韓厥為司馬及河聞鄭既及楚平桓子欲<lb/>
還曰無及於鄭而勦民焉用之楚歸而動不後隨武子<lb/>
<pb n="18a"/>
曰善?聞用師觀釁而動?刑政事典禮不易不可敵<lb/>
也不為是征楚軍討鄭怒其貳而哀其卑叛而伐之服<lb/>
而舍之?刑成矣伐叛刑也柔服?也二者立矣昔?<lb/>
入陳今?入鄭民不罷勞君無怨讟政有經矣?尸而<lb/>
舉商農工賈不敗其業而卒乘輯睦事不奸矣蒍敖為<lb/>
宰擇楚國之令典軍行右轅左追蓐前茅慮無中權後<lb/>
勁百官象物而動軍政不戒而備能用典矣其君之舉<lb/>
也?姓選於親外姓選於舊舉不失?賞不失勞老有<lb/>
<pb n="18b"/>
加?旅有施舍君子小人物有服章貴有常尊賤有等<lb/>
威禮不逆矣德立刑行政成事時典從禮順若之何敵<lb/>
之見可而進知難而退軍之善政也兼弱攻昧武之善<lb/>
經也子姑整軍而經武乎猶有弱而昧者何必楚仲虺<lb/>
有言曰取亂侮亡兼弱也汋曰於鑠王師遵養時晦耆<lb/>
昧也武曰無競惟烈撫弱耆昧以務烈所可也彘子曰<lb/>
不可晉所以霸師武臣力也今失諸侯不可謂力有敵<lb/>
而不從不可謂武由我失霸不如死且成師以出聞敵<lb/>
<pb n="19a"/>
彊而退非夫也命為軍帥而卒以非夫唯?子能我弗<lb/>
為也以中軍佐濟知莊子曰此師殆哉周易有之在師<lb/>
?之臨?曰師出以律否臧凶執事順成為臧逆<lb/>
為否?散為弱川壅為澤有力以如己也故曰律否臧<lb/>
且律竭也盈而以竭夭且不整所以凶也不行之謂臨<lb/>
有帥而不從臨孰甚焉此之謂矣果遇必敗彘子尸之<lb/>
雖免而歸必有大咎韓獻子謂桓子曰彘子以偏師?<lb/>
子罪大矣子為元帥師不用命誰之罪也失屬亡師為<lb/>
<pb n="19b"/>
罪已重不如進也事之不?惡有所分與其專罪六人<lb/>
同之不猶愈乎師遂濟楚子北師次於郔沈尹將中軍<lb/>
子重將左子反將右將飲馬於河而歸聞晉師既濟王<lb/>
欲還嬖人伍參欲戰令尹孫叔敖弗欲曰昔?入陳今<lb/>
?入鄭不無事矣戰而不?參之肉其足食乎參曰若<lb/>
事之?孫叔為無謀矣不?參之肉將在晉軍可得食<lb/>
乎令尹南轅反?伍參言於王曰晉之從政者新未能<lb/>
行令其佐先縠剛愎不仁未肯用命其三帥者專行不<lb/>
<pb n="20a"/>
獲聽而無上?誰適從此行也晉師必敗且君而逃臣<lb/>
若社稷何王病之告令尹改乘轅而北之次於管以待<lb/>
之晉師在敖鄗之間鄭皇戍使如晉師曰鄭之從楚社<lb/>
稷之故也未有貳心楚師驟勝而驕其師老矣而不設<lb/>
備子擊之鄭師為承楚師必敗彘子曰敗楚服鄭於此<lb/>
在矣必許之欒武子曰楚自克庸以來其君無日不討<lb/>
國人而訓之于民生之不易禍至之無日戒懼之不可<lb/>
以怠在軍無日不討軍實而申儆之于勝之不可保紂<lb/>
<pb n="20b"/>
之百克而卒無後訓之以若敖蚡冒篳路藍縷以?山<lb/>
林箴之曰民生在勤勤則不匱不可謂驕先大夫子犯<lb/>
有言曰師直為壯曲為老我則不?而徼怨於楚我曲<lb/>
楚直不可謂老其君之戎分為二廣廣有一卒卒偏之<lb/>
兩右廣初駕數及日中左則受之以至於昏?官序當<lb/>
其夜以待不虞不可謂無備子良鄭之良也師叔楚之<lb/>
崇也師叔入盟子良在楚楚鄭親矣來勸我戰我克則<lb/>
來不克遂往以我卜也鄭不可從趙括趙同曰率師以<lb/>
<pb n="21a"/>
來唯敵是求克敵得屬又何俟必從彘子知季曰原屏<lb/>
咎之徒也趙莊子曰欒伯善哉實其言必長晉國楚少<lb/>
宰如晉師曰寡君少遭閔凶不能文聞二先君之出入<lb/>
此行也將鄭是訓定豈敢求罪於晉二三子無淹久隨<lb/>
季對曰昔平王命我先君文侯曰與鄭夾輔周室毋廢<lb/>
王命今鄭不率寡君使?臣問諸鄭豈敢辱候人敢拜<lb/>
君命之辱彘子以為諂使趙括從而更之曰行人失辭<lb/>
寡君使?臣遷大國之?於鄭曰無辟敵?臣無所逃<lb/>
<pb n="21b"/>
命楚子又使求成於晉晉人許之盟有日矣楚許伯御<lb/>
樂伯攝叔為右以致晉師許伯曰吾聞致師者御靡旌<lb/>
摩壘而還樂伯曰吾聞致師者左射以菆代御執轡御<lb/>
下兩馬掉鞅而還攝叔曰吾聞致師者右入壘折馘執<lb/>
俘而還皆行其所聞而復晉人逐之左右角之樂伯左<lb/>
射馬而右射人角不能進矢一而已麋興於前射麋麗<lb/>
龜晉鮑癸當其後使攝叔奉麋獻焉曰以?之非時獻<lb/>
禽之未至敢膳諸從者鮑癸止之曰其左善射其右有<lb/>
<pb n="22a"/>
辭君子也既免晉魏錡求公族未得而怒欲敗晉師請<lb/>
致師弗許請使許之遂往請戰而還楚潘黨逐之及滎<lb/>
澤見六麋射一麋以顧獻曰子有軍事獸人無乃不給<lb/>
於鮮敢獻於從者叔黨命去之趙旃求卿未得且怒於<lb/>
失楚之致師者請挑戰弗許請召盟許之與魏錡皆命<lb/>
而往郤獻子曰二憾往矣弗備必敗彘子曰鄭人勸戰<lb/>
弗敢從也楚人求成弗能好也師無成命多備何為士<lb/>
季曰備之善若二子怒楚楚人乘我?師無日矣不如<lb/>
<pb n="22b"/>
備之楚之無惡除備而盟何損於好若以惡來有備不<lb/>
敗且雖諸侯相見軍衛不徹警也彘子不可士季使鞏<lb/>
朔韓穿帥七覆於敖前故上軍不敗趙嬰齊使其徒先<lb/>
具舟於河故敗而先濟潘黨既逐魏錡趙旃夜至於楚<lb/>
軍席於軍門之外使其徒入之楚子為乘廣三十乘分<lb/>
為左右右廣?鳴而駕日中而說左則受之日入而說<lb/>
許偃御右廣養由基為右彭名御左廣屈蕩為右乙卯<lb/>
王乘左廣以逐趙旃趙旃棄車而走林屈蕩搏之得其<lb/>
<pb n="23a"/>
甲裳晉人懼二子之怒楚師也使軘車逆之潘黨望其<lb/>
塵使騁而告曰晉師至矣楚人亦懼王之入晉軍也遂<lb/>
出陳孫叔曰進之寧我薄人無人薄我詩云元戎十乘<lb/>
以先?行先之也軍志曰先人有奪人之心薄之也遂疾<lb/>
進師車馳卒奔乘晉軍桓子不知所為?於軍中曰先<lb/>
濟者有賞中軍下軍爭舟舟中之指可掬也晉師右移<lb/>
上軍未動工尹齊將右拒卒以逐下軍楚子使唐狡與<lb/>
蔡鳩居告唐?侯曰不穀不?而貪以遇大敵不穀之<lb/>
<pb n="23b"/>
罪也然楚不克君之羞也敢藉君靈以濟楚師使潘黨<lb/>
率游闕四十乘從唐侯以為左拒以從上軍駒伯曰待<lb/>
諸乎隨季曰楚師方壯若萃於我吾師必盡不如收而<lb/>
去之分謗生民不亦可乎殿其卒而退不敗王見右廣<lb/>
將從之乘屈蕩尸之曰君以此始亦必以終自是楚之<lb/>
乘廣先左晉人或以廣隊不能進楚人惎之脫?少進<lb/>
馬還又惎之??投衡乃出顧曰吾不如大國之數奔<lb/>
也趙旃以其良馬二濟其兄與叔父以他馬反遇敵不<lb/>
<pb n="24a"/>
能去棄車而走林逢大夫與其二子乘謂其二子無顧<lb/>
顧曰趙?在後怒之使下指木曰尸女於是授趙旃綏<lb/>
以免明日以表尸之皆重獲在木下楚熊負羈囚知罃<lb/>
知莊子以其族反之?武子御下軍之士多從之?射<lb/>
抽矢菆納諸?子之房?子怒曰非子之求而蒲之愛<lb/>
董澤之蒲可勝既乎知季曰不以人子吾子其可得乎<lb/>
吾不可以苟射故也射連尹襄老獲之遂載其尸射公<lb/>
子穀臣囚之以二者還及昏楚師軍於邲晉之餘師不<lb/>
<pb n="24b"/>
能軍宵濟亦終夜有聲丙辰楚重至於邲遂次於衡雍<lb/>
潘黨曰君盍築武軍而收晉尸以為京觀臣聞克敵必<lb/>
示子孫以無忘武功楚子曰非爾所知也夫文止戈為<lb/>
武武王克商作頌曰載戢干戈載櫜弓矢我求懿?肆<lb/>
于時夏允王保之又作武其卒章曰耆定爾功其三曰<lb/>
鋪時繹思我徂惟求定其六曰綏萬邦屢豐年夫武禁<lb/>
暴戢兵保大定功安民和?豐財者也故使子孫無忘<lb/>
其章今我使二國暴骨暴矣觀兵以威諸侯兵不戢矣<lb/>
<pb n="25a"/>
暴而不戢安能保大猶有晉在焉能定功所違民欲猶<lb/>
多民何安焉無?而??諸侯何以和?利人之?而<lb/>
安人之亂以為己榮何以豐財武有七?我無一焉何<lb/>
以示子孫其為先君宮告成事而已武非吾功也古者<lb/>
明王伐不敬取其鯨鯢而封之以為大戮於是乎有京<lb/>
觀以懲淫慝今罪無所而民皆盡忠以死君命又可以<lb/>
為京觀乎祀於河作先君宮告成事而還鄭伯許男如<lb/>
楚秋晉師歸桓子請死晉侯欲許之士貞子諫曰不可<lb/>
<pb n="25b"/>
城濮之役晉師三日穀文公猶有憂色左右曰有喜而<lb/>
憂如有憂而喜乎公曰得臣猶在憂未歇也困獸猶?<lb/>
?國相乎及楚殺子玉公喜而後可知也曰莫余毒也<lb/>
已是晉再克而楚再敗也楚是以再世不競今天或者<lb/>
大警晉也而又殺林父以重楚勝其無乃久不競乎林<lb/>
父之事君也進思盡忠退思補過社稷之衛也若之何<lb/>
殺之夫其敗也如日月之食焉何損於明晉侯使復其<lb/>
位冬楚子伐蕭宋華椒以蔡人救蕭蕭人囚熊相宜僚<lb/>
<pb n="26a"/>
及公子丙王曰勿殺吾退蕭人殺之王怒遂圍蕭蕭潰<lb/>
申公巫臣曰師人多寒王?三軍拊而免之三軍之士<lb/>
皆如挾纊遂傅於蕭還無社與司馬卯言號申叔展叔<lb/>
展曰有麥麴乎曰無有山鞠窮乎曰無河魚腹疾奈何<lb/>
曰目於眢井而拯之若為茅絰哭井則已明日蕭潰申<lb/>
叔視其井則茅絰存焉號而出之晉原縠宋華椒衛孔<lb/>
達曹人同盟於清丘曰恤病討貳於是卿不書不實其<lb/>
言也宋為盟故伐陳衛人救之孔達曰先君有約言焉<lb/>
<pb n="26b"/>
若大國討我則死之　<hi>十三年</hi>夏楚子伐宋以其救蕭也<lb/>
君子曰清丘之盟唯宋可以免焉秋赤狄伐晉及清先<lb/>
縠召之也冬晉人討邲之敗與清之師歸罪於先縠而<lb/>
殺之盡滅其族君子曰惡之來也已則取之其先縠之<lb/>
謂乎清丘之盟晉以衛之救陳也討焉使人弗去曰罪<lb/>
無所歸將加而師孔達曰苟利社稷請以我說罪我之<lb/>
由我則為政而亢大國之討將以誰任我則死之　十<lb/>
四年春孔達縊而死衛人以說於晉而免遂告於諸侯<lb/>
<pb n="27a"/>
曰寡君有不令之臣達搆我敝邑於大國既伏其罪矣<lb/>
敢告衛人以為成勞復室其子使復其位夏晉侯伐鄭<lb/>
為邲故也告於諸侯蒐焉而還中行桓子之謀也曰示<lb/>
之以整使謀而來鄭人懼使子張代子良於楚鄭伯如<lb/>
楚謀晉故也鄭以子良為有禮故召之楚子使申舟聘<lb/>
於齊曰無假道於宋亦使公子馮聘於晉不假道於鄭<lb/>
申舟以孟諸之役惡宋曰鄭昭宋聾晉使不害我則必<lb/>
死王曰殺女我伐之見犀而行及宋宋人止之華元曰<lb/>
<pb n="27b"/>
過我而不假道鄙我也鄙我亡也殺其使者必伐我伐<lb/>
我亦亡也亡一也乃殺之楚子聞之投袂而起屨及於<lb/>
窒皇?及於寢門之外車及於蒲胥之市秋九月楚子<lb/>
圍宋孟獻子言於公曰臣聞小國之免於大國也聘而<lb/>
獻物於是有庭實旅百朝而獻功於是有容?采章嘉<lb/>
淑而有加貨謀其不免也誅而薦賄則無及也今楚在<lb/>
宋君其圖之公說　十五年春公孫歸父?楚子於宋<lb/>
宋人使樂嬰齊告急於晉晉侯欲救之伯宗曰不可古<lb/>
<pb n="28a"/>
人有言曰雖鞭之長不及馬腹天方授楚未可與爭雖<lb/>
晉之?能違天乎諺曰?下在心川澤納汙山藪藏疾<lb/>
瑾瑜匿瑕國君含垢天之道也君其待之乃止使解揚<lb/>
如宋使無降楚曰晉師悉起將至矣鄭人囚而獻諸楚<lb/>
楚子厚賂之使反其言不許二而許之登諸樓車使呼<lb/>
宋人而告之遂致其君命楚子將殺之使與之言曰爾<lb/>
既許不穀而反之何故非我無信女則棄之速即爾刑<lb/>
對曰臣聞之君能制命為義臣能承命為信信載義而<lb/>
<pb n="28b"/>
行之為利謀不失利以衛社稷民之主也義無二信信<lb/>
無二命君之賂臣不知命也受命以出有死無霣又可<lb/>
賂乎臣之許君以成命也死而成命臣之?也寡君有<lb/>
信臣下臣獲考死又何求楚子舍之以歸夏五月楚師<lb/>
將去宋申犀稽首於王之馬前曰毋畏知死而不敢廢<lb/>
王命王棄言焉王不能答申叔時僕曰築室反耕者宋<lb/>
必聽命從之宋人懼使華元夜入楚師登子反之?起<lb/>
之曰寡君使元以病告曰敝邑易子而食析骸以?雖<lb/>
<pb n="29a"/>
然城下之盟有以國斃不能從也去我三十里唯命是<lb/>
聽子反懼與之盟而告王退三十里宋及楚平華元為<lb/>
質盟曰我無爾詐爾無我虞　<hi>成公</hi>三年春諸侯伐鄭次<lb/>
於伯牛討邲之役也遂東侵鄭鄭公子偃帥師禦之使<lb/>
東鄙覆諸鄤敗諸丘輿皇戍如楚獻?晉人歸楚公子<lb/>
穀臣與連尹襄老之尸於楚以求知罃於是荀首佐中<lb/>
軍矣故楚人許之王送知罃曰子其怨我乎對曰二國<lb/>
治戎臣不才不勝其任以為俘馘執事不以釁?使歸<lb/>
<pb n="29b"/>
即戮君之惠也臣實不才又誰敢怨王曰然則?我乎<lb/>
對曰二國圖其社稷而求紓其民各懲其忿以相宥也<lb/>
兩釋纍囚以成其好二國有好臣不與及其誰敢?王<lb/>
曰子歸何以報我對曰臣不任受怨君亦不任受?無<lb/>
怨無?不知所報王曰雖然必告不穀對曰以君之靈<lb/>
纍臣得歸骨於晉寡君之以為戮死且不朽若從君之<lb/>
惠而免之以賜君之外臣首首其請於寡君而以戮於<lb/>
宗亦死且不朽若不獲命而使嗣宗職次及於事而帥<lb/>
<pb n="30a"/>
偏師以修封疆雖遇執事其弗敢違其竭力致死無有<lb/>
二心以盡臣禮所以報也王曰晉未可與爭重為之禮<lb/>
而歸之荀罃之在楚也鄭賈人有將寘諸褚中以出既<lb/>
謀之未行而楚人歸之賈人如晉荀罃善視之如實出<lb/>
已賈人曰吾無其功敢有其實乎吾小人不可以厚誣<lb/>
君子遂適齊<lb/>
　病霸者楚也春秋何為而予莊王乎晉政日怠諸夏<lb/>
　離叛相與俛首而服楚焉辰陵之役經無貶詞說春<lb/>
<pb n="30b"/>
　秋者遂居然以霸目楚子矣嗚呼聖人豈得已哉晉<lb/>
　自靈公無道文襄霸衰盟?皆出於大夫趙盾驟諫<lb/>
　不入卒有?逆之禍然猶曰晉侯弱故也諸侯失望<lb/>
　久矣至乎成公之立春秋幸焉兩?諸侯公皆親行<lb/>
　於?父則執魯宣於扈則伐陳靈正詞討?張師伐<lb/>
　罪中國庶乎其有霸與而究之陳鄭之郊無日不有<lb/>
　楚師則何居乎曰政在趙氏成公猶靈公也在位不<lb/>
　永志弗克終彼楚莊誠一世之雄也晉方多難奚堪<lb/>
<pb n="31a"/>
　與抗耶楚欲效桓文之事故?為仁義之言其於陳<lb/>
　也既縣而復封之則曰不貪其富於是乎釋陳而得<lb/>
　陳矣其於鄭也既入而復和之則曰其君下人於是<lb/>
　乎釋鄭而得鄭矣其於宋也既困而復盟之則曰爾<lb/>
　無我虞於是乎釋宋而得宋矣邲戰不競晉國震驚<lb/>
　清丘弗信?人渝盟莊王至此豈猶有顧中國者乎<lb/>
　知三國之不可取而不取以德為威諸夏盡得故申<lb/>
　叔不賀而獻蹊田之諭子反在師而受登床之盟君<lb/>
<pb n="31b"/>
　臣之間有成謀焉為操為舍總以收中國之霸權也<lb/>
　善哉晉人之料楚也欒武子曰楚自克庸以來其君<lb/>
　不驕隨武子曰民不罷勞君無怨讟夫莊之為莊晉<lb/>
　固已明知之矣知之而猶與戰其罪寧止在彘子哉<lb/>
　　晉滅赤狄<lb/>
<hi>宣六年</hi>秋赤狄伐晉圍?及邢丘晉侯欲伐之中行桓子<lb/>
曰使疾其民以盈其貫將可殪也周書曰殪戎殷此類<lb/>
之謂也　<hi>七年</hi>赤狄侵晉取向?之禾　<hi>十一年</hi>晉郤成子<lb/>
<pb n="32a"/>
求成於?狄?狄疾赤狄之役遂服於晉秋?於?函<lb/>
?狄服也是行也諸大夫欲召狄郤成子曰吾聞之非<lb/>
?莫如勤非勤何以求人能勤有繼其從之也詩曰文<lb/>
王既勤止文王猶勤?寡?乎　<hi>十五年</hi>潞子嬰兒之夫<lb/>
人晉景公之姊也酆舒為政而殺之又傷潞子之目晉<lb/>
侯?伐之諸大夫皆曰不可酆舒有三雋才不如待後<lb/>
之人伯宗曰必伐之狄有五罪雋才雖多何補焉不祀<lb/>
一也耆酒二也棄仲章而奪黎氏地三也虐我伯姬四<lb/>
<pb n="32b"/>
也傷其君目五也怙其雋才而不以茂德?益罪也後<lb/>
之人或者將敬奉?義以事神人而申固其命若之何<lb/>
待之不討有罪曰將待後後有辭而討焉毋乃不可乎<lb/>
夫恃才與?亡之道也商紂由之故滅天反時為災地<lb/>
反物為妖民反?為亂亂則妖災生故文反正為乏盡<lb/>
在狄矣晉侯從之六月癸卯晉荀林父敗赤狄於曲梁<lb/>
辛亥滅潞?舒奔??人歸諸晉晉人殺之晉侯賞桓<lb/>
子狄臣千室亦賞士伯以瓜衍之縣曰吾獲狄土子之<lb/>
<pb n="33a"/>
功也微子吾?伯氏矣羊舌職說是賞也曰周書所謂<lb/>
庸庸祗祗者謂此物也夫士伯庸中行伯君信之亦庸<lb/>
士伯此之謂明?矣文王所以造周不是過也故詩曰<lb/>
陳錫載周能施也率是道也其何不濟　十六年春晉<lb/>
士?帥師滅赤狄甲氏及留吁鐸辰三月獻狄俘晉侯<lb/>
請於王戊申以黻冕命士?將中軍且為大傅於是晉<lb/>
國之?逃奔於秦羊舌職曰吾聞之禹稱善人不善人<lb/>
?此之謂也夫詩曰戰戰兢兢如臨深淵如履薄?善<lb/>
<pb n="33b"/>
人在上也善人在上則國無幸民諺曰民之多幸國之<lb/>
不幸也是無善人之謂也　<hi>成三年</hi>晉郤克?孫良夫伐<lb/>
廧咎如討赤狄之餘焉廧咎如潰上失民也<lb/>
　赤狄白狄以衣色名入春秋來世為諸夏之患東則<lb/>
　齊當其衝南則鄭當其衝東南則界?西南則界晉<lb/>
　一盛於莊閔之際而齊桓公救邢?以攘之再盛於<lb/>
　僖文之際而晉襄公敗箕以創之中國有霸狄所憚<lb/>
　也齊桓衰而狄熾則救齊以伐?黨叔帶以伐周間<lb/>
<pb n="34a"/>
　晉文有鄭虞以侵齊乘?成初歸國以圍?四十年<lb/>
　間?行中國未嘗稍挫也晉襄?而狄逞則侵齊而<lb/>
　又越齊以及魯伐?而又越?以及宋狄之無忌較<lb/>
　昔為甚僑如之獲春秋大之然止能殄其一種而未<lb/>
　能滅其族類也及乎宣公之世狄勢亦分??狄之<lb/>
　中赤狄最彊而赤狄之中潞氏為大比?侵齊晉人<lb/>
　懼焉?函之?先離其黨間?舒之不臣因滅潞而<lb/>
　有其土次及甲氏留吁之屬除惡務盡無俾遺種晉<lb/>
<pb n="34b"/>
　景之於赤狄也能?其類矣雖然春秋猶有貶焉酆<lb/>
　舒之亂其罪在下傷君目殺夫人其大惡也?舒奔<lb/>
　?潞氏之亂靖矣滅其國而以其君歸非定潞氏實<lb/>
　利之焉蹊田奪牛晉能免其譏乎荀林父士?之帥<lb/>
　經皆不書至伐廧咎如郤克孫良夫又具書不書之<lb/>
　而貶在晉具書之而貶并及衛矣於斯時也楚莊肆<lb/>
　虐宋人告急不能出師以?諸侯而方沾沾赤狄以<lb/>
　逞其志則晉之不競於楚也豈無故而遂然<lb/>
<pb n="35a"/>
　　王師敗於茅戎<lb/>
<hi>文十七年</hi>秋周甘歜敗戎於邥垂乘其飲酒也　<hi>成公</hi>元年春<lb/>
晉侯使瑕嘉平戎於王單襄公如晉拜成劉康公徼戎<lb/>
將遂伐之叔服曰背盟而欺大國此必敗背盟不祥欺<lb/>
大國不義神人弗助將何以勝不聽遂伐茅戎三月癸<lb/>
未敗績於徐吾氏秋王人來告敗<lb/>
　若據公穀則皆以晉敗之矣考曲沃叛王以來晉世<lb/>
　世無與王為難者胡為而一旦敗王師耶且移誅貿<lb/>
<pb n="35b"/>
　戎春秋不亦掩惡乎善哉劉氏之言曰聖人立法以<lb/>
　垂後世一書王師敗績於茅戎而尊王之義與王自<lb/>
　取敗之道及諸侯不勤王之義咸得而見矣<lb/>
　　晉景楚共狎盟<lb/>
<hi>宣公</hi>十三年春齊師伐莒莒恃晉而不事齊故也　十七<lb/>
年春晉侯使郤克??於齊齊頃公帷婦人使觀之郤<lb/>
子登婦人笑於房獻子怒出而誓曰所不此報無能?<lb/>
河獻子先歸使欒京廬待命於齊曰不得齊事無復命<lb/>
<pb n="36a"/>
矣郤子至請伐齊晉侯弗許請以其私屬又弗許齊侯<lb/>
使?固晏弱蔡朝南郭偃?及斂盂?固逃歸夏?於<lb/>
斷道討貳也盟於卷楚辭齊人晉人執晏弱於野王執<lb/>
蔡朝於原執南郭偃於?苖賁皇使見晏桓子歸言於<lb/>
晉侯曰夫晏子何罪昔者諸侯事吾先君皆如不逮舉<lb/>
言?臣不信諸侯皆有貳志齊君恐不得禮故不出而<lb/>
使四子來左右或沮之曰君不出必執吾使故?子及<lb/>
斂盂而逃夫三子者曰若?君好寧歸死焉為是犯難<lb/>
<pb n="36b"/>
而來吾若善逆彼以?來者吾又執之以信齊沮吾不<lb/>
既過矣乎過而不改而又久之以成其悔何利之有焉<lb/>
使反者得辭而害來者以懼諸侯將焉用之晉人緩之<lb/>
逸秋八月晉師還范武子將老召文子曰燮乎吾聞之<lb/>
喜怒以類者鮮易者實多詩曰君子如怒亂庶遄沮君<lb/>
子如祉亂庶遄已君子之喜怒以已亂也弗己者必益<lb/>
之郤子其或者欲已亂於齊乎不然余懼其益之也余<lb/>
將老使郤子逞其志庶有豸乎爾從二三子唯敬乃請<lb/>
<pb n="37a"/>
老郤獻子為政　十八年春晉侯?大子臧伐齊至於<lb/>
陽穀齊侯?晉侯盟於繒以公子彊為質於晉晉師還<lb/>
蔡朝南郭偃逃歸夏公使如楚乞師欲以伐齊楚莊王<lb/>
卒楚師不出既而用晉師楚於是乎有蜀之役　<hi>成元年</hi>
為齊難故作丘甲聞齊將出楚師夏盟於赤棘冬臧宣<lb/>
叔令修賦繕完具守備曰齊楚結好我新與晉盟晉楚<lb/>
?盟齊師必至雖晉人伐齊楚必救之是齊楚同我也<lb/>
知難而有備乃可以逞　二年春齊侯伐我北鄙圍龍<lb/>
<pb n="37b"/>
頃公之嬖人盧蒲就魁門焉龍人囚之齊侯曰勿殺吾<lb/>
與而盟無入而封弗聽殺而膊諸城上齊侯親?士陵<lb/>
城三日取龍遂南侵及巢丘?侯使孫良夫石稷?相<lb/>
向禽將侵齊與齊師遇石子欲還孫子曰不可以師伐<lb/>
人遇其師而還將謂君何若知不能則如無出今既遇<lb/>
矣不如戰也夏有<hi>闕文失新築戰事</hi>石成子曰師敗矣子不少<lb/>
須?懼盡子?師徒何以復命皆不對又曰子國卿也<lb/>
隕子辱矣子以?退我此乃止且告車來甚?齊師乃<lb/>
<pb n="38a"/>
止次於鞠居新築人仲叔于奚救孫桓子桓子是以免<lb/>
既?人賞之以邑辭請曲縣繁纓以朝許之仲尼聞之<lb/>
曰惜也不如多與之邑唯器與名不可以假人君之所<lb/>
司也名以出信信以守器器以藏禮禮以行義義以生<lb/>
利利以平民政之大節也若以假人與人政也政亡則<lb/>
國家從之弗可止也己孫桓子還於新築不入遂如晉<lb/>
乞師臧宣叔亦如晉乞師皆主郤獻子晉侯許之七百<lb/>
乘郤子曰此城濮之賦也有先君之明與先大夫之肅<lb/>
<pb n="38b"/>
故?克於先大夫無能為役請八百乘許之郤克將中<lb/>
軍士?佐上軍欒書將下軍韓厥為司馬以救魯?臧<lb/>
宣叔逆晉師且道之季文子帥師?之及衛地韓獻子<lb/>
將斬人郤獻子馳將救之至則既斬之矣郤子使速以<lb/>
?告其僕曰吾以分謗也師從齊師於莘六月壬申師<lb/>
至於靡笄之下齊侯使請戰曰子以君師辱於敝邑不<lb/>
腆敝賦詰朝請見對曰晉與魯衛兄弟也來告曰大國<lb/>
朝夕釋憾於敝邑之地寡君不忍使?臣請於大國無<lb/>
<pb n="39a"/>
令輿師淹於君地能進不能退君無所辱命齊侯曰大<lb/>
夫之許寡人之願也若其不許亦將見也齊?固入晉<lb/>
師桀石以投人禽之而乘其車繫桑本焉以?齊壘曰<lb/>
欲勇者賈余餘勇癸酉師陳於?邴夏御齊侯逄丑父<lb/>
為右晉解張御郤克鄭丘緩為右齊侯曰余姑翦滅此<lb/>
而朝食不介馬而馳之郤克傷於矢流血及屨未?鼓<lb/>
音曰余病矣張侯曰自始合而矢貫余手及肘余折以<lb/>
御左輪朱殷豈敢言病吾子忍之緩曰自始合苟有險<lb/>
<pb n="39b"/>
余必下推車子豈識之然子病矣張侯曰師之耳目在<lb/>
吾旗鼓進退從之此車一人殿之可以集事若之何其<lb/>
以病敗君之大事也擐甲執兵固即死也病未及死吾<lb/>
子勉之左并轡右援枹而?馬逸不能止師從之齊師<lb/>
敗績逐之三周華不注韓厥夢子輿謂己曰且辟左右<lb/>
故中御而從齊侯邴夏曰射其御者君子也公曰謂之<lb/>
君子而射之非禮也射其左越於車下射其右斃於車<lb/>
中綦毋張?車從韓厥曰請寓乘從左右皆肘之使立<lb/>
<pb n="40a"/>
於後韓厥俛定其右逄丑父與公易位將及華泉驂絓<lb/>
於木而止丑父寢於轏中蛇出於其下以肱擊之傷而<lb/>
匿之故不能推車而及韓厥執縶馬前再拜稽首奉觴<lb/>
加璧以進曰寡君使?臣為魯衛請曰無令輿師陷入<lb/>
君地下臣不幸屬當戎行無所逃?且懼奔辟而忝兩<lb/>
君臣辱戎士敢告不敏攝官承乏丑父使公下如華泉<lb/>
取飲鄭周父御佐車宛茷為右載齊侯以免韓厥獻丑<lb/>
父郤獻子將戮之呼曰自今無有代其君任患者有一<lb/>
<pb n="40b"/>
於此將為戮乎郤子曰人不難以死免其君我戮之不<lb/>
祥赦之以勸事君者乃免之齊侯免求丑父三入三出<lb/>
?出齊師以帥退入於狄卒狄卒皆抽戈盾?之以入<lb/>
於?師?師免之遂自徐?入齊侯見保者曰勉之齊<lb/>
師敗矣辟女子女子曰君免乎曰免矣曰銳師徒免乎<lb/>
曰免矣曰苟君與吾父免矣可若何乃奔齊侯以為有<lb/>
禮既而問之辟司徒之妻也子之石窌晉師從齊師入<lb/>
自丘輿擊馬陘齊侯使賓媚人賂以紀甗玉磬與地不<lb/>
<pb n="41a"/>
可則聽客之所為賓媚人致賂晉人不可曰必以蕭同<lb/>
叔子為質而使齊之封?盡東其畝對曰蕭同叔子非<lb/>
他寡君之母也若以匹敵則亦晉君之母也吾子布大<lb/>
命於諸侯而曰必質其母以為信其若王命何且是以<lb/>
不孝令也詩曰孝子不匱永錫爾類若以不孝令於諸<lb/>
侯其無乃非?類也乎先王疆理天下物土之宜而布<lb/>
其利故詩曰我疆我理南東其畝今吾子疆理諸侯而<lb/>
曰盡東其畝而已唯吾子戎車是利無顧土宜其無乃<lb/>
<pb n="41b"/>
非先王之命也乎反先王則不義何以為盟主其晉實<lb/>
有闕四王之王也樹?而濟同欲焉五伯之霸也勤而<lb/>
撫之以役王命今吾子求合諸侯以逞無疆之欲詩曰<lb/>
布政優優百?是遒子實不優而棄百?諸侯何害焉<lb/>
不然寡君之命使臣則有辭矣曰子以君師辱於敝邑<lb/>
不腆敝賦以犒從者畏君之震師徒撓敗吾子惠徼齊<lb/>
國之福不?其社稷使繼舊好唯是先君之敝器土地<lb/>
不敢愛子又不許請收合餘燼背城借一敝邑之幸亦<lb/>
<pb n="42a"/>
云從也?其不幸敢不唯命是聽魯?諫曰齊疾我矣<lb/>
其死亡者皆親暱也子若不許讎我必甚唯子則又何<lb/>
求子得其國?我亦得地而紓於難其榮多矣齊晉亦<lb/>
唯天所授豈必晉晉人許之對曰?臣帥賦輿以為魯<lb/>
?請若苟有以藉口而復於寡君君之惠也敢不唯命<lb/>
是聽禽鄭自師逆公秋七月晉師及齊國佐盟於爰婁<lb/>
使齊人歸我汶陽之田公?晉師於上鄍賜三帥先路<lb/>
三命之服司馬司空輿師候正亞旅皆受一命之服九<lb/>
<pb n="42b"/>
月?穆公卒晉三子自役弔焉哭於大門之外?人逆<lb/>
之婦人哭於門?送亦如之遂常以葬晉師歸范文子<lb/>
後入武子曰無為吾望爾也乎對曰師有功國人喜以<lb/>
逆之先入必屬耳目焉是代帥受名也故不敢武子曰<lb/>
吾知免矣郤伯見公曰子之力也夫對曰君之訓也二<lb/>
三子之力也臣何力之有焉范叔見勞之如郤伯對曰<lb/>
庚所命也克之制也燮何力之有焉欒伯見公亦如之<lb/>
對曰燮之詔也士用命也書何力之有焉宣公使求好<lb/>
<pb n="43a"/>
於楚莊王卒宣公薨不克作好公即位受盟於晉?晉<lb/>
伐齊?人不行使於楚而亦受盟於晉從於伐齊故楚<lb/>
令尹子重為陽橋之役以救齊將起師子重曰君弱?<lb/>
臣不如先大夫師?而後可詩曰濟濟多士文王以寧<lb/>
夫文王猶用?況吾儕乎且先君莊王屬之曰無?以<lb/>
及?方莫如惠恤其民而善用之乃大?己責逮鰥救<lb/>
乏赦罪悉師王卒盡行彭名御戎蔡景公為左許靈公<lb/>
為右二君弱皆?冠之冬楚師侵?遂侵我師於蜀使<lb/>
<pb n="43b"/>
臧孫往辭曰楚?而久固將退矣無功而受名臣不敢<lb/>
楚侵及陽橋孟孫請往賂之以執?執鍼織紝皆百人<lb/>
公衡為質以請盟楚人許平十一月公及楚公子嬰齊<lb/>
蔡侯許男秦右大夫說宋華元陳公孫寧?孫良夫鄭<lb/>
公子去疾及齊國之大夫盟於蜀卿不書匱盟也於是<lb/>
乎畏晉而竊與楚盟故曰匱盟蔡侯許男不書乘楚車<lb/>
也謂之失位君子曰位其不可不慎也乎蔡許之君一<lb/>
失其位不得列於諸侯?其下乎詩曰不解於位民之<lb/>
<pb n="44a"/>
攸暨其是之謂矣楚師及宋公衡逃歸臧宣叔曰衡父<lb/>
不忍數年之不宴以棄魯國國將若之何誰居後之人<lb/>
必有任是夫國棄矣是行也晉辟楚畏其?也君子曰<lb/>
?之不可以己也大夫為政猶以?克?明君而善用<lb/>
其?乎大誓所謂商兆民離周十人同者?也晉侯使<lb/>
鞏朔獻齊?於周王弗見使單襄公辭焉曰蠻夷戎狄<lb/>
不式王命淫湎?常王命伐之則有獻?王親受而勞<lb/>
之所以懲不敬勸有功也兄弟甥舅侵敗王?王命伐<lb/>
<pb n="44b"/>
之告事而已不獻其功所以敬親暱禁淫慝也今叔父<lb/>
克遂有功於齊而不使命卿?撫王室所使來撫余一<lb/>
人而鞏伯實來未有職司於王室又奸先王之禮余雖<lb/>
欲於鞏伯其敢廢舊典以忝叔父夫齊甥舅之國也而<lb/>
大師之後也寧不亦淫從其欲以怒叔父抑豈不可諫<lb/>
誨士莊伯不能對王使委於三吏禮之如侯伯克敵使<lb/>
大夫告慶之禮降於卿禮一等王以鞏伯宴而私賄之<lb/>
使相告之曰非禮也勿籍　<hi>三年</hi>夏公如晉拜汶陽之田<lb/>
<pb n="45a"/>
秋叔孫僑如圍棘取汶陽之田棘不服故圍之冬十一<lb/>
月晉侯使荀庚來聘且尋盟?侯使孫良夫來聘且尋<lb/>
盟公問諸臧宣叔曰中行伯之於晉也其位在三孫子<lb/>
之於?也位為上卿將誰先對曰次國之上卿當大國<lb/>
之中中當其下下當其上大夫小國之上卿當大國之<lb/>
下卿中當其上大夫下當其下大夫上下如是古之制<lb/>
也?在晉不得為次國晉為盟主其將先之丙午盟晉<lb/>
丁未盟?禮也十二月甲戌晉作六軍韓厥趙括鞏朔<lb/>
<pb n="45b"/>
韓穿荀騅趙旃皆為卿賞?之功也齊侯朝於晉將授<lb/>
玉郤克趨進曰此行也君為婦人之笑辱也寡君未之<lb/>
敢任晉侯享齊侯齊侯視韓厥韓厥曰君知厥也乎齊<lb/>
侯曰服改矣韓厥登舉爵曰臣之不敢愛死為兩君之<lb/>
在此堂也　<hi>四年</hi>夏公如晉晉侯見公不敬季文子曰晉<lb/>
侯必不免詩曰敬之敬之天惟顯思命不易哉夫晉侯<lb/>
之命在諸侯矣可不敬乎秋公至自晉欲求成於楚而<lb/>
叛晉季文子曰不可晉雖無道未可叛也國大臣睦而<lb/>
<pb n="46a"/>
邇於我諸侯聽焉未可以貳史佚之志有之曰非我族<lb/>
類其心必異楚雖大非吾族也其肯字我乎公乃止<lb/>
<hi>五年</hi>夏晉荀首如齊逆女故宣伯餫諸穀宋公子圍龜為<lb/>
質於楚而歸華元享之請?譟以出鼓譟以復入曰習<lb/>
攻華氏宋公殺之冬同盟於蟲牢鄭服也諸侯謀復?<lb/>
宋公使向為人辭以子靈之難　<hi>六年</hi>二月季文子以?<lb/>
之功立武?非禮也聽於人以救其難不可以立武立<lb/>
武由己非由人也三月晉伯宗夏陽說衛孫良夫?相<lb/>
<pb n="46b"/>
鄭人伊雒之戎陸渾蠻氏侵宋以其辭?也師於鍼?<lb/>
人不保說欲襲?曰雖不可入多俘而歸有罪不及死<lb/>
伯宗曰不可?唯信晉故師在其郊而不設備若襲之<lb/>
是棄信也雖多?俘而晉無信何以求諸侯乃止師還<lb/>
?人登陴晉人謀去故絳諸大夫皆曰必居郇瑕氏之<lb/>
地沃饒而近盬國利君樂不可失也韓獻子新將中軍<lb/>
且為僕大夫公揖而入獻子從公立於寢庭謂獻子曰<lb/>
何如對曰不可郇瑕氏土薄水淺其惡易覯易覯則民<lb/>
<pb n="47a"/>
愁民愁則墊隘於是乎有沈溺重膇之疾不如新田土<lb/>
厚水深居之不疾有汾澮以流其惡且民從教十世之<lb/>
利也夫山澤林盬國之?也國饒則民驕佚近?公室<lb/>
乃貧不可謂樂公說從之夏四月丁丑晉遷於新田子<lb/>
叔聲伯如晉命伐宋秋孟獻子叔孫宣伯侵宋晉命也<lb/>
楚子重伐鄭鄭從晉故也冬季文子如晉賀遷也晉欒<lb/>
書救鄭與楚師遇於繞角楚師還晉師遂侵蔡楚公子<lb/>
申公子成以申息之師救蔡禦諸桑隧趙同趙括欲戰<lb/>
<pb n="47b"/>
請於武子武子將許之知莊子范文子韓獻子諫曰不<lb/>
可吾來救鄭楚師去我吾遂至於此是遷戮也戮而不<lb/>
已又怒楚師戰必不克雖克不令成師以出而敗楚之<lb/>
二縣何榮之有焉若不能敗為辱己甚不如還也乃遂<lb/>
還於是軍帥之欲戰者?或謂欒武子曰聖人與?同<lb/>
欲是以濟事子盍從?子為大政將酌於民者也子之<lb/>
佐十一人其不欲戰者三人而已欲戰者可謂?矣商<lb/>
書曰三人占從二人?故也武子曰善鈞從?夫善?<lb/>
<pb n="48a"/>
之主也三卿為主可謂?矣從之不亦可乎　<hi>七年</hi>鄭子<lb/>
良相成公以如晉見且拜師秋楚子重伐鄭師於汜諸<lb/>
侯救鄭鄭共仲侯羽軍楚師囚鄖公鍾儀獻諸晉八月<lb/>
同盟於馬陵尋蟲牢之盟且莒服故也晉人以鍾儀歸<lb/>
囚諸軍府　八年春晉侯使韓穿來言汶陽之田歸之<lb/>
於齊季文子餞之私焉曰大國制義以為盟主是以諸<lb/>
侯?德畏討無有貳心謂汶陽之田敝邑之舊也而用<lb/>
師於齊使歸諸敝邑今有二命曰歸諸齊信以行義義<lb/>
<pb n="48b"/>
以成命小國所望而?也信不可知義無所立四方諸<lb/>
侯其誰不解體詩曰女也不爽士貳其行士也?極二<lb/>
三其?七年之中一與一奪二三孰甚焉士之二三猶<lb/>
?妃耦而?霸主霸主將?是以而二三之其何以長<lb/>
有諸侯乎詩曰猶之未?是用大簡行父懼晉之不?<lb/>
猶而失諸侯也是以敢私言之晉欒書侵蔡遂侵楚獲<lb/>
申驪楚師之還也晉侵沈獲沈子揖初從知范韓也君<lb/>
子曰從善如流宜哉詩曰愷悌君子遐不作人求善也<lb/>
<pb n="49a"/>
夫作人斯有功績矣晉侯使申公巫臣如吳假道於莒<lb/>
與渠丘公立於池上曰城己惡莒子曰辟陋在夷其孰<lb/>
以我為虞對曰夫狡焉思?封疆以利社稷者何國蔑<lb/>
有唯然故多大國矣唯或思或縱也勇夫重閉?國乎<lb/>
　<hi>九年</hi>為歸汶陽之田故諸侯貳於晉晉人懼?於蒲以<lb/>
尋馬陵之盟季文子謂范文子曰?則不競尋盟何為<lb/>
范文子曰勤以撫之?以待之堅彊以御之明神以要<lb/>
之柔服而伐貳?之次也是行也將始?吳吳人不至<lb/>
<pb n="49b"/>
楚人以重賂求鄭鄭伯?楚公子成於鄧秋鄭伯如晉<lb/>
晉人討其貳於楚也執諸銅鍉欒書伐鄭鄭人使伯蠲<lb/>
行成晉人殺之非禮也兵交使在其間可也楚子重侵<lb/>
陳以救鄭冬十一月楚子重自陳伐莒圍渠丘渠丘城<lb/>
惡?潰奔莒戊申楚入渠丘莒人囚楚公子平楚人曰<lb/>
勿殺吾歸而俘莒人殺之楚師圍莒莒城亦惡庚申莒<lb/>
潰楚遂入鄆莒無備故也君子曰恃陋而不備罪之大<lb/>
者也備豫不虞善之大者也莒恃其陋而不修城郭浹<lb/>
<pb n="50a"/>
辰之間而楚克其三都無備也夫詩曰雖有絲麻無棄<lb/>
菅蒯雖有姬姜無棄蕉萃?百君子莫不代匱言備之<lb/>
不可以己也鄭人圍許示晉不急君也是則公孫申謀<lb/>
之曰我出師以圍許為將改立君者而紓晉使晉必歸<lb/>
君　<hi>十年</hi>?子叔黑背侵鄭晉命也鄭公子班聞叔申之<lb/>
謀三月子如立公子繻夏四月鄭人殺繻立?頑子如<lb/>
奔許欒武子曰鄭人立君我執一人焉何益不如伐鄭<lb/>
而歸其君以求成焉晉侯有疾五月晉立大子州蒲以<lb/>
<pb n="50b"/>
為君而?諸侯伐鄭鄭子罕賂以襄鍾子然盟於修澤<lb/>
子駟為質辛巳鄭伯歸鄭伯討立君者戊申殺叔申叔<lb/>
禽君子曰忠為令?非其人猶不可?不令乎　<hi>十三年</hi>
六月丁卯夜鄭公子班自訾求入於大?不能殺子印<lb/>
子羽反軍於市己巳子駟帥國人盟於大?遂從而盡<lb/>
焚之殺子如子駹孫叔孫知<lb/>
　晉景公即位初年而當楚莊之霸於是乎大創於邲<lb/>
　厥禍烈焉晉自靈成再世不競至是而敗傷為甚於<lb/>
<pb n="51a"/>
　以振救之亦云難也是冬有清丘之盟其言曰恤病<lb/>
　討貳未?宋伐陳?救之不討貳也楚伐宋晉不救<lb/>
　不恤病也不實其言春秋惡之繼而又有斷道之盟<lb/>
　先是四國同聘於齊忿於登臺之一笑踦閭而謀奮<lb/>
　志同讎是?也齊使見執兵端見矣懼晉者曰諸侯<lb/>
　離叛私憾復搆晉至此其益衰乎幸晉者曰楚旅幸<lb/>
　隕中國改圖晉霸庶乎其再振焉乃楚共雖弱則又<lb/>
　為諸夏一勁敵也陽橋之役悉師入援侵?及魯公<lb/>
<pb n="51b"/>
　衡入質惟時十三國之君公若而人卿大夫若而人<lb/>
　悉靡然而從於蜀雖成之盟薄穆之厥貉莊之辰陵<lb/>
　於斯為烈焉是役也諸侯畏晉而潰盟晉亦懼?而<lb/>
　避楚?以?勝方新楚勢正銳兩大之形為相當矣<lb/>
　然?之戰為婦人之笑辱也其辭則曰以大國朝夕<lb/>
　釋憾於魯?則為魯?動矣而魯?附晉矣袁婁之<lb/>
　盟紀甗入晉汶陽入魯齊頃欲尊王於晉而晉不受<lb/>
　兩君且同堂矣則齊附晉矣蜀盟從楚偶壓於勢嗣<lb/>
<pb n="52a"/>
　是北方諸侯實多睦於盟主焉中惟攝大國而多反<lb/>
　覆者一鄭耳是後兩國之兵故多為?鄭也蟲牢馬<lb/>
　陵以前鄭在晉故楚伐之蒲以後鄭在楚故晉伐之<lb/>
　鄭服而為?則蟲牢稱善救鄭而為?則馬陵尤善<lb/>
　此兩盟者春秋所許也至於蒲乃晉人懼貳而尋盟<lb/>
　也春狄乃不許矣耄年志衰釋楚囚以求成大子監<lb/>
　國命亦不常楚人乘銳以伐莒鄭人狎侮而圍許晉<lb/>
　亦無如之何惟惴惴於鍾儀子商庶乎大國之息我<lb/>
<pb n="52b"/>
　甲兵爾晉?其衰乎共方盛年景遂忽諸是以晉亦<lb/>
　無如楚何也<lb/>
　　晉趙氏之難<lb/>
<hi>僖二十四年</hi>狄人歸季隗於晉而請其二子文公妻趙衰生<lb/>
原同屏括樓嬰趙姬請逆盾與其母子餘辭姬曰得寵<lb/>
而忘舊何以使人必逆之固請許之來以盾為才固請<lb/>
於公以為嫡子而使其三子下之以叔隗為?子而已<lb/>
下之　<hi>二十八年</hi>晉侯作三行以禦狄荀林父將中行屠擊<lb/>
<pb n="53a"/>
將右行先蔑將左行　<hi>三十一年</hi>秋晉蒐於清原作五軍以<lb/>
禦狄趙衰為卿　<hi>文五年</hi>晉陽處父聘於?反過甯甯嬴<lb/>
從之及?而還其妻問之嬴曰以剛商書曰沈漸剛克<lb/>
高明柔克夫子壹之其不?乎天為剛?猶不干時?<lb/>
在人乎且華而不實怨之所聚也犯而聚怨不可以定<lb/>
身余懼不獲其利而離其難是以去之晉趙成子欒貞<lb/>
子霍伯臼季皆卒　六年春晉蒐於夷舍二軍使狐射<lb/>
姑將中軍趙盾佐之陽處父至自?改蒐於董易中軍<lb/>
<pb n="53b"/>
陽子成季之屬也故黨於趙氏且謂趙盾能曰使能國<lb/>
之利也是以上之宣子於是乎始為國政制事典正法<lb/>
罪辟獄刑董逋逃由質要治舊洿本秩禮續常職出滯<lb/>
淹既成以授大傅陽子與大師賈佗使行諸晉國以為<lb/>
常法賈季怨陽子之易其班也而知其無援於晉也九<lb/>
月賈季使續鞫居殺陽處父書曰晉殺其大夫侵官也<lb/>
十一月丙寅晉殺續簡伯賈季奔狄宣子使臾駢送其<lb/>
帑夷之蒐賈季戮臾駢臾駢之人欲盡殺賈氏以報焉<lb/>
<pb n="54a"/>
臾駢曰不可吾聞前志有之曰敵惠敵怨不在後嗣忠<lb/>
之道也夫子禮於賈季我以其寵報私怨無乃不可乎<lb/>
介人之寵非勇也損怨益仇非知也以私害公非忠也<lb/>
釋此三者何以事夫子盡具其帑與其器用財賄親帥<lb/>
扞之送致諸竟　<hi>七年</hi>狄侵我西鄙公使告於晉趙宣子<lb/>
使因賈季問酆舒且讓之酆舒問於賈季曰趙衰趙盾<lb/>
孰賢對曰趙衰冬日之日也趙盾夏日之日也　<hi>八年</hi>夷<lb/>
之蒐晉侯將登箕鄭父先都而使士縠梁益耳將中軍<lb/>
<pb n="54b"/>
先克曰狐趙之?不可廢也從之先克奪蒯得田於菫<lb/>
?故箕鄭父先都士縠梁益耳蒯得作亂　九年春王<lb/>
正月己酉使賊殺先克乙丑晉人殺先都梁益耳三月<lb/>
甲戌晉人殺箕鄭父士縠蒯得　<hi>宣二年</hi>初麗姬之亂詛<lb/>
無畜?公子自是晉無公族及成公即位乃宦卿之適<lb/>
而為之田以為公族又宦其餘子亦為餘子其庶子為<lb/>
公行晉於是有公族餘子公行趙盾請以括為公族曰<lb/>
君姬氏之愛子也微君姬氏則臣狄人也公許之冬趙<lb/>
<pb n="55a"/>
盾為旄車之族使屏季以其故族為公族大夫　<hi>十五年</hi>
晉侯使趙同獻狄俘於周不敬劉康公曰不及十年原<lb/>
叔必有大咎天奪之魄矣　<hi>成四年</hi>晉趙嬰通於趙莊姬<lb/>
　五年春原屏放諸齊嬰曰我在故欒氏不作我亡吾<lb/>
二昆其憂哉且人各有能有不能舍我何害弗聽嬰夢<lb/>
天使謂己祭余余福女使問諸士貞伯貞伯曰不識也<lb/>
既而告其人曰神福仁而禍淫淫而無罰福也祭其得<lb/>
亡乎祭之之明日而亡　<hi>八年</hi>晉趙莊姬為趙嬰之亡故<lb/>
<pb n="55b"/>
譖之於晉侯曰原屏將為亂欒郤為徵六月晉討趙同<lb/>
趙括武從姬氏畜於公?以其田與祁奚韓厥言於晉<lb/>
侯曰成季之?宣孟之忠而無後為善者其懼矣三代<lb/>
之令王皆數百年保天之?夫豈無辟王?前哲以免<lb/>
也周書曰不敢侮鰥寡所以明?也乃立武而反其田<lb/>
焉　<hi>十年</hi>晉侯夢大厲被?及地搏膺而踊曰殺余孫不<lb/>
義余得請於帝矣?大門及寢門而入公懼入於室又<lb/>
??公覺召桑田巫巫言如夢公曰何如曰不食新矣<lb/>
<pb n="56a"/>
公疾病求醫於秦秦伯使醫緩為之未至公夢疾為二<lb/>
豎子曰彼良醫也懼傷我焉逃之其一曰居肓之上膏<lb/>
之下若我何醫至曰疾不可為也在肓之上膏之下攻<lb/>
之不可達之不及樂不至焉不可為也公曰良醫也厚<lb/>
為之禮而歸之六月丙午晉侯欲麥使甸人獻麥饋人<lb/>
為之召桑田巫示而殺之將食張如??而卒小臣有<lb/>
晨夢負公以登天及日中負晉侯出諸?遂以為殉<lb/>
　趙氏以晉國?臣?婚公室自衰及盾兩世執政其<lb/>
<pb n="56b"/>
　及於民也為孔厚矣乃嬰齊亂淫原屏罹禍姬氏一<lb/>
　譖?至覆宗雖史稱追論靈公之?然所謂當其時<lb/>
　不能治也後之人何罪晉之於此為失刑哉同括及<lb/>
　嬰於盾為弟而異母無寵盾卒則其子朔佐下軍焉<lb/>
　同括之流皆非卿也邲之戰二子黨先縠而取敗及<lb/>
　桑隧之役二子復欲戰甚哉輕躁好進是必小才小<lb/>
　智有足以殺其身者惜乎殺之非其罪也韓厥進言<lb/>
　趙氏獲祀猶曰子文無後何以勸善也烏得不動人<lb/>
<pb n="57a"/>
　君之聽哉景公不明往往妄殺先縠先軫之孫也縱<lb/>
　曰違命罪不至族同括成季之子也為亂無形豈遂<lb/>
　至死天道不爽大厲為祟其言雖不經要可為好殺<lb/>
　者戒云至夫屠岸作難程嬰保孤之說既不合於左<lb/>
　氏亦無取焉<lb/>
　<lb/>
　<lb/>
　<lb/>
<pb n="57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左傳事緯卷四<lb/>
</p>
<p>
</p>
  </div>
</body>
</text>
</TEI>