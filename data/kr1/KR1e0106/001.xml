<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋管窺卷一</head> <lb/>
    <p>
<pb n="1a"/>
欽定四庫全書<lb/>
　春秋管窺卷一<lb/>
　　　　　　　　　　新昌縣縣丞徐廷垣撰<lb/>
　　隱公<lb/>
元年<lb/>
　元者始也嗣君逾年即位上承宗廟下臨萬民政?<lb/>
　號令俱於是焉始君而敬其始則兢兢業業所以克<lb/>
　艱厥位也故不曰一年而謂之元年重始也此年為<lb/>
<pb n="1b"/>
　魯隱公之元年非周天子之元年諸侯奉天子之正<lb/>
　朔宜遵天子之統而周失其政不頒朔於天下列國<lb/>
　罔知所承故其國史各自以其君之年紀事而不能<lb/>
　達於四方則又以事表年如魯答襄公之齒曰?於<lb/>
　沙隨之歲我寡君以生晉推絳縣老人之年曰此郤<lb/>
　成子?於成匡之歲是也春秋原為魯史故以魯年<lb/>
　紀事而始於隱元年者以平王東遷不能振興厥緒<lb/>
　下陵上替王室日卑聖人憂紀綱法度漸至?滅故<lb/>
<pb n="2a"/>
　取魯史舊文裁成筆削寓周公之典禮為一代之憲<lb/>
　章而隱公元年當平王之末正王者之?熄而詩亡<lb/>
　時也故於此託始焉<lb/>
春王正月<lb/>
　春者時之首正者月之首國史紀事必繫歲時月日<lb/>
　以次先後而春秋之名義取於時故每歲必具四時<lb/>
　雖無事亦志其時之首月以成歲序而節候之早晚<lb/>
　?陽之順逆天時民事之從違亦於是可攷此史與<lb/>
<pb n="2b"/>
　?之相為用也首月必冠以王所以尊天子之正朔<lb/>
　明率土之濱莫敢不奉焉耳隱不書即位左氏以為<lb/>
　攝夫攝者行其事而不居其位之謂若伊尹之相太<lb/>
　甲周公之輔成王皆嗣主?弱不能臨御故總其政<lb/>
　以居攝非敢踐天子位自以為天子也四海臣民亦<lb/>
　無有以天子目之者今隱公自稱曰寡人臣民稱之<lb/>
　曰君天子聘之大國?之小國朝之孰曰非君也者<lb/>
　而豈得謂之攝穀梁以為成公之志是也夫隱志在<lb/>
<pb n="3a"/>
　讓桓則其行告廟即位之禮未必不殺或如後世之<lb/>
　元旦免朝賀者春秋成其志故元年書正月而不書即<lb/>
　位後十年俱無正月以表隱志終於讓也東萊?氏<lb/>
　謂自周失政諸侯私其土專其封父終子襲莫知受<lb/>
　命於天子故春秋首削隱公之即位以明萬世為子<lb/>
　為臣之大義其論甚高然周之千八百國建自唐虞<lb/>
　夏商父終子襲相沿已久其在西京盛時諸侯即世<lb/>
　亦不過告終而已嗣君免喪而朝未嘗待命而後即<lb/>
<pb n="3b"/>
　位若必待天子之命則?邦路遙時迫改歲或王朝<lb/>
　有事未遑錫命則將逾年不立君乎其勢固不可行<lb/>
　亦前所未聞也夫子作春秋其筆削懲勸皆依周公<lb/>
　典禮史書舊章初未嘗私自立法又曰雖有其德苟<lb/>
　無其位不敢作禮樂焉禮樂且不敢作而又寧有以<lb/>
　前所未聞之禮擅自立法以削去先君之即位此豈<lb/>
　聖人所敢乎謂惠不告終則事在春秋前曷以見其<lb/>
　不告不告而天子何由知焉以歸賵耶其不朝在即<lb/>
<pb n="4a"/>
　位後於即位時未見失禮胡逆探而豫黜之胡氏謂<lb/>
　?不承國於先君亦未有據周自文武成康之盛惟<lb/>
　成王有顧命其餘俱無豈皆不承命於先王耶惠雖<lb/>
　因仲子祥徵而寵異之然未嘗立為夫人而曰?位<lb/>
　於桓也如欲?位於桓則必早以桓為世子而隱公<lb/>
　者不免有新城蒲屈之憂矣尚安得康坐以待諸大<lb/>
　夫之扳立耶既不立桓則其命隱也孰證其無故知<lb/>
　不書即位者成隱之志非夫子黜之也<lb/>
<pb n="4b"/>
　　附論周正<lb/>
　廷垣曰自昔王者易姓受命必改正朔易服色推本<lb/>
　天元順承厥意夏正以寅殷正以丑周正以子合於<lb/>
　天地人三統三代各據一統以迭為登降所以順乎<lb/>
　天而應乎人也孔子作春秋於魯隱公元年書春王<lb/>
　正月左氏又繫王於周曰王周正月蓋正月即首月<lb/>
　也孔子何冠之以王所以尊天子之正朔也天子非<lb/>
　周乎左氏何又繫之以周曰三代之正不同稱王周<lb/>
<pb n="5a"/>
　者言以子月為正與夏殷殊也而胡文定謂周以建<lb/>
　子冬十一月為歲首商以建丑十二月為歲首秦以<lb/>
　建亥冬十月為歲首俱改年而不改時月又曰建子<lb/>
　非春乃聖人以夏時冠月垂法後世以周正紀事示<lb/>
　無位不敢自專推其意謂隱公即位之月周?本稱<lb/>
　冬十一月乃孔子改為春正月也夫春秋首嚴上下<lb/>
　之防凡僣亂者在所必懲如以匹夫而擅改時月廢<lb/>
　當代之正朔僣亂孰加焉夫子作春秋將以懲天下<lb/>
<pb n="5b"/>
　之僣亂而躬自蹈之其何以垂法於後世左?春王<lb/>
　正月辛亥朔日南至夫辰在星紀中牽牛初而日至<lb/>
　是左氏以子月為正也孟子歲十一月徒杠成十二<lb/>
　月輿梁成正夏令九月除道十月成梁之候孟子亦<lb/>
　以子月為正也又昭公十七年經書夏六月甲戌朔<lb/>
　日有食之祝史請所用幣季平子禦之曰惟正月朔<lb/>
　慝未作日有食之於是乎有伐鼓用幣其餘則否夫<lb/>
　正月為災者謂夏之四月純陽用事而?慝方侵故<lb/>
<pb n="6a"/>
　以為災而伐鼓用幣平子疑六月非四月故禦之<lb/>
　太史曰在此月也當夏四月謂之孟夏蓋言周之六<lb/>
　月為夏四月也是年冬有星孛於大辰梓慎曰火出<lb/>
　於夏為三月於商為四月於周為五月其言三代月<lb/>
　建尤明夫太史梓慎皆孔子以前人左丘明孟子皆<lb/>
　周人共稟一王之正朔其所言豈不足憑而文定斷<lb/>
　為孔子所改不亦誣乎又蔡仲?之釋尚書亦謂三<lb/>
　代雖正朔不同紀月之數則皆以寅為首以詩言四<lb/>
<pb n="6b"/>
　月維夏六月徂暑為周未嘗改月以史記始皇於十<lb/>
　二月更名臘月嘉平謂臘必建丑斷秦以寅月起數<lb/>
　又以史記始皇三十七年先書十月十一月繼書七<lb/>
　月九月斷秦以十月為正朔於周書武成篇一月為<lb/>
　建寅之月謂不曰正而曰一者商建丑以十二月為<lb/>
　正朔故曰一月此皆拘文牽義不深考?家之晦朔<lb/>
　弦望確證其時日故紛紛多議不自知其非也按漢<lb/>
　書劉歆作三統?及譜云周師初發以殷十一月戊<lb/>
<pb n="7a"/>
　子日在析木箕七度後三日得周正月辛?朔合辰<lb/>
　在斗前一度明日壬辰晨星始見癸巳武王始發丙<lb/>
　午還師戊午度於孟津明日己未冬至晨星與婺女<lb/>
　伏故武成篇曰惟一月壬辰旁死魄越翼日癸巳王<lb/>
　朝步自周於征伐商戊午師渡孟津旁死魄月二日<lb/>
　也戊午月二十八日也至庚申為二月朔越四日癸<lb/>
　亥至牧野夜陳甲子昧爽而合是歲也閏數餘十八<lb/>
　正大寒中在周二月己丑晦明日閏月庚寅朔三月<lb/>
<pb n="7b"/>
　二日庚申為驚蟄四月己丑朔甲辰望乙巳旁之既<lb/>
　生魄望後一日也故武成篇曰惟四月既生魄庶邦<lb/>
　?君暨百工受命於周丁未祀於周廟越三日庚戌<lb/>
　柴望大告武成後七歲武王崩周公攝政五年正月<lb/>
　丁巳朔旦冬至後二歲得周公七年復子明辟之歲<lb/>
　二月乙亥朔庚寅望後六日得乙未故召誥曰惟二<lb/>
　月既望?六日乙未又其三月甲辰朔三日丙午故<lb/>
　召誥曰惟三月丙午朏朏者月三日也是歲十二月<lb/>
<pb n="8a"/>
　戊辰晦周公以反政故洛誥篇曰戊辰王在新邑烝<lb/>
　祭歲凡?所載晦朔弦望與周書所載無不符合則<lb/>
　書稱一月者實周之正月建子而非建寅為殷一月<lb/>
　也明矣商之歲首不稱正而稱十二月秦之元年不<lb/>
　稱正而稱冬十月者蓋?家紀歲由夏殷迄秦漢不<lb/>
　得不一之以夏時若順其迭更則夏之末年亡丑月<lb/>
　殷之末年亡子月周之末年亡亥月漢興至武帝元<lb/>
　封六年俱襲秦正建亥於明年太初元年始以寅為<lb/>
<pb n="8b"/>
　歲首若前此月不改則元封六年終於九月建戌太<lb/>
　初元年起於正月建寅中間亥子丑三月歸於何著<lb/>
　前無所承後無所接何以紀甲子故劉歆有言曰言<lb/>
　?者以夏時此知殷十二月秦十月者乃?家以夏<lb/>
　時編次所以順序月建史臣因之以承前接後非當<lb/>
　代所用之正朔也若乃里巷士女與農夫田婦之占<lb/>
　節候稽早晚亦相因於夏時蓋夏數得天時協於中<lb/>
　而民間服習遵行已久弗能屢變故凡詩人之言時<lb/>
<pb n="9a"/>
　序俱以夏正即豳風七月之詩周公亦循其舊而弗<lb/>
　改乃順乎土俗從民所喻也寧謂聖人而有蔑棄天<lb/>
　子擅改正朔之事乎讀春秋者當先於此辨焉<lb/>
三月公及邾儀父盟于蔑<lb/>
　及者何公羊謂我欲之穀梁謂?為志程子曰凡盟<lb/>
　?為主稱及外為主稱?在魯地雖外為主亦稱及<lb/>
　兩國以上則稱?余觀春秋魯與列國特相盟者二<lb/>
　十六其書?者八餘皆稱及謂及為?為志則唐之<lb/>
<pb n="9b"/>
　盟戎請之越之盟鄭伯拜盟非魯志也而稱及謂?<lb/>
　為外為主則趡尋蔑之盟柯始與齊平衡雍以晉討<lb/>
　而報盟暴以戎窺而專?非外為主也而稱?謂在<lb/>
　魯地雖外為主亦稱及乃及處父及晉侯赤棘長樗<lb/>
　等盟俱非魯地而外為主何以稱及也謂兩國以上<lb/>
　稱?耶則首止之盟八國蜀之盟十二國而稱及公<lb/>
　羊穀梁程子所釋俱與經未協愚謂?者合也諸侯<lb/>
　聚合而相見於郤地謂之?及者與也言我與彼也<lb/>
<pb n="10a"/>
　以先?而後盟故稱?其弗?而遂盟則稱及皆文<lb/>
　之所宜非義例也何以知之曰黑壤平丘公不與盟<lb/>
　則書?而不書盟新城於蜀書?又書盟此知有?<lb/>
　在盟先矣宋之盟晉楚爭??池之盟?晉爭長惟<lb/>
　弗?而遂盟故有臨事之爭?則既序例矣何再爭<lb/>
　之有此知有弗?而遂盟也何以見及為文之所宜<lb/>
　無義例也曰於首止殊?以尊王世子則公與諸侯<lb/>
　不可言?故書及於盟陳袁僑則諸侯既同盟而袁<lb/>
<pb n="10b"/>
　僑如?使諸大夫?與之盟不可再言?故書及以<lb/>
　殊袁僑而叔孫豹與諸侯之大夫亦不可再言?故<lb/>
　又書及以殊叔孫豹蜀之盟先書公?楚公子嬰齊<lb/>
　於蜀矣至丙申盟無庸復言?故書及此皆文之所<lb/>
　宜若舍及而復序所?則書重詞複非春秋謹嚴之<lb/>
　筆矣<lb/>
夏五月鄭伯克段于鄢<lb/>
　克者角而得?之謂非殺也左?謂段叔出奔共又<lb/>
<pb n="11a"/>
　後稱共叔其不死於兵明矣而公穀以克為殺則莊<lb/>
　公自稱寡人有弟不能和協而使餬其口於四方者<lb/>
　又何人耶<lb/>
秋七月天王使宰咺來歸惠公仲子之賵<lb/>
　賵者以車馬贈死也不及事而追予其典故不曰錫<lb/>
　而曰歸稱惠公仲子兩賵之也仲子為桓公之母桓<lb/>
　未立為君不得成小君故字而不諡其卒不知在何<lb/>
　年然入春秋無書則知卒在春秋前矣左傳以二年<lb/>
<pb n="11b"/>
　夫人子氏薨為即此仲子遂謂仲子未薨以豫?事<lb/>
　為非禮誤也天子雖無道必不以?物贈生人且使<lb/>
　冢宰銜命將寵之乎抑詛之也公羊又以二年薨之<lb/>
　子氏為隱公之母夫隱公志在讓桓必不自尊其母<lb/>
　既尊其母而稱夫人與薨矣何以不言葬小君耶穀<lb/>
　梁謂子氏為隱公之妻書卒而不書葬以婦人之義<lb/>
　從君其說良是特以歸賵考?之仲子為惠公之母<lb/>
　孝公之妾則又臆說矣果惠之母則魯於君母無論<lb/>
<pb n="12a"/>
　嫡庶皆用小君之禮如成風穆姜定姒之俱以謚稱<lb/>
　?何以字而不謚歟且同時有兩仲子而桓母存?<lb/>
　獨?而不載豈隱奉桓之意又有謂專賵仲子而繫<lb/>
　之惠公以志其寵妾僣嫡者亦非也惠公雖寵仲子<lb/>
　而並未立為夫人終以國授隱則亦能自克以禮者<lb/>
　讓桓而崇桓母實隱也於惠何尤且天子苟欲恩禮<lb/>
　諸侯必先君而後及其妻舍君而賵妾無是理也若<lb/>
　春秋前已賵惠公何不并賵仲子而必待逾年再遣<lb/>
<pb n="12b"/>
　使以自蹈緩不及尸之誚乎故知為並賵而俱不及<lb/>
　尸追予其典也左?以贈死不及尸為非禮然列國<lb/>
　相距有數千里車馬猶可及葬含禭豈能及歛似亦<lb/>
　未為通義宰咺稱名者凡王官有封邑與爵則書其<lb/>
　封爵如祭公凡伯等是無封爵而有氏則書其氏與<lb/>
　字如南季家父榮叔等是無封爵而又未有氏則稱<lb/>
　名如宰咺者是渠伯糾之有封爵而名者父在故也<lb/>
　王之卿大夫皆不書官惟宰為六卿之長於官無所<lb/>
<pb n="13a"/>
　不統故重而獨以官稱此皆史書之體謂孔子作春<lb/>
　秋貶咺而名之非也聖人作經方以禮垂訓天下後<lb/>
　世而擅削大君封爵名叱天子大臣僣犯非禮孰加<lb/>
　焉而謂聖人躬先蹈之斷不然矣至天子賵逮下妾<lb/>
　冢宰失職銜命直書而非自見固亦無待於貶也<lb/>
九月及宋人盟于宿<lb/>
　及與也言我與彼也?為我外為彼春秋?魯而外<lb/>
　列國故不言君大夫而稱及者皆魯及之也?外俱<lb/>
<pb n="13b"/>
　不名微者也不日史失之也盟於宿宿不與盟也杜<lb/>
　氏謂凡盟以國者國主亦與非也與則當列其爵位<lb/>
　班次矣何以?而不序歟諸侯同盟卒赴以名八年<lb/>
　宿男卒不名明未同盟也桓十四年公?鄭伯於曹<lb/>
　左?謂曹人致餼禮也惟不與?而致餼故嘉其得<lb/>
　禮若與?則兩君方以玉帛相交地主餼牽之餽常<lb/>
　也何異而以禮稱十六年四國?曹以謀伐鄭果曹<lb/>
　與?共謀何以伐鄭之師無曹是知盟以國而不書<lb/>
<pb n="14a"/>
　其君者其君不與也惟宋之盟國主亦與而不書宋<lb/>
　公者以是盟也楚人先?夫子弗予楚先晉故止序<lb/>
　來?之大夫而盟則?而弗序此又文之變未可謂<lb/>
　盟以國國主亦與之通例也<lb/>
冬十有二月祭伯來<lb/>
　祭伯天子之大夫也來不稱使非王命也不言朝者<lb/>
　畿?諸侯不得外交況舍其職守而?朝乎故不與<lb/>
　其朝也公羊謂不稱使奔也奔而不言奔王者無外<lb/>
<pb n="14b"/>
　然成十二年周公出奔晉曷嘗不言奔此知奔與來<lb/>
　固有?焉耳<lb/>
公子益師卒<lb/>
　凡?大夫?書卒書氏君之子稱公子益師書公子<lb/>
　卒例也左氏以不日為公不與小歛然公孫敖公孫<lb/>
　嬰齊卒在外而公在?叔孫婼叔詣卒在?而公在<lb/>
　外明不與小斂而日何也蓋舊史於日有載有不載<lb/>
　非謂恩數有厚薄之殊也<lb/>
<pb n="15a"/>
二年春公?戎于潛<lb/>
　諸侯相見於郤地曰?書公?者先?而後外也穀<lb/>
　梁謂?者外為主果以?為外為主則?為主者將<lb/>
　母曰公及戎?於潛耶抑?有書法也有以?戎為<lb/>
　譏者春秋之義雖區?中外然要荒?暴聖王不能<lb/>
　剪除當時諸侯力能攘斥以靖中夏固善矣不能而<lb/>
　講信修好以保境寧民未始非謀國之良圖安見其<lb/>
　為譏也衛邢無?而為狄敗亡時雖欲與之?豈可<lb/>
<pb n="15b"/>
　得耶<lb/>
夏五月莒人入向<lb/>
　入者克而不有之謂向姜姓國名左?莒子娶於向<lb/>
　向姜不安莒而歸姜而繫之以向明國君之女也穀<lb/>
　梁謂為我邑果我邑經何以不書伐我歟按宣四年<lb/>
　公伐莒取向蓋莒後滅向為邑而我始取之今曰入<lb/>
　向則向猶未滅也又桓十六年冬城向時魯未得向<lb/>
　何以城之且地?而逼莒非用大師豈能成功而?<lb/>
<pb n="16a"/>
　以書時為土功之常疑魯?有一向邑姑俟博考<lb/>
無駭帥師入極<lb/>
　無駭卿也不書氏公羊以為疾始滅穀梁以為滅同<lb/>
　姓貶而左?載無駭卒羽父請謚與族公問族於?<lb/>
　仲乃命以字為展氏則其生前固未賜族無氏而不<lb/>
　言氏非貶也<lb/>
秋八月庚辰公及戎盟于唐<lb/>
　盟有日有不日者乃舊史之詳?無義例之分?盟<lb/>
<pb n="16b"/>
　如隱之盟蔑盟宿盟?不日而盟唐盟艾盟浮來書<lb/>
　日外盟石門不日而瓦屋書日胡氏獨於唐盟書日<lb/>
　謂謹與戎盟則艾與浮來又何所謹乎讀春秋而不<lb/>
　統觀先後執一端以為義例則人懷一見論愈多而<lb/>
　聖人之真義反晦矣<lb/>
九月紀裂繻來逆女<lb/>
　裂繻紀卿卿為君逆禮也故書其微者來逆則不書<lb/>
　公羊謂外逆女不書此書為譏不親迎穀梁亦曰逆<lb/>
<pb n="17a"/>
　女親者也使大夫非正然親迎雖古禮而諸侯有宗<lb/>
　廟社稷之重不得擅離其守故使卿逆若文王之親<lb/>
　迎於渭以未為君也韓侯之親迎於蹶以入覲而還<lb/>
　也漢儒泥於二詩遂謂諸侯必?迎於妻邦固矣程<lb/>
　子謂逆於館者甚協乎禮之中按莘國即今陜之郃<lb/>
　陽邑所謂在洽之陽在渭之涘而周國亦濱於渭詩<lb/>
　稱造舟為梁親迎於渭者亦止逆諸境而未嘗曰親<lb/>
　迎於莘蓋或逆於境或逆於館皆親迎也裂繻不稱<lb/>
<pb n="17b"/>
　使以諸侯不自主婚逆女必布几筵命於先君之廟<lb/>
　故不言使納幣輕於逆女稱使可也公羊謂公孫壽<lb/>
　納幣稱主人以無母也紀有母而不稱母母不通也<lb/>
　其言亦自矛盾既曰母不通則有母與無母同豈無<lb/>
　母可稱主人而有母遂不得稱主人乎<lb/>
冬十月伯姬歸于紀<lb/>
紀子帛莒子盟于?<lb/>
十有二月乙?夫人子氏薨<lb/>
<pb n="18a"/>
　子氏隱公夫人婦人之義從君故不書葬<lb/>
鄭人伐衛<lb/>
三年春王二月己巳日有食之<lb/>
　日之行度有一定之數?家謂晦朔交?之辰與月<lb/>
　同道同度為月所揜則日食春秋不言為月食者自<lb/>
　下視之見食而不見有月聖人不以所不見者眩人<lb/>
　故曰日有食之自古日食有一定之數精於?者推<lb/>
　之至千百年不差晷刻亦無當食不食之事縱?雨<lb/>
<pb n="18b"/>
　不見非不食也然古之帝王於日食必恐懼修省以<lb/>
　為非常之變者蓋日為陽德明照四方人君之象而<lb/>
　至於光揜體虧則?盛陽微極矣豈曰非災雖行度<lb/>
　有定而運與數鍾時值於?能無小人道長君子道<lb/>
　消之憂故當君明臣良法度振飭治勝乎運則災不<lb/>
　能為害其或君驕臣?法度廢壞亂與運并則日食<lb/>
　不已必且山崩川竭水旱蟲荒洊至而亡國敗家之<lb/>
　禍俱有自來矣明主所以敬畏天變側身修德以挽<lb/>
<pb n="19a"/>
　陽微之否以感來復之亨而不敢以行度有定委諸<lb/>
　當然之數夫豈好名而然哉其燭於天人感應之理<lb/>
　微矣<lb/>
三月庚戌天王崩<lb/>
　天子卒曰崩崩者自上墜下之謂天子者天下臣民<lb/>
　所共仰戴尊?無出其上故臣子稱其卒曰崩史書<lb/>
　亦曰崩若自天墜然諸侯卒其國自稱曰薨薨之為<lb/>
　言瞢也日月無光之象臣子於其君卒失其所瞻仰<lb/>
<pb n="19b"/>
　瞢若日月無光故其國臣民稱曰薨史書亦曰薨若<lb/>
　外諸侯則非其君故曰卒卒者終竟也大夫?外皆<lb/>
　曰卒天子國君俱不名於外諸侯則名王崩不書葬<lb/>
　魯不??也<lb/>
夏四月辛?君氏卒<lb/>
　君氏隱公之母聲子也隱自謂攝位不敢以小君之<lb/>
　禮尊其母不赴同祔姑反哭故不稱夫人及薨葬非<lb/>
　夫人不稱姓以君母不可以廢喪故特書曰君氏卒<lb/>
<pb n="20a"/>
　左氏釋之詳矣公穀作尹氏以為天子大夫謂外大<lb/>
　夫不卒以天王崩為諸侯主故卒之按氏者族也如<lb/>
　季氏孟氏之類經書尹氏立王子朝以其族故稱氏<lb/>
　非一人之謂若卒在一人而稱族豈禮也哉昔周召<lb/>
　二公之主東西諸侯乃分統以夾輔周室非天子崩<lb/>
　而始為之主何獨於尹氏為天子崩而諸侯主之也<lb/>
　劉卷者非外大夫乎其書卒豈亦以天子崩乎公羊<lb/>
　又以為譏世卿夫周召毛甘疇非世卿而獨譏尹氏<lb/>
<pb n="20b"/>
　何哉宋儒竟指為節南山之師尹按平王東遷後王<lb/>
　室雖卑而亦不至於國既卒斬鞠?大戾亂如詩人<lb/>
　所云者且平王時鄭武公莊公實為執政至桓王而<lb/>
　始奪鄭伯政是平王之秉國均者不在尹氏是詩為<lb/>
　幽王作無疑未可因桓八年有家父來聘而遂謂作<lb/>
　誦之家父即其人也蓋以尹與君字相訛附?穿鑿<lb/>
　至此其實無男子卒而僅以氏稱也<lb/>
秋武氏子來求<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>
<pb n="21a"/>
八月庚辰宋公和卒<lb/>
　外諸侯卒來赴則書同盟則赴以名或日或不日者<lb/>
　由彼國之赴以日不以日也<lb/>
冬十有二月齊侯鄭伯盟于石門<lb/>
癸未葬宋穆公<lb/>
　諸侯來告喪魯??之則書葬不?則不書葬或日<lb/>
　或不日者由??之歸告以日不以日也<lb/>
四年春王二月莒人伐杞取牟婁<lb/>
<pb n="21b"/>
戊申衛州吁?其君完<lb/>
夏公及宋公遇于清<lb/>
　公羊曰遇者何不期也一君出一君要之也穀梁曰<lb/>
　及者?為志焉耳遇者志相得也按曲禮諸侯未及<lb/>
　期而相見曰遇蓋簡其禮以相見若不期而遇者然<lb/>
　其實先約以地非一君出一君要之也如齊侯鄭伯<lb/>
　遇於垂則三君矣孰出而孰要之耶故知及者?及<lb/>
　外之詞非?為志也魯君之遇三清尋宿盟穀結姻<lb/>
<pb n="22a"/>
　好為魯志也而稱及若魯濟齊桓越境而謀伐山戎<lb/>
　實齊志也而亦稱及則不??為志明矣<lb/>
宋公陳侯蔡人衛人伐鄭<lb/>
秋翬帥師?宋公陳侯蔡人衛人伐鄭<lb/>
　翬不稱公子以固請興師擅兵黨惡故疾之也?伐<lb/>
　鄭乃再興師非重序也蓋四國先伐在夏翬?伐在<lb/>
　秋經分二時左?稱四國伐鄭圍其東門五日而還<lb/>
　秋諸侯復伐鄭宋公使來乞師公辭之羽父固請而<lb/>
<pb n="22b"/>
　行諸侯之師敗鄭徒兵取其禾而還?又各載其事<lb/>
　明再興師而程子以?伐為再序四國重言其罪且<lb/>
　目左氏為妄夫左氏記事皆目?諸國史有其事而<lb/>
　後可以考經不信左氏則二百四十二年之行事於<lb/>
　何所考耶<lb/>
九月衛人殺州吁于濮<lb/>
　稱人以殺?討之詞也<lb/>
冬十有二月衛人立晉<lb/>
<pb n="23a"/>
　稱人?詞也子承父位與自外納入俱不書立此書<lb/>
　立者嘉衛之能立君也州吁??王法所必誅而天<lb/>
　子不加討諸侯不問罪宋陳蔡方與結黨修怨位已<lb/>
　定矣宗廟社稷實主之矣三綱幾於?滅賴純臣如<lb/>
　石碏計離其權位啟誘乎陳衷卒致賊人就戮求先<lb/>
　君之嗣而立之使民人有主宗社復安故書衛人立<lb/>
　以嘉之晉不稱公子宜立者也若尹氏立王子朝稱<lb/>
　尹氏見其私也稱王子明其庶也立同而詞固異矣<lb/>
<pb n="23b"/>
五年春公矢魚于棠<lb/>
夏四月葬衛桓公<lb/>
　春秋之義君?賊不討?未復則不書葬以罪臣子<lb/>
　之忘君今州吁已戮而後葬桓衛之臣子可無愧於<lb/>
　大義矣故書葬以嘉其復?也<lb/>
秋衛師入郕<lb/>
九月考仲子之?初獻六羽<lb/>
　自昔成王命魯公世世祀周公以天子之禮樂故舞<lb/>
<pb n="24a"/>
　用八佾厥後?公之廟亦皆踵而用八今於仲子之<lb/>
　?始用六羽故曰初言始用諸侯之禮也?仲魯大<lb/>
　夫之達於禮者其對羽數曰天子八諸侯六大夫四<lb/>
　士二實周之制而公羊穀梁又分諸公六佾諸侯四<lb/>
　佾以六羽為僣而譏夫周之廟制與葬期自天子及<lb/>
　於諸侯大夫士皆以二為殺公侯伯子男總曰諸侯<lb/>
　而無分等差何羽數獨分公與侯耶公侯分則伯子<lb/>
　男亦不可無分以二為殺侯既四佾伯當二佾子男<lb/>
<pb n="24b"/>
　大夫士竟無之矣其說難通故羽數當以?仲之對<lb/>
　為正<lb/>
邾人鄭人伐宋<lb/>
螟<lb/>
冬十有二月辛巳公子彄卒<lb/>
宋人伐鄭圍長葛<lb/>
六年春鄭人來渝平<lb/>
　渝變也平成也左?釋曰更成言變怨而為成也然<lb/>
<pb n="25a"/>
　變平為文義頗不順公羊穀梁經文皆作輸平按輸<lb/>
　者送也猶納也謂納地以請平於我於義為順疑左<lb/>
　氏作渝有?何以知為納地八年使宛歸祊左?雖<lb/>
　曰鄭伯請釋泰山之祀而祀周公以泰山之祊易許<lb/>
　田然以地易地必兩相允而後行魯未允其請鄭曷<lb/>
　肯先以祊歸魯既受祊而終隱之世許田未酬鄭豈<lb/>
　甘受直待桓立而復以璧假耶蓋鄭與宋頻年搆兵<lb/>
　魯黨於宋而?於鄭鄭之患也今見魯與宋隙欲結<lb/>
<pb n="25b"/>
　魯以孤宋故不惜輸祊以求成迨魯許平而為宋伐<lb/>
　邾平猶未可恃乃歸祊示信而遂巧為祀周公之請<lb/>
　以暗伏易許田之機魯受祊而不允其請至桓?立<lb/>
　求好而再以璧假又盟以結成然後許田入鄭則知<lb/>
　請平實以祊賂非曰易田故謂輸平不然以鄭莊之<lb/>
　傑詐其國勢非弱於魯以地易地祊入魯而許田不<lb/>
　歸雖懦者不受而謂鄭莊肯受之乎公穀皆釋輸為<lb/>
　墮謂輸平為不果成觀後魯鄭之交甚固則知其謂<lb/>
<pb n="26a"/>
　不果成亦非也<lb/>
夏五月辛酉公?齊侯盟于艾<lb/>
秋七月<lb/>
冬宋人取長葛<lb/>
七年春王三月叔姬歸于紀<lb/>
　叔姬者伯姬之娣待年而始歸娣不書歸以紀亡後<lb/>
　叔姬歸酅以奉宗廟為能全節守義故賢而志其始<lb/>
　歸<lb/>
<pb n="26b"/>
滕侯卒<lb/>
夏城中丘<lb/>
　凡土功必書重民力也非時而城則廢農事矣直書<lb/>
　而非自見<lb/>
齊侯使其弟年來聘<lb/>
　齊侯修聘以結艾之盟弟年者其母弟也諸侯之母<lb/>
　弟稱弟左氏公羊俱同程子獨以不稱公子而稱公<lb/>
　弟為貶謂或責其失弟兄之義或罪其寵任之過胡<lb/>
<pb n="27a"/>
　文定因謂盟帥師為寵愛奔歸為薄友恭按左?夷<lb/>
　仲年生公孫無知有寵於僖衣服禮秩如嫡此寵其<lb/>
　侄而非寵其弟不應以子累父鄭語魯叔肸無所表<lb/>
　見非寵任之過陳?以慶氏專而出衛鱄以君無信<lb/>
　而出非友恭之薄何皆以弟稱也謂盟帥師為寵則<lb/>
　列國公子奉命而盟帥師者多矣何公子不為貶而<lb/>
　公弟即為貶耶且魯莊之兄慶父伐於餘丘鄭襄之<lb/>
　弟去疾伐許俱帥師也而稱公子魯季友莊公之弟<lb/>
<pb n="27b"/>
　陳女所出如陳及越境葬原仲非寵乎而稱公子豈<lb/>
　不以非母兄弟故耶故知年之稱弟實母弟也非貶<lb/>
　也左氏謂太子之母弟曰弟按衛鱄係妾敬姒生而<lb/>
　書弟衛縶乃嬖人婤姶生而書兄是但論太子之同<lb/>
　母與否不專謂嫡出也<lb/>
秋公伐邾<lb/>
冬天王使凡伯來聘<lb/>
戎伐凡伯于楚丘以歸<lb/>
<pb n="28a"/>
八年春宋公衛侯遇于垂<lb/>
　左?齊侯將平宋衛有?期宋公以幣請於衛請先<lb/>
　相見故遇於大丘正禮所謂諸侯未及期相見曰遇<lb/>
　也蓋遇有遇禮?有?禮俱周制也<lb/>
三月鄭伯使宛來歸祊<lb/>
　祊者天子賜鄭為東巡之湯沭邑以祀泰山許田者<lb/>
　天子賜魯為畿?朝宿之邑以祀周公也祊近魯而<lb/>
　許近鄭故鄭欲易之然鄭方欲結魯援以孤宋故先<lb/>
<pb n="28b"/>
　以祊輸魯雖曰請釋泰山之祀而祀周公不問其許<lb/>
　我否也而遂歸祊意在平魯許田且為後圖也齊人<lb/>
　歸濟西田及鄆讙龜?田俱稱人此獨稱鄭伯者以<lb/>
　祊為天子所賜非可私與故書鄭伯以譏之宛未賜<lb/>
　族故不稱族譏在鄭伯不在宛也<lb/>
庚寅我入祊<lb/>
夏六月己亥蔡侯考父卒<lb/>
辛亥宿男卒<lb/>
<pb n="29a"/>
秋七月庚午宋公齊侯衛侯盟于瓦屋<lb/>
八月葬蔡宣公<lb/>
九月辛?公及莒人盟于浮來<lb/>
螟<lb/>
冬十有二月無駭卒<lb/>
九年春天王使南季來聘<lb/>
三月癸酉大雨震雷庚辰大雨雪<lb/>
　?陽之氣蒸鬱而為雨磨戛而成雷電則?陽之光<lb/>
<pb n="29b"/>
　為雷之先雷將發聲其光先見震又雷之疾甚者雪<lb/>
　即雨之所凝?氣勝則寒極而成雪建寅之月陽氣<lb/>
　方升而為?所遏故激為震電陽得發泄而成雨及<lb/>
　久雨之後?氣復勝雨遂凝而為雪此亦?陽消息<lb/>
　之常所以書者以震電為陽盛雨雪為?盛八日間<lb/>
　而?陽大變所以為異而記耳<lb/>
挾卒<lb/>
夏城郎<lb/>
<pb n="30a"/>
秋七月<lb/>
冬公?齊侯于防<lb/>
　七年為宋伐邾今又為鄭?防以謀伐宋受祊之餌<lb/>
　故也鄭伯雖假王命而實修私怨齊魯謀伐亦以鄭<lb/>
　故若遵天子之命以討不庭何用再為謀耶<lb/>
十年春王二月公?齊侯鄭伯于中丘<lb/>
　?于中丘復盟于鄧深相要結以固其黨非因王命<lb/>
　可知齊鄭固舊為黨而魯則初附故深要之也<lb/>
<pb n="30b"/>
夏翬帥師?齊人鄭人伐宋<lb/>
　前?宋伐鄭固請而行今?鄭伐宋又不從君而先<lb/>
　?擅權無君極矣故疾之而去氏此齊侯鄭伯也何<lb/>
　以稱人以私怨結黨興兵故?而書人<lb/>
六月壬戌公敗宋師于菅<lb/>
　三國?伐而公獨進以敗宋無非輸祊之所餌也<lb/>
辛未取郜辛巳取防<lb/>
　魯先敗宋師而復與齊鄭合兵?勝雖鄭師入郜入<lb/>
<pb n="31a"/>
　防而實藉魯之勝勢鄭不能越國以有乃歸魯市恩<lb/>
　非真不貪其土魯亦直受無辭故不曰歸而曰取<lb/>
秋宋人衛人入鄭宋人蔡人衛人伐戴鄭伯伐取之<lb/>
冬十月壬午齊人鄭人入郕<lb/>
十有一年春滕侯薛侯來朝<lb/>
　諸侯有相朝聘之禮書以記邦交厚薄滕薛二國來<lb/>
　朝乃不期而?非旅見也故臨事而爭長<lb/>
夏公?鄭伯于時來<lb/>
<pb n="31b"/>
秋七月壬午公及齊侯鄭伯入許<lb/>
　書入不書伐者凡圍滅入國俱不言伐舉重以言也<lb/>
　及者逮也攻而克之相逮以造其國都以不言伐故<lb/>
　不言?伐可稱?入不可稱?故書及程氏謂書及<lb/>
　為?為主非?為主則先書?伐而後書入胡氏亦<lb/>
　以書及為公所欲此皆不審乎圍滅入之俱不言伐<lb/>
　而堅主穀梁之以及為?為志公羊之以及為我欲<lb/>
　之之過也左?謂鄭莊於是乎知禮以許無刑而伐<lb/>
<pb n="32a"/>
　之服而舍之度德而處之量力而行之此正為鄭莊<lb/>
　所欺耳許逼于鄭而?於齊魯齊魯固不能越國以<lb/>
　鄙之也鄭莊實欲拓境而藉兵齊魯既入其國而佯<lb/>
　若不有委之于齊齊遜于魯魯亦弗受齊魯非真不<lb/>
　欲勢不能有也勢不能有而以與鄭此固鄭莊之所<lb/>
　操?而得者而猶恐以滅國見嫉故居許叔于許東<lb/>
　偏而飾其文辭以掩人耳目若莊果不利其土地何<lb/>
　不返許君而復其位乃使公孫獲分據其國等許叔<lb/>
<pb n="32b"/>
　于?臣豈得謂非併?而以為知禮可乎<lb/>
冬十有一月壬辰公薨<lb/>
　公薨必書其地此不地?也何以不言?諱國惡也<lb/>
　臣子于君親之惡誼所當諱而?逆大變又不可?<lb/>
　故不言地以俟人之求而得之也公何以不書葬賊<lb/>
　不討也禮君?賊不討?未復則不敢葬故衛桓齊<lb/>
　襄陳靈以賊討而書葬宋殤晉靈厲齊懿莊鄭靈諸<lb/>
　君賊不討則不書葬魯桓之書葬以?在外也蔡景<lb/>
<pb n="33a"/>
　之書葬以般大逆無道魯不能討而反??般之葬<lb/>
　是與賊為好矣故書葬以譏魯許悼公之書葬許世<lb/>
　子止實非?君不在討?也惟宋閔討賊而不書葬<lb/>
　以葬在先討在後失未復?不葬之義故萬不書殺<lb/>
　閔不書葬也<lb/>
　<lb/>
　<lb/>
　<lb/>
<pb n="33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋管窺卷一<lb/>
</p>
<p>
</p>
  </div>
</body>
</text>
</TEI>