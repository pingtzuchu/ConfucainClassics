<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋管窺卷十二</head> <lb/>
    <p>
<pb n="1a"/>
欽定四庫全書<lb/>
　春秋管窺卷十二<lb/>
　　　　　　　　　　新昌縣縣丞徐廷垣撰<lb/>
　　哀公<lb/>
元年春王正月公即位<lb/>
楚子陳侯隨侯許男圍蔡<lb/>
鼷鼠食郊牛改卜牛<lb/>
　此改卜牛亦重在滌三月故至於四月而郊也<lb/>
<pb n="1b"/>
夏四月辛巳郊<lb/>
　牛雖改卜郊已踰時書以志失禮也<lb/>
秋齊侯衛侯伐晉<lb/>
冬仲孫何忌帥師伐邾<lb/>
二年春王二月季孫斯叔孫州仇仲孫何忌帥師伐邾<lb/>
取漷東田及沂西田癸巳叔孫州仇仲孫何忌及邾子<lb/>
盟于句繹<lb/>
夏四月丙子衛侯元卒<lb/>
<pb n="2a"/>
滕子來朝<lb/>
晉趙鞅帥師納衛世子蒯聵于戚<lb/>
　納者不受而?致之詞蒯聵稱世子明宜有國曷為<lb/>
　趙鞅帥師納之為輒之拒父也公羊謂父有子子不<lb/>
　得有父?梁謂輒不受父之命受之于王父也信父<lb/>
　而辭王父則是不尊王父也其弗受以尊王父也二<lb/>
　?俱未協於倫理之正蓋祖不有其子孫豈得不有<lb/>
　其父父?有國而獲罪於祖以亡為之孫者當匍匐<lb/>
<pb n="2b"/>
　泣血以待罪幸不連坐而又欲立以為嗣惟有矢死<lb/>
　不從焉耳即祖?而國人?援立之亦惟權攝以敬<lb/>
　逆其父斷無蔑棄所生而因利攘國之理今靈公於<lb/>
　蒯聵之出並未明廢之亦並未嘗授位于輒靈公?<lb/>
　而因公子郢之讓輒乃??襲位遂稱兵以拒父此<lb/>
　鳥獸之不若矣豈得反以尊王父予之而竟廢父子<lb/>
　大倫乎設王父命殺其父亦將從之而以為尊王父<lb/>
　乎春秋於趙鞅帥師書納於蒯聵書世子而輒之罪<lb/>
<pb n="3a"/>
　固不待言而自見矣<lb/>
秋八月甲戌晉趙鞅帥師及鄭罕達帥師戰于鐵鄭師<lb/>
敗績<lb/>
冬十月葬衛靈公<lb/>
十有一月蔡遷於州來蔡殺其大夫公子駟<lb/>
三年春齊國夏衛石曼姑帥師圍戚<lb/>
　父雖有罪子無蔑父之理國夏曼姑為子圍父真悖<lb/>
　倫蔑理之尤者公羊謂國夏為霸討曼姑為受命于<lb/>
<pb n="3b"/>
　靈公立輒義可以拒之者不知蒯聵得罪於母以亡<lb/>
　靈公未嘗明證其罪而廢之其跡尚涉疑似又未嘗<lb/>
　有命立輒國夏安?其是非而遂助子圍父以為霸<lb/>
　討乎靈公之命立郢並未及輒曼姑違命立輒詎得<lb/>
　謂之受命且既以輒為君又圍君之父非特不知有<lb/>
　父子并不知有君臣矣安可以義許之公羊又謂不<lb/>
　以父命辭王父命不以家事辭王事此見其偏而不<lb/>
　見其全徒為不孝不義之人藉口未可訓也榖梁以<lb/>
<pb n="4a"/>
　先國夏為子不圍父既知子不可以圍父則國夏之<lb/>
　圍戚獨非為子圍父乎豈曼姑有父子而國夏可無<lb/>
　父子乎其論俱自窮戚不繫衛者明?不得有戚榖<lb/>
　梁謂子不得有父亦非也<lb/>
夏四月甲午地震<lb/>
五月辛卯桓?僖?災<lb/>
季孫斯叔孫州仇帥師城?陽<lb/>
宋樂?帥師伐曹<lb/>
<pb n="4b"/>
秋七月丙子季孫斯卒<lb/>
蔡人放其大夫公孫獵于?<lb/>
　放大夫稱人者命不出於君也<lb/>
冬十月癸卯秦伯卒<lb/>
叔孫州仇仲孫何忌帥師圍邾<lb/>
四年春王二月庚戌?殺蔡侯申<lb/>
　殺蔡侯申稱?者以公孫翩非大夫不名同於賤人<lb/>
　為亂故曰?既曰?自不言君臣故不曰?其君而<lb/>
<pb n="5a"/>
　直曰?殺胡氏謂警有國之君非也蓋?逆大惡君之<lb/>
　謀國即有不善臣豈得而?之縱賊以警君春秋固<lb/>
　無是理也<lb/>
蔡公孫辰出奔?<lb/>
葬秦惠公<lb/>
宋人執小邾子<lb/>
夏蔡殺其大夫公孫姓公孫霍<lb/>
　稱國以殺討有罪之正詞也春秋凡殺大夫皆稱大<lb/>
<pb n="5b"/>
　夫非以不去其官為無罪也<lb/>
晉人執戎蠻子赤歸于楚<lb/>
城西郛<lb/>
六月辛丑亳社災<lb/>
秋八月甲寅滕子結卒<lb/>
冬十有二月葬蔡昭公<lb/>
　賊既討而書葬禮也<lb/>
葬滕頃公<lb/>
<pb n="6a"/>
五年春城毗<lb/>
夏齊侯伐宋<lb/>
晉趙鞅帥師伐衛<lb/>
秋九月癸酉齊侯杵臼卒<lb/>
冬叔還如齊<lb/>
閏月葬齊景公<lb/>
六年春城邾瑕<lb/>
晉趙鞅帥師伐鮮虞<lb/>
<pb n="6b"/>
?伐陳<lb/>
夏齊國夏及高張來奔<lb/>
叔還??于柤<lb/>
秋七月庚寅楚子軫卒<lb/>
齊陽生入于齊齊陳乞?其君荼<lb/>
　先書陽生入於齊後書陳乞?其君荼是陽生與聞<lb/>
　乎?矣不曰陽生?而曰陳乞?者以廢立之謀實<lb/>
　乞為之主也榖梁謂陽生入而?其君以陳乞主之<lb/>
<pb n="7a"/>
　不以陽生君荼也與公羊皆謂陽生正荼不正程子<lb/>
　胡氏遂皆以陽生稱齊謂景公廢長立少以啟亂不<lb/>
　知陽生於?公子列在五上有子嘉子駒子黔子鉏<lb/>
　非陽生為之長安得為正其稱齊者非謂其長而?<lb/>
　立也春秋之例凡公子去國國逆而立之曰入如齊<lb/>
　小白莒去疾齊陽生皆國逆也故書入而繫之以國<lb/>
　不謂其宜有國也胡氏又謂陽生不稱公子誅不子<lb/>
　也則齊小白莒去疾之不稱公子亦皆誅不子乎又<lb/>
<pb n="7b"/>
　謂繫之齊者著亂之所由生然陽生入而亂在後小<lb/>
　白去疾未入而先亂豈亦亂之所由生乎且胡氏于<lb/>
　小白繫齊謂小白宜有齊曷不亦云著亂之所由生<lb/>
　乎同一書法而先後殊?則人之釋春秋者各騁其<lb/>
　辯方且萬變而不齊其是非美惡豈尚有一定之標<lb/>
　準以為後人法式耶<lb/>
冬仲孫何忌帥師伐邾<lb/>
宋向巢帥師伐曹<lb/>
<pb n="8a"/>
七年春宋皇瑗帥師侵鄭<lb/>
晉魏曼多帥師侵?<lb/>
夏公??于鄫<lb/>
秋公伐邾八月己酉入邾以邾子益來<lb/>
宋人圍曹<lb/>
冬鄭駟?帥師救曹<lb/>
八年春王正月宋公入曹以曹伯陽歸<lb/>
　滅而以入告故書入不告滅即不告廟故不以滅同<lb/>
<pb n="8b"/>
　姓名宋公也<lb/>
?伐我<lb/>
夏齊人取讙及闡<lb/>
歸邾子益于邾<lb/>
秋七月<lb/>
冬十有二月癸亥杞伯過卒<lb/>
齊人歸讙及闡<lb/>
九年春王二月葬把僖公<lb/>
<pb n="9a"/>
宋皇瑗帥師取鄭師于雍丘<lb/>
夏楚人伐陳<lb/>
秋宋公伐鄭<lb/>
冬十月<lb/>
十年春王二月邾子益來奔<lb/>
公??伐齊三月戊戌齊侯陽生卒<lb/>
　陽生不書?者由齊人以卒赴也<lb/>
夏宋人伐鄭<lb/>
<pb n="9b"/>
晉趙鞅帥師侵齊<lb/>
五月公至自伐齊<lb/>
葬齊悼公<lb/>
衛公孟彄自齊歸于衛<lb/>
薛伯夷卒<lb/>
秋葬薛惠公<lb/>
冬楚公子結帥師伐陳<lb/>
?救陳<lb/>
<pb n="10a"/>
　?子使札來聘已進而書君大夫矣救陳而善曷為<lb/>
　以國稱正季子所謂二君不務?而力爭諸侯非救<lb/>
　患恤?故無取焉耳胡氏謂春秋善?之救其以號<lb/>
　舉而不進之者深著楚罪而傷中國之衰也是則誅<lb/>
　為善以儆不善天下安有賞罰之倒置若此者乎<lb/>
十有一年春齊國書帥師伐我<lb/>
夏陳轅頗出奔鄭<lb/>
五月公??伐齊<lb/>
<pb n="10b"/>
　左?為郊戰故公??子伐齊明魯志也<lb/>
甲戌齊國書帥師及?戰于艾陵齊師敗績獲齊國書<lb/>
　時公與伐不與戰故不書公若公與戰則當云公?<lb/>
　?及齊國書戰于艾陵矣惟公不與故及在齊乃?<lb/>
　華而外夷之謂諸家謂國書主乎是戰故深罪之非<lb/>
　也齊因?伐不得已而應之春秋豈有以應兵為主<lb/>
　戰者乎<lb/>
秋七月辛酉滕子虞母卒<lb/>
<pb n="11a"/>
冬十有一月葬滕隱公<lb/>
衛世叔齊出奔宋<lb/>
十有二年春用田賦<lb/>
　賦有兵賦財賦之分兵賦者周制甸田六十四井出<lb/>
　戎馬四匹兵車一?牛十二頭甲士三人?卒七十<lb/>
　二人也財賦者太宰以九賦斂財賄若?市山澤等<lb/>
　賦也有兵賦即無財賦今魯既賦兵于田而又加之<lb/>
　財賦所謂用田賦也故夫子私于冉有曰施取其厚<lb/>
<pb n="11b"/>
　斂從其薄明謂益財非益兵也有以丘賦一?為未<lb/>
　足又以田賦家一人為兵者此亦未明乎兵賦財賦<lb/>
　之分故也蓋作丘甲以益兵用田賦以益財固自殊<lb/>
　而為二也<lb/>
夏五月甲辰孟子卒<lb/>
　孟子本?女姬姓昭公諱取同姓稱曰孟子故陳司<lb/>
　敗曰君娶於?為同姓謂之?孟子是當日固皆曰<lb/>
　孟子非春秋隱之也不書夫人薨葬者不成小君禮<lb/>
<pb n="12a"/>
　也不成小君禮而猶書卒者正以著娶同姓之非也<lb/>
公??于??<lb/>
秋公?衛侯宋皇瑗于鄖<lb/>
宋向巢帥師伐鄭<lb/>
冬十有二月螽<lb/>
十有三年春鄭罕達帥師取宋師于嵒<lb/>
夏許男成卒<lb/>
公?晉侯及?子于?池<lb/>
<pb n="12b"/>
　?者諸侯合而相見於郤地之謂及者以我及彼之<lb/>
　詞?於?池曷為不曰公?晉侯?子而曰公?晉<lb/>
　侯及?子何耶??則以次序及則殊?而不以次<lb/>
　矣?池之盟?實先晉?稱晉司馬寅曰夷德輕不<lb/>
　忍久請少待之乃先晉人此謂?先晉非謂晉先?<lb/>
　也故子服景伯曰敝邑之職貢於?有豐於晉無不<lb/>
　及以為伯也今君將以寡君見晉君則晉成為伯是<lb/>
　魯固以?為伯而不以晉為伯矣豈先晉而云然耶<lb/>
<pb n="13a"/>
　?既先晉非無次序而以殊?為文何也春秋之義<lb/>
　不以?楚主夏盟故不曰盟而曰?以盟固當記其<lb/>
　實?則以?外殊之可也然盟之先實未有?故晉<lb/>
　司馬寅曰請姑視之反曰?王有墨明前此晉君大<lb/>
　夫俱未見?王也國語載?王與大夫謀曰今無?<lb/>
　而歸與?而先晉孰利則亦未相見之詞未相見而<lb/>
　言?與晉趙武楚屈建之?於宋同一書法皆聖人<lb/>
　存中國之?義也<lb/>
<pb n="13b"/>
楚公子申帥師伐陳<lb/>
於越入?<lb/>
秋公至自?<lb/>
晉魏曼多帥師侵衛<lb/>
　公羊無曼字謂譏二名非也<lb/>
葬許元公<lb/>
九月螽<lb/>
冬十有一月有星孛于東方<lb/>
<pb n="14a"/>
?殺陳夏區夫<lb/>
　書?而不書名者賤之也<lb/>
十有二月螽<lb/>
十有四年春西狩獲麟<lb/>
　狩不言地為獲麟大其狩也麟為聖王之瑞非聖王<lb/>
　出則麟不至今無聖王而麟乃非時以見猶聖人之<lb/>
　生不遇時也故夫子?而感焉以為道雖不用於當<lb/>
　時教猶可垂於後世爰取魯史舊文刪定考正而志<lb/>
<pb n="14b"/>
　其典禮上遵周公遺制下垂將來教法以隱公之初<lb/>
　當平王之末天子政令不行諸侯壞法亂紀正王者<lb/>
　之?熄而典章失墜時也為廢興存亡?續之?故<lb/>
　斷自隱公元年平王四十九年凡取二百四十二年<lb/>
　之行事裁成七姓一十二國之典禮為後王後賢之<lb/>
　法則中間辨名分?嫌媺考?象言天地災變以稽<lb/>
　人事君舉必書興作土物土功必志以重民力與夫<lb/>
　?外吉?軍?嘉禮咸依赴告?書之體記載以示<lb/>
<pb n="15a"/>
　得失寓褒貶文微而??尋義例而?通使天下萬<lb/>
　世君臣父子兄弟夫婦長?皆有所矜式所記皆禮<lb/>
　樂征伐?於天下國家之大故曰春秋天子之事非<lb/>
　夫子自謂我聖人也可行天子之事而當代王侯君<lb/>
　公咸得以賞罰加之而莫敢予違之謂也子曰知我<lb/>
　者其惟春秋乎罪我者其惟春秋乎亦以是書為明<lb/>
　禮之書俱本史臣舊章無干犯僣越之詞知我者比<lb/>
　事察例而得其義罪我者妄窺臆斷而失其真?知<lb/>
<pb n="15b"/>
　罪在人不能遍喻豈謂誅賞由我罔知忌諱如世論<lb/>
　議云爾乎學者必先明乎聖人作春秋之微?而後<lb/>
　始可與言春秋春秋感時事之變作於獲麟非先作<lb/>
　而遇麟以止也有謂西狩獲麟為瑞事聖人記瑞以<lb/>
　終篇是謂孔子以麟至為文成之應淺之乎窺聖人<lb/>
　矣<lb/>
　<lb/>
　春秋管窺卷十二<lb/>
</p>
<p>
</p>
  </div>
</body>
</text>
</TEI>