<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>楊氏易傳卷二十</head> <lb/>
    <p>
<pb n="1a"/>
欽定四庫全書<lb/>
　楊氏易傳卷二十<lb/>
　　　　　　　　　　　　　宋　楊簡　撰<lb/>
　今人言易者必本於乾坤陋矣但見周易之書不見<lb/>
　連山歸?之書故必首乾次坤不知連山首艮重艮<lb/>
　故曰連山歸?首坤故曰乾坤之義連山夏后氏之<lb/>
　易歸?商人之易至矣哉合三易而觀之而後八卦<lb/>
　之妙大易之用混然一貫之道昭昭於天下矣三方<lb/>
<pb n="1b"/>
　皆易也三才之變非一實一或雜焉或純焉純焉其<lb/>
　名乾坤雜焉其名震坎艮巽離?皆是物也一物而<lb/>
　八名也初無大小優劣之間也形則有大小道無大<lb/>
　小?則有優劣道無優劣或首艮或首坤明乎八卦<lb/>
　之皆易也易道則變而為八其變雖八其道實一曰<lb/>
　連山宓戲歸??帝易卦諸彖言大矣哉者十二卦<lb/>
　而已豫遯姤旅言時義隨言隨時之義豈他卦皆無<lb/>
　時義哉豈他卦之時義皆不大哉坎暌蹇言時用豈<lb/>
<pb n="2a"/>
　他卦皆無時用哉豈他卦之時用皆不大哉?大過<lb/>
　解革言時豈他卦皆非時哉豈他卦之時皆不大哉<lb/>
　六十四卦皆時也皆有義也皆有用也皆大也大矣<lb/>
　哉?歎其道之大有言不能盡之意事無大小無非<lb/>
　易道之妙聖人偶於此十二卦偶發其數非此十二<lb/>
　卦與他卦特異也使每卦而言則不勝其言愚者執<lb/>
　其言智者通其意豈特六十四卦皆可稱大矣哉雖<lb/>
　三百八十四爻亦皆可稱大矣哉聖人於豫隨遯姤<lb/>
<pb n="2b"/>
　旅則猶有義之可言於坎暌蹇則猶有用之可言至<lb/>
　於?大過解革則既不曰義又不曰用止曰時而已<lb/>
　夫何以曰大矣哉於戲此正明以天地無一物一事<lb/>
　一時之非易學者溺於思慮必求其義聖人於?大<lb/>
　過解輩盡捐義用止言其時而歎之曰大矣哉使學<lb/>
　者無所求索不容?深即時而悟大哉之妙則事理<lb/>
　一貫精粗一體孔子何思何慮文王不識不知信矣<lb/>
　需有孚光亨貞吉言需得其道必得所需需待也彼<lb/>
<pb n="3a"/>
　此相孚則應矣所需待多動乎意非光也光如日月<lb/>
　之光無思無為而無所不照此之謂道如此人咸信<lb/>
　之故曰孚如此則得所需矣亨矣得所需亨通或放<lb/>
　逸失正故又曰貞乃吉孚與光與正本非三事以三<lb/>
　言發明道心一動乎意則不孚不光不正謂之人心<lb/>
　故舜曰人心惟危明其即入於邪入於凶禍坤六二<lb/>
　直方大不習無不利直心而往即易之道意起則爻<lb/>
　而入於邪矣直心而行雖遇萬變而不轉易是之謂<lb/>
<pb n="3b"/>
　方圓則轉方則不轉方者特明不轉之義非于直之<lb/>
　外又有方也夫道一而已矣言之不同初無二致是<lb/>
　道甚大故曰大是道非學習之所能故曰不習孟子<lb/>
　曰人之所不學而能者其良能也所不慮而知者其<lb/>
　良知也習者勉彊本有者奚俟乎習此雖人道即地<lb/>
　之道故曰地道光也光如日月之光無思無為而無<lb/>
　所不照不光明者也必入於意必支而他必不直方<lb/>
　必昏必不利六三含章可貞?雖有美含之以從王<lb/>
<pb n="4a"/>
　事弗敢成也地道也妻道也臣道也地道無成而代<lb/>
　有終也惑者往往於是疑其為小故聖人特發之曰<lb/>
　智光大也道一而已初無小大六四括囊無咎無譽<lb/>
　亦此道也方時閉塞義當括囊而謹易道之見於坤<lb/>
　見於謹者也二言坤道之正五言坤道之盛他卦之<lb/>
　五多明君象至于坤明臣道也故五止言臣位之極<lb/>
　盛?者中之義言乎其得中道也故曰通理言理以<lb/>
　明中非中自中理自理也裳者下服言乎正人臣之<lb/>
<pb n="4b"/>
　位居人臣之體也故曰正位居體明乎得道者必守<lb/>
　常分而不犯此非設飾者所能由中而發於文為故<lb/>
　曰元吉文在中也言乎文非外飾乃自中誠而著也<lb/>
　伊周之事人咸信之不疑其為非信其識也王莽設<lb/>
　飾故卒罹大禍初之履霜謹微之道上六之龍戰道<lb/>
　之窮也皆易之道而有昏明邪正之辨也坤之用六<lb/>
　即乾之用九九六不同而用同乾造始坤代終始終<lb/>
　不同而其大則同故曰以大終也至哉之坤即大哉<lb/>
<pb n="5a"/>
　之乾也名分不同而道同也為妻為臣而失道則不<lb/>
　永則不貞得其道者必永必貞二三四五皆能用六<lb/>
　惟上六不能用六反為六所用為形體所使為勢位<lb/>
　所動故曰初亦不能用六故為霜為永為不善之積<lb/>
　能辨之於早則能用之矣小畜柔得位而上下應之<lb/>
　曰小畜健而巽剛中而志行乃亨小畜以臣畜君之<lb/>
　道也畜有養義有止義以下畜上非勢之順者而有<lb/>
　道焉非柔則不敬不順非得位則不可以有所行豈<lb/>
<pb n="5b"/>
　有居下位而可以行畜之事者乎柔雖得位使人心<lb/>
　不?雖?而不至於上下皆?而應之亦不能以畜<lb/>
　君天下事未有人心不?而能行者而況於畜君乎<lb/>
　故必上下之心咸應之乃可其?健則力足以行其<lb/>
　事而無困懾不繼之患巽則順入乎君心剛則物莫<lb/>
　能變中則不偏不倚剛中兩言足以發明道心之本<lb/>
　人臣能健能巽而中無其本亦不能致亨健矣巽矣<lb/>
　剛矣中矣或所畜之君雖?相應而諫不盡行言不<lb/>
<pb n="6a"/>
　盡?則臣亦不可謂得行其志亦不能亨於戲物情<lb/>
　事理如上所序節節如此曲折如此乃易之道也惟<lb/>
　柔得位以明六四之象?陽咸應有上下應之象下<lb/>
　乾健象上巽巽象剛中二五之象四五剛柔相得有<lb/>
　志行之象非象自象道自道也此正易道之見於小<lb/>
　畜六畫者然也象著其義彖發其義柔也得位也上<lb/>
　下應也健也巽也剛也中也志行也非每事而致其<lb/>
　力也合是數者以發明易小畜之道得易道全者自<lb/>
<pb n="6b"/>
　能當小畜之時盡小畜之義自與此彖辭無不合也<lb/>
　有一不合必於道有虧焉齊景公?晏子之對作君<lb/>
　臣相?之樂其詩曰畜君何尤畜君者好君也此亦<lb/>
　小畜之小亨也何者晏子猶未有剛中之大本故也<lb/>
　易者天下之大道聖人之大道雖甚賢者未能盡也<lb/>
　雖?明之士已得大本而物情事理委曲萬變往往<lb/>
　??不能皆盡孔子自謂加我數年五十以學易可<lb/>
　以無大過明知夫易者大聖人之事應變無窮之道<lb/>
<pb n="7a"/>
　晚年成?乃可學也少讀易大傳深愛無思也無為<lb/>
　也寂然不動感而遂通天下之故竊自念學道必造<lb/>
　此妙及他日讀論語孔子哭?淵至於慟從者曰子<lb/>
　慟矣曰有慟乎則孔子自不知其為慟殆非所謂無<lb/>
　思無為寂然不動者至於不自知則又?於不清明<lb/>
　?疑于中往往一二十年及承教于象山陸先生聞<lb/>
　舉扇訟之是非忽覺某心乃如此清明虛靈妙用之<lb/>
　應無不可者及後居姚氏喪哀慟切痛不可云喻既<lb/>
<pb n="7b"/>
　久?省察曩正哀慟時乃亦寂然不動自然不自知<lb/>
　方悟孔子哭?淵至於慟矣而不自知正合無思無<lb/>
　為之妙益信吾心有此神用妙用其哀苦至於如此<lb/>
　其極乃其變化故易大傳又曰變化云為不獨其有<lb/>
　此心舉天下萬古之人皆有此心益信人皆與堯舜<lb/>
　禹湯文武周公孔子同此心顧人不自知不自信爾<lb/>
　子曰書不盡言言不盡意然則聖人之意其不可見<lb/>
　乎子曰聖人立象以盡意設卦以盡情偽?辭焉以<lb/>
<pb n="8a"/>
　盡其言變而通以盡利?之舞之以盡神至哉聖言<lb/>
　豈訓詁之所能解既曰書不盡言矣又曰?辭以盡<lb/>
　言既曰言不盡意矣又曰立象以盡意於乎至哉似<lb/>
　矛盾而非矛盾也似異而實同也聖人之言意豈盡<lb/>
　不盡之所可言言盡亦可言不盡亦可云不盡者聖<lb/>
　人之實言云盡者亦聖人之實言此唯智者足以知<lb/>
　其解者始信天下何思何慮始信孔子無?於二三<lb/>
　子始信六十四卦卦卦齊一始信三百八十四爻爻<lb/>
<pb n="8b"/>
　爻不昧六十四卦皆可以言元亨利貞聖人既於乾<lb/>
　言之又於坤言之又於屯言之聖人於此謂學者可<lb/>
　以意通之矣故自蒙而下或言其一或言其二或言<lb/>
　其三至隨又全言之臨又言之無妄革又言之亦偶<lb/>
　於此數卦而復言非此卦之特異也亦恐學者執乾<lb/>
　坤屯之卦異餘卦故復於此言之以破其疑於坤曰<lb/>
　牝馬之貞者于以明地道也妻道也臣道也柔順勤<lb/>
　行之道也剛上在陽無為而佚君之道也柔?在下<lb/>
<pb n="9a"/>
　有為而勞臣之道也君臣之分不同而道則同也在<lb/>
　君則剛則佚在臣則柔則勞一也天下之動貞夫一<lb/>
　者也無二貞也子思曰天地之道其為物不二使牝<lb/>
　馬之貞果劣於乾則屯不言牝馬又其失實者猶多<lb/>
　而況於下焉者乎易大傳曰古者包犧氏之王天下<lb/>
　仰則觀象於天俯則觀法於地觀鳥獸之文與地之<lb/>
　宜近取諸身?取諸物於是始作八卦某嘗謂大傳<lb/>
　非聖人作於是乎益驗此一章乃不知道者推測聖<lb/>
<pb n="9b"/>
　人意其如此甚矣夫道之不明也久矣未有一人知<lb/>
　大傳之非者惟子曰下乃聖人之言餘則非何以明<lb/>
　此章之非舜曰道心明此心之即道動乎意則失天<lb/>
　性而為人心孔子曰心之精神是謂聖禹曰安汝止<lb/>
　正明人心本寂然不動動靜云為乃此心之神用如<lb/>
　明鑑照物大小?近參錯畢見而非為也非動也天<lb/>
　象地法鳥獸之文地之宜與凡在身及在物皆在乎<lb/>
　此心光明之中非如此一章辭氣之勞也此可與知<lb/>
<pb n="10a"/>
　道者語未知道者必不信<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楊氏易傳卷二十<lb/>
</p>
<p>
</p>
  </div>
</body>
</text>
</TEI>