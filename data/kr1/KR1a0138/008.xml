<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>易圖明辨卷八</head> <lb/>
    <p>
<pb n="1a"/>
欽定四庫全書<lb/>
　易圖明辨卷八<lb/>
　　　　　　　　　　　　　?清胡渭撰<lb/>
　　後天之學<lb/>
?辭傳曰乾坤其易之?邪乾坤成列而易立乎其中<lb/>
矣乾坤?則?以見易易不可見則乾坤或幾乎息矣<lb/>
　南軒張氏曰乾坤其易之門言易出入於乾坤也乾<lb/>
　坤其易之?言易含蓄於乾坤也<lb/>
<pb n="1b"/>
　本義曰?所包蓄者猶衣之著<hi>音灼</hi>也易之所有陰陽<lb/>
　而已凡陽皆乾凡陰皆坤畫卦定位則二者成列而<lb/>
　易之體立矣乾坤?謂卦畫不立乾坤息謂變化不<lb/>
　行<lb/>
　語類曰乾坤只是說二卦此易只是說易之書與天<lb/>
　地定位易行乎其中之易不同行乎其中者?是說<lb/>
　易之道理又曰大抵易之言乾坤者多以卦言易立<lb/>
　乎其中只是乾坤之卦既成而易立矣又曰乾坤只<lb/>
<pb n="2a"/>
　言卦易只是陰陽卦畫<lb/>
　　按陰陽一畫但可謂之剛柔不可謂之乾坤凡言<lb/>
　　乾坤者皆純陽純陰之卦非三畫則六畫此經主<lb/>
　　三畫而言<hi>雜卦乾剛坤柔主六畫</hi>本義云凡陽皆乾凡陰皆<lb/>
　　坤則似一畫亦可謂之乾坤非經意也易謂卦畫<lb/>
　　之交易而成變化者乾坤成列則六子及重卦皆<lb/>
　　在其中故曰易之?乾坤?無以見易謂無乾坤<lb/>
　　二卦則六十四卦無由而出易不可見乾坤或幾<lb/>
<pb n="2b"/>
　　乎息謂無易書則天地變化之道不著殆與滅息<lb/>
　　相似此乾坤字義與上不同<lb/>
乾坤其易之門邪乾陽物也坤陰物也陰陽合?而剛<lb/>
柔有體以體天地之撰以通神明之?<lb/>
　南軒張氏曰以卦言之乾之三?乃陽物也坤之三<lb/>
　耦乃陰物也三?三耦索而為六子互體卦變積而<lb/>
　為六十四此陰陽合?而剛柔有體也<lb/>
　本義曰諸卦剛柔之體皆以乾坤合?而成故曰乾<lb/>
<pb n="3a"/>
　坤易之門撰猶事也<lb/>
　　按陰陽合?謂一再三索剛柔有體謂六子成列<lb/>
　　也因而重之為六十四變化無窮皆出於乾坤二<lb/>
　　卦故曰易之門自康節有伏羲先畫一?一耦之<lb/>
　　說世皆指乾坤為一畫經?鬱而不宣?特為正<lb/>
　　之<lb/>
說卦傳曰乾天也故稱乎父坤地也故稱乎母震一索<lb/>
而得男故謂之長男?一索而得女故謂之長女坎再<lb/>
<pb n="3b"/>
索而得男故謂之中男離再索而得女故謂之中女艮<lb/>
三索而得男故謂之少男兌三索而得女故謂之少女<lb/>
　南軒張氏<hi>栻</hi>曰老陽為父老陰為母老陽能變故自<lb/>
　下而索震為長男自中而索坎為中男自上而索艮<lb/>
　為少男老陰能變故自下而索?為長女自中而索<lb/>
　離為中女自上而索兌為少女<lb/>
　本義曰索求也謂揲蓍以求爻也男女指卦中一陰<lb/>
　一陽之爻而言<lb/>
<pb n="4a"/>
　語類曰震一索而得男一段看來不當?作揲蓍看<lb/>
　揲蓍有不依這序時便說不通大概只是乾求於坤<lb/>
　而得震坎艮坤求於乾而得?離兌一二三者以其<lb/>
　畫之次序言也<lb/>
　　按揲蓍之說本諸漢上甚無理故語?不從而本<lb/>
　　義乃未及改正李秀巖謂本義在前語?在後其<lb/>
　　間有十數條意義尤密者此?其一也<lb/>
<pb n="5a"/>
朱子荅袁機仲書曰自初未有畫時說到六畫滿處者<lb/>
邵子所謂先天之學也卦成之後各因一義推說邵子<lb/>
所謂後天之學也今來喻所引繫辭說卦三才六位之<lb/>
說即所謂後天者也先天後天既各自為一義而後天<lb/>
說中取義又多不同彼此自不相妨不可執一而廢百<lb/>
也若執此說必謂聖人初畫卦時只見一箇三才便更<lb/>
不問事由一連便埽出三畫以擬其象畫成之後子細<lb/>
看來見使不得又旋劃壁添出後一半截此則全是私<lb/>
<pb n="5b"/>
意杜撰補接豈復更有易邪又曰據邵氏說先天者伏<lb/>
羲所畫之易也後天者文王所演之易也伏羲之易初<lb/>
?文字只有一圖以寓其象數而天地萬物之理陰陽<lb/>
始終之變具焉文王之易即今之周易而孔子所為作<lb/>
傳者是也孔子既因文王之易以作傳則其所論固當<lb/>
專以文王之易為主然不推本伏羲作易畫卦之所由<lb/>
則學者必將誤認文王所演之易便為伏羲始畫之易<lb/>
只從中半說起不識向上根原矣故十翼之中如八卦<lb/>
<pb n="6a"/>
成列因而重之太極兩儀四象八卦與天地山澤雷風<lb/>
水火之類皆本伏羲畫卦之意而今新書原卦畫一篇<lb/>
亦分兩儀伏羲在前文王在後必欲知聖人作易之本<lb/>
則當考伏羲之畫若只欲知今易書文義則但求之文<lb/>
王之經孔子之傳足矣兩者初不相妨而亦不可以相<lb/>
雜來教乃謂?為邵氏解釋而於易經?所折衷則恐<lb/>
考之有未詳也<lb/>
　　按伏羲?羅造化全體太極仰觀俯察近取?取<lb/>
<pb n="6b"/>
　　三才之道了了於心目之間便一連埽出三畫有<lb/>
　　何不可而必一生二二生四四生八作巧推排計<lb/>
　　邪一連埽出者為私意杜撰補接然則逐爻生出<lb/>
　　者豈反非杜撰補接邪孔子之傳無一語推本伏<lb/>
　　羲者則已既有推本伏羲者則何以知兩儀四象<lb/>
　　為伏羲之所畫而乾坤三索為文王之所演邪先<lb/>
　　天後天?生分?前第六卷中辨之已詳知彼逐<lb/>
　　爻生出之為謬則知一連埽出三畫而交易以成<lb/>
<pb n="7a"/>
　　六子者真伏羲之易而非文王之易矣曉人自解<lb/>
　　無庸辭費也<lb/>
　　　　　右論邵子文王八卦次序<lb/>
說卦傳曰帝出乎震齊乎?相見乎離致役乎坤說言<lb/>
乎兌戰乎乾勞乎坎成言乎艮萬物出乎震震東方也<lb/>
齊乎??東南也齊也者言萬物之潔齊也離也者明<lb/>
也萬物皆相見南方之卦也聖人南面而?天下?取<lb/>
諸此也坤也者地也萬物皆致養焉故曰致役乎坤兌<lb/>
<pb n="7b"/>
正秋也萬物之所說也故曰說言乎兌戰乎乾乾西北<lb/>
之卦也言陰陽相薄也坎者水也正北方之卦也勞卦<lb/>
也萬物之所歸也故曰勞乎坎艮東北之卦也萬物之<lb/>
所以成終而所成始也故曰成言乎艮<lb/>
　白雲郭氏曰自天地定位之後皆論八卦此章獨異<lb/>
　復有重釋之辭?上論八卦之位未明言其所故下<lb/>
　復明言之曰震東方也?東南也如是則?嫌於重<lb/>
　釋之也<lb/>
<pb n="8a"/>
　石門梁氏曰自東南至西皆母與三女之位自西北<lb/>
　至東皆父與三男之位<lb/>
<pb n="9a"/>
本義圖說右見說卦邵子曰此文王八卦乃入用之位<lb/>
後天之學也<lb/>
　　按以上二圖非古所傳亦邵子作也乾坤三索之<lb/>
　　次序出震齊?之方位伏羲之易本是如此而邵<lb/>
　　子獨以為文王之易名之曰後天以尊先天之學<lb/>
　　序位皆是而其名則非九圖之中無一可存者也<lb/>
觀物外篇曰至哉文王之作易也其得天地之用乎故<lb/>
乾坤交而為泰坎離交而為既濟也乾生於子坤生於<lb/>
<pb n="9b"/>
午坎終於寅離終於申以應天之時也置乾於西北退<lb/>
坤於西南長子用事而長女代母坎離得位兌震為偶<lb/>
應地之方王者之法其盡於是矣<lb/>
　朱子荅王伯豐書曰說卦天地定位至坤以藏之以<lb/>
　前伏羲所畫八卦之位也帝出乎震以下文王即伏<lb/>
　羲已成之卦而推其義類之辭也如卦變圖剛來柔<lb/>
　進之類亦是就卦已成後用意推說以此為自彼卦<lb/>
　而來耳非真先有彼卦而後方有此卦也<lb/>
<pb n="10a"/>
　林氏易裨傳法象篇曰以造化之序論之先天所以<lb/>
　立體也後天所以致用也先天乾坤定上下之位而<lb/>
　天尊地卑之體立矣坎離居左右之門而日生乎東<lb/>
　月生乎西之象著矣震?對峙而雷始於東北風起<lb/>
　於西南矣兌艮角立西北多山東南多水之所鍾矣<lb/>
　後天震居東方萬物出生之地?居東南萬物潔齊<lb/>
　之地坤西南萬物致養之地兌正西物之所說乾西<lb/>
　北陰陽之相薄坎正北物之所歸艮東北所以成終<lb/>
<pb n="10b"/>
　成始者也以陰陽之體論之?離兌本陽體也而陰<lb/>
　來交之震坎艮本陰體也而陽來交之伏羲之卦得<lb/>
　陽多者屬乎陽得陰多者屬乎陰後天之卦得一<lb/>
　陰者為三女得一陽者為三男先天之位三女附乎<lb/>
　乾三男附乎坤陰附陽陽附陰也後天之位三男附<lb/>
　乎乾三女附乎坤者陰附陰陽附陽也<lb/>
　?氏象數論曰離南坎北之位見於經文而卦爻所<lb/>
　指之方亦與之相合是亦可以無疑矣?畫卦之時<lb/>
<pb n="11a"/>
　即有此方位易不始於文王則方位亦不始於文王<lb/>
　故不當云文王八卦方位也乃康節必欲言文王因<lb/>
　先天乾南坤北之位改而為此朱子則主張康節之<lb/>
　說過當反致疑於經文曰曷言齊乎?不可曉曰坤<lb/>
　在西南不成東北方無地曰乾西北亦不可曉如何<lb/>
　陰陽來此相薄曰西方肅殺之氣如何言萬物之所<lb/>
　說凡此數說有何不可曉?當春夏之交萬物畢出<lb/>
　故謂之齊觀北地少雨得風則生氣郁然可驗也夏<lb/>
<pb n="11b"/>
　秋之交土之所位故坤位之非言地也若如此致難<lb/>
　則先天方位?在西南何不疑東北無風邪其餘七<lb/>
　卦莫不皆然乾主立冬以後冬至以前故陰陽相薄<lb/>
　觀說卦乾之為寒為冰非西北何以置之萬物告成<lb/>
　於秋如何不說朱子注元亨利貞之利曰利者生物<lb/>
　之遂物各得宜不相妨害於時為秋於人為義而得<lb/>
　其分之和非說乎顧未嘗以肅殺為嫌也然則朱子<lb/>
　所以致疑者由先天之說先入於中故曰主張太過<lb/>
<pb n="12a"/>
　也康節曰乾坤交而為泰<hi>言文王改先天?之意先天乾南坤北交而為泰故乾北坤南</hi>
　坎離交而為既濟<hi>先天離東坎西交而為既濟故離南坎北</hi>乾生於子<hi>先天乾居午而</hi>
　<hi>其生在子故下而至北</hi>坤生於午<hi>坤居子而其生在/午故上而至南</hi>坎終於寅<hi>坎當申交</hi>
　<hi>於離終於寅</hi>離終於申<hi>離當寅交於坎終於申</hi>所謂交者不取對待言之<lb/>
　也即以對待而論則乾南坤北者亦必乾北坤南而後泰<lb/>
　之形可成也今坤在西南乾在西北離東坎西者亦必離<lb/>
　西坎東而後既濟之形可成也今離在上坎在下於義何<lb/>
　居藉曰再變而後為今位是乾南坤北之後離南坎北之<lb/>
<pb n="12b"/>
　前中間又有一方位矣乾位戌坤位未坎位子離位午<lb/>
　於子午寅申皆無當也康節又曰震兌始交者也<hi>陽本在上</hi>
　<hi>?本在下陽下而交於??上而交於陽震一陽在下兌一?在上故為始交</hi>故當朝夕之位<lb/>
　坎離交之極者也<hi>坎陽在中離?在中故為交之極</hi>故當子午之位<hi>四正</hi>
　<hi>皆為用位</hi>巽艮不交而?陽猶雜也<hi>巽一?在下艮一陽在上適得上下本然故為</hi>
　<hi>不交</hi>故當用中之偏乾坤純陽純?故當不用之位<hi>東方</hi>
　<hi>陽主用西方?為不用</hi>夫氣化流行不息無時不用若以時過<lb/>
　為不用則春秋不用者子午冬夏不用者卯酉安在<lb/>
<pb n="13a"/>
　四正之皆為用位也必以西南西北為不用之位則<lb/>
　夏秋之交秋冬之交氣化豈其或息乎康節又曰乾<lb/>
　坤縱而六子?易之本也<hi>先天之位</hi>震兌?而六卦縱易<lb/>
　之用也由前之說則後自坎離以外皆?也由後之<lb/>
　說則前自坎離以外皆縱也圖同而說異不自知其<lb/>
　遷就與是故離南坎北之位本無可疑自康節以為<lb/>
　從先天改出牽前曳後始不勝其支離朱子求其所<lb/>
　以改之之故而不可得遂至不信經文吁可怪也<lb/>
<pb n="13b"/>
　　魏志管輅傳注引輅?傳謂劉邠曰輅不解古之<lb/>
　　聖人何以處乾位於西北坤位於西南夫乾坤者<lb/>
　　天地之象然天地至大為神明君父覆載萬物生<lb/>
　　長撫育何以安處二位與六卦同列今按說卦之<lb/>
　　方位秦漢諸儒未有疑之者疑之自管輅始?其<lb/>
　　時魏伯陽之學已行乾南坤北之位略有端倪輅<lb/>
　　心善之因?難以導邠而邠不能問故未竟其說<lb/>
　　也朱子酷愛參同契八卦之方位?從先天遂覺<lb/>
<pb n="14a"/>
　　出震齊?等無一不可疑入者主之出者奴之勢<lb/>
　　所必至也至謂此章與卦變俱是成卦後用意推<lb/>
　　說則又儗非其倫矣林?久深斥劉牧之鉤?可<lb/>
　　謂卓識而獨於先天方位則附?其意而為之辭<lb/>
　　亦以康節非牧流輩耳然二人品格雖相去懸?<lb/>
　　而圖學之無當於經則一也?久豈未之思乎<lb/>
　　　　　右論邵子文王八卦方位<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　易圖明辨卷八<lb/>
</p>
<p>
</p>
  </div>
</body>
</text>
</TEI>