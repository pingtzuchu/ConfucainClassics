<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書傳卷三</head>
    <p>
<pb n="1a"/>
欽定四庫全書<lb/>
　書傳卷三　　　　　　　　宋　蘇軾　撰<lb/>
　　虞書<lb/>
大禹謨第三<lb/>
?陶矢厥謨禹成厥功帝舜申之作大禹謨?陶謨益<lb/>
稷<lb/>
　矢陳也申推明之也<lb/>
曰若稽古大禹曰文命敷于四海祗承于帝<lb/>
<pb n="1b"/>
　命?也以文?布于四海而繼堯舜以文命為禹名<lb/>
　則布于四海者為何事耶<lb/>
曰后克艱厥后臣克艱厥臣政乃乂黎民敏德<lb/>
　此禹之言也君臣各艱畏則非辟無自入民利在為<lb/>
　善而已故敏於德<lb/>
帝曰俞允若玆嘉言罔攸伏野無遺賢萬邦咸寧<lb/>
　君臣無所艱畏則易事而簡賢賢者遁去而善言不<lb/>
　敢出矣<lb/>
<pb n="2a"/>
稽于?舍己從人不虐無告不廢困窮惟帝時克<lb/>
　無告天民之窮者也困窮士之不遇者也帝堯也<lb/>
益曰都帝德廣運乃聖乃神乃武乃文皇天眷命奄有<lb/>
四海為天下君<lb/>
　都美也至道必簡至言必近君臣相與艱畏舍己而<lb/>
　用?禮鰥寡達窮士其為德若卑約然此夸者之所<lb/>
　小而世俗之所謂無所至也故舜特申之曰是德也<lb/>
　惟堯能之他人不能也益又從而?之曰是德也推<lb/>
<pb n="2b"/>
　而廣之則乃所以為聖神文武而天之所以命堯為<lb/>
　天子者特以是耳<lb/>
禹曰惠迪吉從逆凶惟影響<lb/>
　惠順也迪道也言吉凶之出於善惡猶影響之生於<lb/>
　形聲<lb/>
益曰吁戒哉儆戒無虞<lb/>
　虞憂也自其未有憂而戒之矣<lb/>
罔失法度罔游于逸罔淫于樂任賢勿貳去邪勿疑<lb/>
<pb n="3a"/>
　貳不專任也<lb/>
疑謀勿成百志惟熙<lb/>
　人之為不善雖小人不能無疑凡疑則己則天下無<lb/>
　小人矣人之所以不能大相過者皆好行其所疑也<lb/>
　疑謀勿成則凡所志皆卓然光明無可媿者<lb/>
罔違道以千百姓之譽罔咈百姓以從己之欲<lb/>
　民至愚而不可欺凡其所?譽天且以是為聰明而<lb/>
　況人君乎違道足以致民?而已安能求譽哉以是<lb/>
<pb n="3b"/>
　知堯舜之間所謂百姓者皆謂世家大族也好行小<lb/>
　慧以求譽於此固不足恤以為不足恤而縱欲以戾<lb/>
　之亦殆矣咈戾也<lb/>
無怠無荒四夷來王<lb/>
　九州之外世一見曰王國語日祭月祀時享歲貢終<lb/>
　王<lb/>
禹曰於帝念哉德惟善政政在養民水火金木土穀惟<lb/>
脩<lb/>
<pb n="4a"/>
　所謂六府<lb/>
正德利用厚生惟和<lb/>
　所謂三事也春秋傳曰民生厚而德正用利而事節<lb/>
　正德者管子所謂倉廩實而知禮節衣食足而知榮<lb/>
　辱也利用利器用也厚生時使薄斂也使民之賴其<lb/>
　生也者厚也民薄其生則不難犯上矣利用厚生而<lb/>
　後民德正先言正德者德不正雖有粟吾得而食諸<lb/>
九功惟敘九敘惟歌戒之用休董之用威勸之以九歌<lb/>
<pb n="4b"/>
俾勿壞<lb/>
　先事而語曰戒休恩也董督也太史公曰沐浴膏澤<lb/>
　而歌詠勤苦古之治民者於其勤苦之事則歌之使<lb/>
　忘其勞九功之歌意其若豳詩也歟<lb/>
帝曰俞地平天成六府三事允治萬世永賴時乃功<lb/>
　水土治曰平五行敘曰成賴利也乃汝也<lb/>
帝曰格汝禹朕宅帝位三十有三載耄期倦于勤<lb/>
　八十九十曰耄百年曰期頤<lb/>
<pb n="5a"/>
汝惟不怠總朕師禹曰朕德罔克民不依?陶邁種德<lb/>
德乃降黎民懷之帝念哉念?在?釋?在?名言?<lb/>
在?允出?在玆惟帝念功<lb/>
　邁遠也降下也種德者如農夫之種殖也?人之種<lb/>
　其德也近朝種而莫穫則其報亦狹矣?陶之種其<lb/>
　德也遠造次顛沛未嘗不在於德而不求其報也及<lb/>
　其充溢而不已則沛然下及於民而民懷之聖人之<lb/>
　德必始於念故曰帝念哉念?者固在?矣及其念<lb/>
<pb n="5b"/>
　之至也則雖釋而不念亦未嘗不在?也其始也念<lb/>
　仁而仁念義而義及其至也不念而自仁義也是謂<lb/>
　念?在?釋?在?名言者其辭命也允出者其情<lb/>
　實也孔子曰名之必可言言之必可行是之謂名言<lb/>
　名之以仁固仁矣名之以義固義矣是謂名言?在<lb/>
　?及其念之至也不待名言而情實皆仁義也是謂<lb/>
　允出?在?此帝念念不忘之功也故曰惟帝念功<lb/>
　禹既以是推?陶之德因以是?帝也曰邁種德者<lb/>
<pb n="6a"/>
　其德不可以一二數也念之而已念之至者念與不<lb/>
　念未嘗不在德也其外之辭命其中之情實皆德也<lb/>
　而德不可勝用矣孔子曰非禮勿視非禮勿聽非禮<lb/>
　勿言非禮勿動一出於禮而仁不可勝用矣舜禹?<lb/>
　陶之微言其傳於孔子者蓋如此<lb/>
帝曰?陶惟?臣庶罔或干予正<lb/>
　干犯也<lb/>
汝作士明于五刑以弼五?期于予治刑期于無刑民<lb/>
<pb n="6b"/>
協于中時乃功懋哉<lb/>
　期至也<lb/>
?陶曰帝德罔愆臨下以簡御?以?罰弗及嗣賞延<lb/>
于世宥過無大刑故無小罪疑惟輕功疑惟重與其殺<lb/>
不辜寧失不經好生之德洽于民心?用不犯于有司<lb/>
　帝因禹之讓?陶故推其功而勉之?陶憂天下後<lb/>
　世以刑為足以治也故推明其所自以為非帝之至<lb/>
　德不能至也<lb/>
<pb n="7a"/>
帝曰俾予從欲以治四方風動惟乃之休<lb/>
　帝之所欲欲民仁而壽且富也風動者如風動物而<lb/>
　物不病也<lb/>
帝曰來禹降水儆予成允成功惟汝賢<lb/>
　降當作洚孟子曰洚水者洪水也天以洪水儆予而<lb/>
　禹平之使聲?信于四海<lb/>
克勤于邦克儉于家不自滿假惟汝賢<lb/>
　假大也<lb/>
<pb n="7b"/>
汝惟不矜天下莫與汝爭能汝惟不伐天下莫與汝爭<lb/>
功予懋乃德嘉乃丕績天之?數在爾躬汝終陟元后<lb/>
人心惟危道心惟微惟精惟一允執厥中<lb/>
　人心?人之心也喜怒哀樂之類是也道心本心也<lb/>
　能生喜怒哀樂者也安危生於喜怒治亂寄於哀樂<lb/>
　是心之發有動天地傷?陽之和者亦可謂危矣至<lb/>
　於本心果安在哉為有耶為無耶有則生喜怒哀樂<lb/>
　者非本心矣無則孰生喜怒哀樂者故夫本心學者<lb/>
<pb n="8a"/>
　不可以力求而達者可以自得也可不謂微乎舜戒<lb/>
　禹曰吾將使汝從人心乎則人心危而不可據使汝<lb/>
　從道心乎則道心微而不可見夫心豈有二哉不精<lb/>
　故也精則一矣子思子曰喜怒哀樂之未發謂之中<lb/>
　發而皆中節謂之和中也者天下之大本也和也者<lb/>
　天下之達道也致中和天地位焉萬物育焉夫喜怒<lb/>
　哀樂之未發是莫可名言者子思名之曰中以為本<lb/>
　心之表著古之為道者必識此心養之有道則卓然<lb/>
<pb n="8b"/>
　可見於至微之中矣夫苟見此心則喜怒哀樂無非<lb/>
　道者是之謂和喜則為仁怒則為義哀則為禮樂則<lb/>
　為樂無所往而不為盛德之事其位天地育萬物豈<lb/>
　足?哉若夫道心隱微而人心為主喜怒哀樂各隨<lb/>
　其欲其禍可勝言哉道心即人心也人心即道心也<lb/>
　放之則二精之則一桀紂非無道心也放之而已堯<lb/>
　舜非無人心也精之而已舜之所謂道心者子思之<lb/>
　所謂中也舜之所謂人心者子思之所謂和也<lb/>
<pb n="9a"/>
無稽之言勿聽弗詢之謀勿庸可愛非君可畏非民?<lb/>
非元后何戴后非?罔與守邦欽哉慎乃有位敬脩其<lb/>
可願<lb/>
　人之所願與聖人同而不脩其可以得所願者孟子<lb/>
　所謂惡濕而居下惡醉而?酒也<lb/>
四海困窮天祿永終<lb/>
　舜之授禹也天下可謂治矣而曰四海困窮者託於<lb/>
　不能以讓禹也<lb/>
<pb n="9b"/>
惟口出好興戎朕言不再<lb/>
　好爵?也戎兵刑也吾言非苟而已喜則為爵?怒<lb/>
　則為兵刑其為授禹也決矣<lb/>
禹曰枚卜功臣<lb/>
　枚?也<lb/>
惟吉之從帝曰禹官占惟先蔽志昆命于元龜<lb/>
　蔽斷也昆後也使卜筮之官占是事必先斷志而後<lb/>
　令龜<lb/>
<pb n="10a"/>
朕志先定詢謀僉同鬼神其依龜筮協從<lb/>
　其者意之之詞也以龜協從知之<lb/>
卜不習吉<lb/>
　習因也卜已吉而更卜為習吉<lb/>
禹拜稽首固辭帝曰毋惟汝諧正月朔旦受命于神宗<lb/>
　堯之所從受天下者曰文祖舜之所從受天下者曰<lb/>
　神宗受天下於人必告於其人之所從受者禮曰有<lb/>
　虞氏禘?帝而郊嚳祖顓頊而宗堯則神宗為堯明<lb/>
<pb n="10b"/>
　矣舜禹之受天下於堯舜也及堯舜之存而受命於<lb/>
　其祖宗矣舜受命二十八年而堯崩禹受命十七年<lb/>
　而舜崩既崩三年然後退而避其子是猶足信乎<lb/>
率百官若帝之初帝曰咨禹惟時有苗弗率汝徂征<lb/>
　率循也徂往也<lb/>
禹乃會?后誓于師曰濟濟有?咸聽朕命蠢?有苗<lb/>
　蠢動也<lb/>
昏迷不恭侮慢自賢反道敗德君子在野小人在位民<lb/>
<pb n="11a"/>
棄不保天降之咎肆予以爾?士奉辭伐罪爾尚一乃<lb/>
心力<lb/>
　尚庶幾也<lb/>
其克有?三旬苗民逆命益?于禹曰惟德動天無遠<lb/>
弗?<lb/>
　屇至也<lb/>
滿招損謙受益時乃天道帝初于?山往于田日號泣<lb/>
于旻天于父母負罪引慝祗載見瞽瞍夔夔齊慄瞽亦<lb/>
<pb n="11b"/>
允若<lb/>
　夔夔敬懼貌也<lb/>
至諴感神<lb/>
　以誠感物曰諴<lb/>
矧?有苗禹拜昌言曰俞<lb/>
　昌言盛德之言也<lb/>
班師振旅<lb/>
　班還也入曰振旅<lb/>
<pb n="12a"/>
帝乃誕敷文德<lb/>
　誕大也<lb/>
舞干羽于兩階<lb/>
　干楯也羽翳也兩階?主之階也<lb/>
七旬有苗格<lb/>
　世傳汲?書以堯舜為幽囚野死而伊尹為太甲所<lb/>
　殺或以為信然學者雖非之而心疑其說考之於書<lb/>
　禹既受命于神宗出征三苖而反帝猶在位脩文德<lb/>
<pb n="12b"/>
　舞干羽以來有苖此豈逼禪也哉<lb/>
?陶謨第四<lb/>
曰若稽古?陶曰允迪厥德謨明弼諧<lb/>
　迪蹈也謨謀也弼正也諧和也言世所稱?陶之德<lb/>
　?陶信蹈而行之非?名也其為人謀也明其正人<lb/>
　之失也和皆?陶之德也書言若稽古者四蓋史之<lb/>
　為此書也曰吾順孝古昔而得其為人之大凡如此<lb/>
　在堯曰放?欽明文思安安允恭克讓光被四表格<lb/>
<pb n="13a"/>
　于上下在舜曰重華協于帝濬哲文明溫恭允塞在<lb/>
　禹曰文命敷于四海祗承于帝在?陶曰允迪厥德<lb/>
　謨明弼諧皆有虞氏之世史官記其所聞之辭也有<lb/>
　虞氏之世而謂舜?陶為古可乎曰自今已上皆古<lb/>
　也何必異代春秋傳凡虞書皆曰夏書則此書作於<lb/>
　夏氏之世亦不可知也<lb/>
禹曰俞如何<lb/>
　允迪厥德謨明弼諧者史之所述非?陶之言也而<lb/>
<pb n="13b"/>
　禹曰俞所然者誰乎此其間必有闕文者矣?陶有<lb/>
　言而禹然之且問之簡編脫壞而失之耳<lb/>
?陶曰都慎厥身脩思永<lb/>
　慎其身之所脩者思其久遠之至者禮曰君子過言<lb/>
　則民作辭過動則民作則故言必慮其所終行必稽<lb/>
　其所敝<lb/>
惇敘九族庶明勵翼邇可遠在?<lb/>
　惇厚也敘次也庶明?顯者謂近臣也勵勉也翼輔<lb/>
<pb n="14a"/>
　也自脩身以及九族近臣此邇可遠之道也<lb/>
禹拜昌言曰俞<lb/>
　盛德之言故拜<lb/>
?陶曰都在知人在安民禹曰吁咸若時惟帝其難之<lb/>
知人則哲能官人安民則惠黎民懷之能哲而惠何憂<lb/>
乎驩兜何遷乎有苖何畏乎巧言令色孔壬<lb/>
　孔甚也壬佞也<lb/>
?陶曰都亦行有九德亦言其人有德乃言曰載采采<lb/>
<pb n="14b"/>
　人有可知之道而無可知之法如蕭何之識韓信此<lb/>
　豈有法可學哉故聖人不敢言知人輕用人而不疑<lb/>
　與疑人而不用皆足以敗國而亡家然卒無知人之<lb/>
　法以諸葛亮之賢而短於知人況其下者乎人主欲<lb/>
　常有為則事繁而民亂欲常無為則政荒而國削自<lb/>
　古及今兵?國治而民安者無有也人之難安如此<lb/>
　此禹之所畏堯舜之所病也?陶曰然豈可以畏其<lb/>
　難而不求其術乎蓋亦嘗試以九德求之亦行有九<lb/>
<pb n="15a"/>
　德者以此自脩也亦言其人有德者以此求人也論<lb/>
　其人則曰斯人也有某德言其德則曰是德也有某<lb/>
　事某事采者事也載采采者?言之也<lb/>
禹曰何?陶曰?而栗<lb/>
　栗懼也?者患不戒懼<lb/>
柔而立愿而恭<lb/>
　愿?也?者或不恭<lb/>
亂而敬<lb/>
<pb n="15b"/>
　?流而濟曰亂故才過人可以濟大難者曰亂亂臣<lb/>
　十人是也才過人者患在於夸傲<lb/>
擾而毅<lb/>
　擾馴也<lb/>
直而?簡而?<lb/>
　簡易者或無?隅<lb/>
剛而塞<lb/>
　塞實也剛者或色厲而?荏故以實為貴易曰剛?<lb/>
<pb n="16a"/>
　篤實輝光日新其德<lb/>
彊而義彰厥有常吉哉<lb/>
　德惟一動罔不吉故常於是德然後為吉也<lb/>
日宣三德夙夜浚明有家<lb/>
　宣達也浚盡其才也明察其心也言九德之中得三<lb/>
　人而宣?之盡其才而察其心則卿大夫之家可得<lb/>
　而治也<lb/>
日嚴祗敬六德亮采有邦<lb/>
<pb n="16b"/>
　得六人而嚴憚敬用之信任以事則諸侯之國可得<lb/>
　而治也<lb/>
翕受敷施九德咸事俊乂在官百僚師師百工惟時撫<lb/>
于五辰庶績其凝<lb/>
　翕合也有治才曰乂撫循也五辰四時也凝成也九<lb/>
　德?至文武更進剛柔雜用則以能合而受之為難<lb/>
　能合而受之矣則以能行其言為難故曰翕受敷施<lb/>
　九德咸事此天子之事也古之知言者忘言而取意<lb/>
<pb n="17a"/>
　故言無不通後之學士膠於言而責其必然故多礙<lb/>
　多礙故多?天子用九德諸侯用六大夫用三言不<lb/>
　得不爾而其實未必然也孔子曰天子有爭臣七人<lb/>
　諸侯五人大夫三人使諸侯而有爭臣七人可得謂<lb/>
　之僭天子乎故觀書者取其意而已或曰?陶之九<lb/>
　德區區剛柔之?耳何足以與知人之哲乎然則?<lb/>
　陶何為立此言也曰何獨?陶舜命夔曰直而溫?<lb/>
　而栗剛而無虐簡而無傲箕子?武王正直剛克柔<lb/>
<pb n="17b"/>
　克沉?剛克高明柔克雖三聖之所陳詳略不同然<lb/>
　皆以長短相輔剛柔相濟為不知人者立寡過之法<lb/>
　也其意曰不知人者以此觀人恭其短長剛柔而用<lb/>
　之可以無大失矣譬如藥之有方聚?毒而治一病<lb/>
　君臣相使畏惡相制幸則愈疾不幸亦不至殺人者<lb/>
　此豈為秦越人華陀設乎<lb/>
無?逸欲有邦兢兢業業一日二日萬幾<lb/>
　事無不待?而成惟國君之逸欲莫有以?之者而<lb/>
<pb n="18a"/>
　自能也位不期驕祿不期侈故一日二日之間而可<lb/>
　致危亡者至於無數幾危也<lb/>
無曠庶官天工人其代之<lb/>
　天有是事則人有此官官非其人與無官同是廢天<lb/>
　事也而可乎<lb/>
天敘有典?我五典五惇哉<lb/>
　?正也<lb/>
天秩有禮自我五禮五庸哉<lb/>
<pb n="18b"/>
　秩亦敘也庸常也<lb/>
同寅協恭和衷哉<lb/>
　寅敬也衷誠也<lb/>
天命有德五服五章哉天討有罪五刑五用哉政事懋<lb/>
哉懋哉<lb/>
　懋勉也父義母慈兄友弟恭子孝皆出於民性之自<lb/>
　然孰為此敘者非天乎我特從而正之使益厚耳豺<lb/>
　獺之敬啁啾之悲交際之歡攘奪之怒牝牡之好此<lb/>
<pb n="19a"/>
　五禮之所從出也孰為此秩者非天乎我特從而脩<lb/>
　之使有常耳此二者道德之事非君臣同其誠敬莫<lb/>
　能致也五等車服天所以命有德而我章之刑罰天<lb/>
　所以討有罪而我用之此二者政事也勉之而已<lb/>
天聰明自我民聰明天明畏自我民明威達于上下敬<lb/>
哉有土<lb/>
　上帝付耳目於民者以其?而無私也民所喜怒威<lb/>
　福行焉自天子達不避貴賤有土者可不敬哉<lb/>
<pb n="19b"/>
?陶曰朕言惠<lb/>
　惠順也<lb/>
可底行禹曰俞乃言底可績?陶曰予未有知思曰?<lb/>
?襄哉<lb/>
　曰當作日<lb/>
　<lb/>
　<lb/>
　書傳卷三<lb/>
</p>
<p>
</p>
  </div>
</body>
</text>
</TEI>