<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書傳卷六</head>
    <p>
<pb n="1a"/>
欽定四庫全書<lb/>
　書傳卷六　　　　　　　　宋　蘇軾　撰<lb/>
　　夏書<lb/>
甘誓第二<lb/>
?與有扈戰于甘之野作甘誓<lb/>
　史記有扈禹之後其國扶風雩縣是也國語曰夏有<lb/>
　觀扈周有管蔡以比管蔡兄弟之國也甘扈之南郊<lb/>
　也<lb/>
<pb n="1b"/>
大戰于甘乃召六卿<lb/>
　天子六師其將皆命卿<lb/>
王曰嗟六事之人予誓告汝有扈氏威侮五行怠棄三<lb/>
正<lb/>
　王者各以五行之德王易服色及正朔孔子曰行夏<lb/>
　之時自舜以前必有以建子建丑為正者有扈氏不<lb/>
　用夏之服色正朔是叛也故曰威侮五行怠棄三正<lb/>
天用勦?其命今予惟恭行天之罰左不攻予左汝不<lb/>
<pb n="2a"/>
恭命右不攻于右汝不恭命<lb/>
　左車左也主射右車右執戈矛攻治也<lb/>
御非其馬之正汝不恭命<lb/>
　春秋傳曰楚許伯御樂伯攝叔為右以致晉師樂伯<lb/>
　曰吾聞致師者左射以菆攝叔曰吾聞致師者右入<lb/>
　壘折馘執俘而還是古者三人同一車而御在中也<lb/>
　車六馬兩服兩驂兩騑各任其事御之正也王良曰<lb/>
　吾為之範我馳驅終日而不獲一為之詭遇一朝而<lb/>
<pb n="2b"/>
　獲十此所謂御非其馬之正也<lb/>
用命賞于祖不用命戮于社<lb/>
　孔子曰當七廟五廟無?主師行載遷之主以行無<lb/>
　遷廟則以幣曰主命故師行有祖廟也武王伐紂師<lb/>
　度孟津有宗廟有將舟將舟社主在焉故師行有社<lb/>
　也戮人必於社故哀公問社宰我對以戰栗<lb/>
予則孥戮汝<lb/>
　戮及其子曰孥堯舜之世罰弗及嗣武王數紂之罪<lb/>
<pb n="3a"/>
　曰罪人以族孥戮非聖人之事也言孥戮者惟?與<lb/>
　湯知德衰矣然亦言之而已未聞真孥戮人也<lb/>
五子之歌第三<lb/>
太康失邦<lb/>
　太康啟子也<lb/>
昆弟五人<lb/>
　皆啟子<lb/>
須于洛汭作五子之歌<lb/>
<pb n="3b"/>
　須待也<lb/>
太康尸位<lb/>
　尸主也<lb/>
以逸豫滅厥德黎民咸貳<lb/>
　貳攜貳也<lb/>
乃盤遊無度<lb/>
　盤樂也<lb/>
畋于有洛之表<lb/>
<pb n="4a"/>
　洛表水南也夏都河北而畋于洛南言其去國之?<lb/>
　也<lb/>
十旬弗反有窮后羿因民弗忍距于河<lb/>
　有窮國名羿其君也春秋傳曰后羿自鉏遷于窮石<lb/>
　忍堪也<lb/>
厥弟五人御其母以從徯于洛之汭<lb/>
　母徯焉而不歸以著太康之不孝也<lb/>
五子咸怨述大禹之戒以作歌其一曰皇祖有訓民可<lb/>
<pb n="4b"/>
近不可下民惟邦本本固邦寧予視天下愚夫愚婦一<lb/>
能勝予一人三失<lb/>
　皇祖禹也民可近者言民可親近而不可?也不可<lb/>
　下者言民可敬而不可賤若自賢而愚人以愚視天<lb/>
　下則一夫可以勝我矣一人三失者失民則失天失<lb/>
　天則失國也<lb/>
怨豈在明不見是圖<lb/>
　怨不在大當及其未明而圖之<lb/>
<pb n="5a"/>
予臨兆民<lb/>
　十萬曰億十億曰兆<lb/>
?乎若朽索之馭六馬為人上者奈何不敬<lb/>
　馭民若朽索之馭馬不已過乎曰天下皆有所恃民<lb/>
　恃有司以安其身有司恃天子之法以安其位惟天<lb/>
　子無所恃恃民心而已民心攜則天子為獨夫謂之<lb/>
　朽索不亦宜乎<lb/>
其二曰訓有之?作色荒外作禽荒甘酒嗜音峻宇雕<lb/>
<pb n="5b"/>
牆有一于此未或不亡其三曰惟彼陶唐有此冀方<lb/>
　陶唐堯也堯都平陽舜都蒲?禹都安邑皆在冀州<lb/>
今失厥道亂其紀綱乃底滅亡<lb/>
　大曰綱小曰紀舜禹皆守堯之綱紀<lb/>
其四曰明明我祖萬邦之君有典有則貽厥子孫關石<lb/>
和鈞王府則有荒墜厥緒覆宗?祀<lb/>
　關通也和平也緒餘也古者有五權百二十斤曰石<lb/>
　三十斤曰鈞舉其二則餘可知矣太史公曰禹以聲<lb/>
<pb n="6a"/>
　為律以身為度左準繩右規矩知度量權衡凡法度<lb/>
　之器至禹明具故曰我祖有典法以遺子孫凡法度<lb/>
　之器具在王府而吾不能守以亡也<lb/>
其五曰嗚呼曷歸予懷之悲萬姓仇予予將疇依鬱陶<lb/>
乎予心?厚有忸怩弗慎厥德雖悔可追<lb/>
　鬱陶憤懣也?厚色愧也有讀曰又忸怩心?也<lb/>
胤征第四<lb/>
羲和湎淫廢時亂日?往征之作?征<lb/>
<pb n="6b"/>
　羲和掌天地四時之官堯時為四人今此有國邑而<lb/>
　以沈湎得罪則一人而已不知其何自為一也按史<lb/>
　記及春秋傳晉魏絳吳伍員言帝太康帝仲康帝相<lb/>
　帝少康四世事甚詳蓋羿既逐太康太康崩其弟仲<lb/>
　康立而羿為政仲康崩其子相立相為羿所逐羿為<lb/>
　家?所殺寒浞代之浞因羿室生澆及豷使澆伐滅<lb/>
　二斟且殺相相之后曰?方娠而逃于有仍以生少<lb/>
　康少康復逃于有虞虞思邑之於綸少康布德以收<lb/>
<pb n="7a"/>
　夏?夏之遺臣靡收二斟之餘民以滅浞而立少康<lb/>
　少康滅澆與豷然後祀夏配天不失舊物以此考之<lb/>
　則太康失國之後至少康祀夏之前皆羿浞專政僭<lb/>
　位之年如曹操之於漢司馬仲?之於魏也?征之<lb/>
　事蓋出於羿非仲康之所能專明矣羲和湎淫之臣<lb/>
　也而貳於羿蓋忠於夏也如王淩諸葛誕之叛晉尉<lb/>
　遲?之叛隋故羿假仲康之命以命?侯而往征之<lb/>
　何以知其然也曰?侯數羲和之罪至於殺無赦然<lb/>
<pb n="7b"/>
　其實狀止於酣酒不知日食而已此一法吏所辦耳<lb/>
　何至於六師取之乎夫酒荒廢職之人豈復有渠魁<lb/>
　脅從之事是?國得?者也孔子敘書其篇曰羲和<lb/>
　湎淫廢時亂日者言其罪止於此也曰??征之者<lb/>
　見征伐號令之出於?非仲康之命也此春秋之法<lb/>
　曰然則孔子何取於此篇而不刪去乎曰書固有非<lb/>
　聖人之所取而猶存者也孟子曰盡信書不如無書<lb/>
　吾於武成取二三?而已紂之?既已倒戈然猶縱<lb/>
<pb n="8a"/>
　兵以殺至於血流漂杵聖人何取焉予於書見聖人<lb/>
　所不取而猶存者二?征之挾天子令諸侯與康王<lb/>
　之誥釋斬衰而服袞冕也春秋晉侯召王而謂之巡<lb/>
　狩孔子書之於策曰天王狩于河陽若無簡牘之記<lb/>
　則後世以天王為真狩也?征之事孔氏必有師?<lb/>
　之?也??而亡之耳<lb/>
惟仲康肇位四海?侯命掌六師<lb/>
　?國名<lb/>
<pb n="8b"/>
羲和廢厥職酒荒于厥邑?后承王命徂征告于?曰<lb/>
嗟予有?聖有謨訓明?定保先王克謹天戒臣人克<lb/>
有常憲百官修輔厥后惟明明<lb/>
　?猶書所謂庶?也保猶詩所謂天保也羲和之罪<lb/>
　止於日食不知故首引天事以誓之<lb/>
每歲孟春遒人以木鐸徇于路<lb/>
　孟春觀治象之法徇以木鐸此周禮小宰之事而在<lb/>
　夏則遒人之職也遒之言聚也木鐸金口木舌也昔<lb/>
<pb n="9a"/>
　者有文事則徇以木鐸有武事則徇以金鐸<lb/>
官師相規工執藝事以諫<lb/>
　工各執其事諫如虞人之箴也<lb/>
其或不?邦有常刑惟時羲和顛覆厥德沈亂于酒畔<lb/>
官離次<lb/>
　官局所在曰次<lb/>
俶擾天紀<lb/>
　俶始也擾亂也<lb/>
<pb n="9b"/>
遐棄厥司乃季秋月朔辰弗集于房瞽奏鼓嗇夫馳庶<lb/>
人走<lb/>
　日月合朔於十二辰今季秋之朔而不合于房日食<lb/>
　也古有伐鼓用幣救日之事春秋傳曰惟正陽之月<lb/>
　則然餘否今季秋而行此禮蓋夏禮與周異漢有上<lb/>
　林嗇夫嗇夫小臣庶人庶人之在官者<lb/>
羲和尸厥官罔聞知昏迷于天象以干先王之誅政典<lb/>
曰先時者殺無赦不及時者殺無赦<lb/>
<pb n="10a"/>
　先後時罪之薄者必殺無赦非虐政乎惟軍中法則<lb/>
　或用之穰苴斬莊賈是也傳曰國容不入軍軍容不<lb/>
　入國此政典夏之司馬法止用於軍中今無以加羲<lb/>
　和之罪乃取軍法一切之政而為有司沈湎失職之<lb/>
　罰蓋文致其罪非實事也<lb/>
今予以爾有?奉將天罰爾?士同力王室尚弼予欽<lb/>
承天子威命<lb/>
　曹操司馬仲?楊堅之流討貳己者未嘗不以王室<lb/>
<pb n="10b"/>
　為辭也<lb/>
火炎崑岡玉石俱焚天吏逸德烈于猛火殲厥渠魁脅<lb/>
從罔治舊染汙俗咸與維新<lb/>
　玉石俱焚言不擇善惡也天吏之勢猛於火故脅從<lb/>
　染汙皆非其罪言此者以壞其黨與也<lb/>
嗚呼威克厥愛允濟愛克厥威允罔功其爾?士懋戒<lb/>
哉<lb/>
　先王之用威愛稱事當理而已不惟不使威勝愛若<lb/>
<pb n="11a"/>
　曰與其殺不辜寧失不經又曰不幸而過寧僭無濫<lb/>
　是堯舜已來常務使愛勝威也今乃謂威勝愛則事<lb/>
　濟愛勝威則無功是為堯舜不如申商也而可乎此<lb/>
　后羿之黨臨敵誓師一切之言當與申商之言同棄<lb/>
　不齒而近世儒者欲行猛政輒以此藉口予不可以<lb/>
　不辨<lb/>
自契至于成湯八遷湯始居亳從先王居作帝告釐沃<lb/>
　自契至湯十四世凡八徙都契之世父帝嚳都亳湯<lb/>
<pb n="11b"/>
　自商丘遷焉故曰從先王居五篇皆商書也經亡而<lb/>
　序存文無所託故附夏書之末<lb/>
湯征諸侯葛伯不祀湯始征之作湯征<lb/>
　葛梁國寧陵葛鄉也征葛事見孟子<lb/>
伊尹去亳適夏既醜有夏復歸于亳<lb/>
　古稱伊尹五就湯五就桀夫湯與桀敵國也伊尹?<lb/>
　來其間皆聞其政而兩國不疑則伊尹聖人也其道<lb/>
　大矣其信於天下深矣是以廢太甲復立之而太甲<lb/>
<pb n="12a"/>
　安焉非聖人而何<lb/>
入自北門乃遇汝鳩汝方作汝鳩汝方<lb/>
　二臣名<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書傳卷六<lb/>
</p>
<p>
</p>
  </div>
</body>
</text>
</TEI>