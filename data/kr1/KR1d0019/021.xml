<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮述註卷二十一</head> <lb/>
    <p>
<pb n="1a"/>
欽定四庫全書<lb/>
　周禮述註卷二十一<lb/>
　　　　　　　　　　　　安溪李光坡撰<lb/>
○大司寇之職掌建邦之三典以佐王刑邦國詰四方<lb/>
　註曰典?也詰謹也書曰王耄荒度作詳刑以詰四<lb/>
　方　鄭剛中曰四方與邦國一耳言刑又言詰何也<lb/>
　諸侯之邦有不率者刑得而加之至四方之?殊俗<lb/>
　異域或羈縻而處之或不得而盡臣之於其不率詰<lb/>
<pb n="1b"/>
　責之有文告之辭詰之不改然後臨以甲兵之大刑<lb/>
一曰刑新國用輕典<lb/>
　註曰新國者新辟地立君之國用輕?者為其民未<lb/>
　習於教<lb/>
二曰刑平國用中典<lb/>
　註曰平國者承平守成之國也用中典者常行之?<lb/>
三曰刑亂國用重典<lb/>
　註曰亂國??叛逆之國用重典者以其化惡伐滅<lb/>
<pb n="2a"/>
　之　王介甫曰用輕典以柔乂之用中典以正直乂<lb/>
　之用重典以剛乂之書曰惟敬五刑以成三德<lb/>
以五刑糾萬民<lb/>
　註曰刑亦?也糾猶察異之　疏曰此五刑與尋常<lb/>
　正五刑墨劓之等?刑亦?也此五?者或一刑之<lb/>
　中而含五或此五刑全不入五刑者<lb/>
一曰野刑上功糾力<lb/>
　註曰功農功力勤力<lb/>
<pb n="2b"/>
二曰軍刑上命糾守<lb/>
　註曰命將命也守不失部伍<lb/>
三曰鄉刑上德糾孝<lb/>
　註曰德六德也善父母為孝<lb/>
四曰官刑上能糾職<lb/>
　註曰能能其事也職職事修理<lb/>
五曰國刑上愿糾暴<lb/>
　註曰愿?慎也暴當為恭字之誤也　坡謂五者之<lb/>
<pb n="3a"/>
　序自遂而鄉自鄉而官而國由外以至?王氏曰鄉<lb/>
　遂之間官軍所在故軍刑間於鄉遂之中　愿音願<lb/>
　暴註作恭?苦角反<lb/>
以圜土聚教罷民<lb/>
　註曰圜土獄城也聚罷民其中困苦以教之為善也<lb/>
　民不愍作勞有似於罷<lb/>
凡害人者寘之圜土而施職事焉以明刑恥之<lb/>
　註曰害人謂為邪惡已有過失麗於?者以其不故<lb/>
<pb n="3b"/>
　犯?寘之圜土繫教之庶其困悔而能改也寘置也<lb/>
　施職事以所能役使之明刑書其罪過於大方版著<lb/>
　其背<lb/>
其能改者反于國中不齒三年<lb/>
　註曰反於國中謂舍之還於故鄉里也司圜職曰上<lb/>
　罪三年而舍中罪二年而舍下罪一年而舍不齒者<lb/>
　不得以年次列於平民<lb/>
其不能改而出圜土者殺<lb/>
<pb n="4a"/>
　註曰出謂逃亡　罷音皮寘之豉反著丁略反<lb/>
以兩造禁民訟入束矢於朝然後聽之<lb/>
　註曰訟謂以財貨相告者造至也使訟者兩至既兩<lb/>
　至使入束矢乃治之也不至不入束矢則是自服不<lb/>
　直者也必入矢者取其直也詩曰其直如矢古者一<lb/>
　弓百矢束矢其百?與　疏曰此并下二經論禁民<lb/>
　獄訟不使?誣之事言禁者謂令先入束矢不實則<lb/>
　?入官若不入則是自服不直是禁民省事之?也<lb/>
<pb n="4b"/>
以兩劑禁民獄入鈞金三日乃致于朝然後聽之<lb/>
　註曰獄謂相告以罪名者劑今?書也使獄者各齎<lb/>
　?書既兩?書使入鈞金又三日乃治之重刑也不<lb/>
　?書不入金則是亦自服不直者也必入金者取其<lb/>
　堅也三十斤曰鈞　造七報反劑子隨反<lb/>
以嘉石平罷民<lb/>
　註曰嘉石文石也樹之外朝門左平成也成之使善<lb/>
　　疏曰嘉善也有文乃稱嘉欲使罷民思其文理以<lb/>
<pb n="5a"/>
　改悔自脩<lb/>
凡萬民之有罪過而未麗於?而害於州里者桎梏而<lb/>
坐諸嘉石役諸司空重罪旬有三日坐?役其次九日<lb/>
坐九月役其次七日坐七月役其次五日坐五月役其<lb/>
下罪三日坐三月役使州里任之則宥而舍之<lb/>
　註曰有罪過謂邪惡之人所罪過者也麗附也未附<lb/>
　於?未著於?也木在足曰桎在手曰梏役諸司空<lb/>
　坐日訖使給百工之役也役月訖使其州里之人任<lb/>
<pb n="5b"/>
　之乃赦之宥?也　坡謂上文以五刑糾萬民恐民<lb/>
　有不服教以速於戾故于其將然而戒禁之過大?<lb/>
　於圜土過小平以嘉石夫秋官諸職所列刑戮之事<lb/>
　為類至多大司?獨舉此二端者蓋辟以止辟莫善<lb/>
　此也兩造兩劑以聽凡民曲直之情與圜土皆獄事<lb/>
　也下文肺石以聽窮民?怨之辭與嘉石皆外朝事<lb/>
　也　著直?反?音納<lb/>
以肺石達窮民<lb/>
<pb n="6a"/>
　註曰肺石赤石也窮民天民之窮而無告者<lb/>
凡?近惸獨老幼之欲有復於上而其長弗達者立於<lb/>
肺石三日士聽其辭以告於上而罪其長<lb/>
　註曰無兄弟曰惸無子孫曰獨復猶報也上謂王與<lb/>
　六卿也報之者若上書詣公府言事矣長謂諸侯若<lb/>
　鄉遂大夫　鄭剛中曰路鼓以待達窮者掌於大僕<lb/>
　大僕政官也肺石達窮民掌於司寇司寇刑官也窮<lb/>
　民之擊鼓者豈以政之不善之故而坐肺石者無乃<lb/>
<pb n="6b"/>
　以刑之?枉歟先儒以為窮民先在肺石朝士達之<lb/>
　乃得擊鼓奚為哉　肺芳廢反惸音瓊長丁丈反<lb/>
正月之吉始和布刑于邦國都鄙乃縣刑象之?于象<lb/>
魏使萬民觀刑象挾日而斂之<lb/>
　王光?曰先王之?若江河貴乎易避而難犯使民<lb/>
　觀象者凡使之知所避而已　縣音懸易以豉反<lb/>
凡邦之大盟約?其盟書而登之于天府<lb/>
　註曰?臨也天府祖廟之藏　疏曰大盟約者謂王<lb/>
<pb n="7a"/>
　與諸侯因大?同而與盟有約誓之辭<lb/>
大史?史司?及六官皆受其貳而藏之<lb/>
　註曰六官六卿之官也貳副也　?古外反<lb/>
凡諸侯之獄訟以邦典定之凡卿大夫之獄訟以邦?<lb/>
斷之凡庶民之獄訟以邦成弊之<lb/>
　劉迎曰邦典有輕中重三典以定其罪邦?八辟之<lb/>
　麗邦?有議親議故議賢之不同所以斷其罪邦成<lb/>
　蓋有邦汋邦賊邦諜之不同以此八成弊萬民之罪<lb/>
<pb n="7b"/>
　非冢宰之六典八?八成者也　汋上灼反諜音牒<lb/>
大祭祀奉犬牲<lb/>
　疏曰犬屬西方金故司?進之<lb/>
○若禋祀五帝則戒之日?誓百官戒于百族<lb/>
　註曰戒之日卜之日也百族謂府史以下也郊特牲<lb/>
　曰卜之日王立于澤親聽誓命受教諫之義也獻命<lb/>
　庫門之?戒百官也大廟之?戒百姓也　疏曰誓<lb/>
　百官太宰掌之餘小官誓之司寇臨之也戒于百族<lb/>
<pb n="8a"/>
　大司寇親之<lb/>
○及納亨前王祭之日亦如之<lb/>
　註曰納亨致牲　疏曰納亨將祭之辰祭之日旦明<lb/>
　也<lb/>
○奉其明水火<lb/>
　註曰明水火所取於日月者　疏曰奉此水火者水<lb/>
　以配鬱鬯與五齊火以給?烹也　王光?曰書曰<lb/>
　明清于單辭此亦刑官明清之事　亨普庚反齊才<lb/>
<pb n="8b"/>
　細反<lb/>
凡朝覲?同前王大喪亦如之<lb/>
　註曰大喪所前或嗣王<lb/>
大軍旅?戮于社<lb/>
　註曰社謂社主在軍者也<lb/>
凡邦之大事使其屬蹕<lb/>
　註曰屬士師以下也蹕止行也　王介甫曰小司?<lb/>
　國之大事使其屬蹕則事在國中而已大司?邦之<lb/>
<pb n="9a"/>
　大事使其屬蹕則事之所在通國野焉<lb/>
○小司寇之職掌外朝之政以致萬民而詢焉一曰詢<lb/>
國危二曰詢國遷三曰詢立君<lb/>
　註曰外朝朝在雉門之外者也國危謂有兵寇之難<lb/>
　國遷謂徙都改邑也立君謂無冢適選于庶也鄭司<lb/>
　農云致萬民聚萬民也詢謀也詩曰詢于芻蕘書曰<lb/>
　謀及庶人　疏曰外朝在雉門之外則亦在庫門之<lb/>
　外也案下文?吏並在?而此經獨云致萬民者但<lb/>
<pb n="9b"/>
　?吏在朝是常萬民不合在朝惟在大事及疑獄乃<lb/>
　致之故特言之也<lb/>
○其位王南鄉三公及州長百姓北面?臣西面?吏<lb/>
東面<lb/>
　註曰?臣卿大夫士也?吏府史也其孤不見者孤<lb/>
　從?臣鄉大夫在公後<lb/>
○小司寇擯以?進而問焉以?輔志而弊謀<lb/>
　註曰擯謂揖之使前也?更也輔志者尊王賢明也<lb/>
<pb n="10a"/>
　　王介甫曰以王志為主而輔之以?以?謀為稽<lb/>
　而弊之于王　鄉許亮反長丁丈反難乃旦反適丁<lb/>
　?反<lb/>
以五刑聽萬民之獄訟附于刑用情訊之至于旬乃弊<lb/>
之讀書則用?<lb/>
　註曰附猶著也訊言也用情理言之冀有可以出之<lb/>
　者十日乃斷之王制曰刑者侀也侀者成也一成而<lb/>
　不可變故君子盡心焉鄭司農云讀書則用?如今<lb/>
<pb n="10b"/>
　時讀鞫已乃論之　疏曰讀書則用?者謂行刑之<lb/>
　時當讀刑書罪狀則用?刑之<lb/>
○凡命夫命婦不躬坐獄訟<lb/>
　註曰為治獄吏?尊者也躬身也不身坐者必使其<lb/>
　屬若子弟也喪服?曰命夫者其男子之為大夫者<lb/>
　命婦者其婦人之為大夫妻者春秋?曰?侯與元<lb/>
　咺訟甯武子為輔鍼嚴子為坐士榮為大理<lb/>
○凡王之同族有罪不即市<lb/>
<pb n="11a"/>
　註曰鄭司農云刑諸甸師氏禮記曰刑于隱者不與<lb/>
　國人慮兄弟　咺?阮反鍼其廉反<lb/>
以五聲聽獄訟求民情<lb/>
　疏曰案下五事惟辭聽一是聲而以五聲目之者四<lb/>
　事雖不是聲亦以聲為本故也案?刑云惟?有稽<lb/>
　在獄定之後則此五聽亦在要辭定訖恐其濫失更<lb/>
　以五聽觀之以求民情也<lb/>
一曰辭聽<lb/>
<pb n="11b"/>
　註曰觀其出言不直則煩　疏曰直則言要理深?<lb/>
　則辭煩義寡<lb/>
二曰色聽<lb/>
　註曰觀其?色不直則赧然<lb/>
三曰氣聽<lb/>
　註曰觀其氣息不直則喘<lb/>
四曰耳聽<lb/>
　註曰觀其聽聆不直則惑<lb/>
<pb n="12a"/>
五曰目聽<lb/>
　註曰觀其眸子視不直則眊然　項平甫曰心者形<lb/>
　之君辭者心之聲聲發於中不能掩於外其辭信則<lb/>
　色定氣舒耳目不亂其辭偽則色變氣索耳目皆惑<lb/>
　以此聽之人焉廋哉<lb/>
以八辟麗邦?附刑罰<lb/>
　註曰辟?也杜子春讀麗為羅?謂麗附也易曰日<lb/>
　月麗乎天附猶著也　疏曰案曲禮云刑不上大夫<lb/>
<pb n="12b"/>
　鄭註云其犯?則在八議輕重不在刑書若然此八<lb/>
　辟為不在刑書若有罪當議議得其罪乃附邦?而<lb/>
　附于刑罰也　坡謂此承命夫命婦及王之同姓有<lb/>
　罪而言亦是獄定之後以此八辟附於邦?而議之<lb/>
　然後加以刑罰之所當施<lb/>
一曰議親之辟<lb/>
　註曰鄭司農云若今時宗室有罪先請是也<lb/>
二曰議故之辟<lb/>
<pb n="13a"/>
　註曰故謂舊知也鄭司農云故舊不遺則民不偷<lb/>
三曰議賢之辟<lb/>
　註曰鄭司農云若今時廉吏有罪先請是也?謂賢<lb/>
　有德行者<lb/>
四曰議能之辟<lb/>
　註曰能謂有道藝者春秋?曰夫謀而鮮過惠訓不<lb/>
　倦者叔向有焉社稷之固也猶將十世宥之以勸能<lb/>
　者今壹不免其身以棄社稷不亦惑乎<lb/>
<pb n="13b"/>
五曰議功之辟<lb/>
　註曰謂有大?力立功者<lb/>
六曰議貴之辟<lb/>
　註曰鄭司農云若今時吏墨綬有罪先請是也<lb/>
七曰議勤之辟<lb/>
　註曰謂憔悴以事國　疏曰自此已上七者雖以王<lb/>
　為主諸侯一國之尊賞罰自制亦應有此議?是以<lb/>
　議能鄭引叔向之事是其一隅也惟八曰議?惟據<lb/>
<pb n="14a"/>
　王者而言不及諸侯也<lb/>
八曰議賓之辟<lb/>
　註曰謂所不臣者三恪二代之後歟　坡謂議親議<lb/>
　故親親也議賢議能崇德也議功報功也議貴謂其<lb/>
　近於賢能也議勤謂其近於功也議賓謂其近於親<lb/>
　故　辟音璧<lb/>
以三刺斷庶民獄訟之中<lb/>
　註曰中謂罪正所定　疏曰三刺之言當是罪定斷<lb/>
<pb n="14b"/>
　訖乃向外朝始行三刺庶民已上皆應有刺直言庶<lb/>
　民者庶民賤恐不刺賤者尚刺已上刺可知　鄭剛<lb/>
　中曰凡言刺有二義刺取也殺也如春秋刺公子偃<lb/>
　之刺則刺者殺也此云三刺則有探取之義<lb/>
一曰訊?臣二曰訊?吏三曰訊萬民<lb/>
　註曰刺殺也三訊罪定則殺之訊言也　疏曰所刺<lb/>
　不必是殺餘四刑亦當三刺是以下文云上服下服<lb/>
　是兼輕重皆刺也<lb/>
<pb n="15a"/>
○聽民之所刺宥以施上服下服之刑<lb/>
　註曰宥?也民言殺殺之言??之　鄭剛中曰上<lb/>
　服服上刑也下服服下刑也　坡謂自以五刑至此<lb/>
　四節首言用情訊之貴有以得其理?之宜也次以<lb/>
　五聲求民情恐理?雖似而察其容?辭氣或有濫<lb/>
　失則情狀微曖更當求之蓋深於訊矣然猶未可遂<lb/>
　斷也必三刺而後施刑焉則以一時雖有罪戾而素<lb/>
　行或未足以滅身天罰不極遽施刑殺亦傷和氣也<lb/>
<pb n="15b"/>
　然亦非全宥之也特服上刑服下刑因民所刺宥而<lb/>
　輕重施之爾用情求情致其哀也三刺致其敬也故<lb/>
　曰哀敬折獄也八辟以議親故之等所以優於凡民<lb/>
　則又不徒三刺而已　刺七賜反斷丁亂反<lb/>
及大比登民數自生齒以上登于天府<lb/>
　註曰大比三年大數民之?寡也人生齒而體備男<lb/>
　八月而生齒女七月而生齒<lb/>
○?史司?冢宰貳之以制國用<lb/>
<pb n="16a"/>
　疏曰得民數乃制國用以其國用出於民故也　比<lb/>
　必里反註同<lb/>
小祭祀奉犬牲凡禋祀五帝實鑊水納亨亦如之<lb/>
　註曰納亨致牲也其時鑊水當以洗解牲體肉　鑊<lb/>
　?郭反<lb/>
大賓客前王而辟<lb/>
　註曰鄭司農云小司?為王道辟除姦人也　疏曰<lb/>
　此為王辟亦謂於?中饗燕在寢及廟時也<lb/>
<pb n="16b"/>
后世子之喪亦如之<lb/>
　疏曰謂后世子之喪當朝廟之時王出入亦為之辟<lb/>
　也　辟婢亦反<lb/>
小師?戮<lb/>
　註曰小師王不自出之師<lb/>
　凡國之大事使其屬蹕<lb/>
　註曰屬士師以下　疏曰國之大事即士師云諸侯<lb/>
　為賓是也<lb/>
<pb n="17a"/>
孟冬祀司民獻民數於王王拜受之以圖國用而進退<lb/>
之<lb/>
　註曰司民星名謂軒轅角也小司寇於祀司民而獻<lb/>
　民數於王重民也進退猶損益也國用民?則益民<lb/>
　寡則損　坡謂孟冬獻民數者蓋一年之?或民氣<lb/>
　安樂或值凶饑妖孽之疾因民之登耗可知生斂之<lb/>
　豐匱有豐匱則知所入之多少以之圖度國用量入<lb/>
　以為出也曰上文又云大比制國用何也曰三年矣<lb/>
<pb n="17b"/>
　天道凶豐之數至此齊矣公私出入之經上下可較<lb/>
　量矣民之少者則已壯未老者則及老矣故大比之<lb/>
　而凡受田歸田之令或征或舍之差耕三餘一之?<lb/>
　民數有稽則國用可制也圖者隨分而營度制者總<lb/>
　成而經畫義各有指焉曰上既大比何此方言?獻<lb/>
　曰此以孟冬獻與下文?終正?為類而連之無?<lb/>
　義也曰司寇刑官也何以職民數曰未有以必其然<lb/>
　也或者以寓好生之德乎抑又聞之古者悼與耄不<lb/>
<pb n="18a"/>
　加刑而此經亦有赦幼弱赦老旄及七十與未齔者<lb/>
　不為奴之?或者刑罰之下當知老幼以為刺宥有<lb/>
　取此義而屬之乎<lb/>
○?終則令?士計獄弊訟登中于天府<lb/>
　註曰上其所斷獄訟之數　疏曰?士謂鄉士遂士<lb/>
　以下皆是必登斷獄之書於祖廟天府者重其斷刑<lb/>
　使神監之　齔音襯<lb/>
正?帥其屬而觀形象令以木鐸曰不用?者國有常<lb/>
<pb n="18b"/>
刑令?士<lb/>
　坡謂令?士三字疑衍文<lb/>
○乃宣布于四方憲刑禁<lb/>
　註曰宣?也憲表也謂縣之也刑禁士師之五禁<lb/>
　疏曰此布憲職也此官主之彼乃布之事相成也<lb/>
○乃命其屬入?乃致事<lb/>
　註曰得其屬之計乃令致之于王　坡謂此九字當<lb/>
　在登中于天府之下正?之上蓋小宰小司徒文皆<lb/>
<pb n="19a"/>
　言攷成受?致事方繼以正?帥屬云云可見矣<lb/>
　憲音懸註縣同?古外反<lb/>
○士師之職掌國之五禁之?以左右刑罰一曰?禁<lb/>
二曰官禁三曰國禁四曰野禁五曰軍禁皆以木鐸徇<lb/>
之于朝書而縣于門閭<lb/>
　註曰左右助也助刑罰者助其禁民為非也?王?<lb/>
　也官官府也國城中也古之禁書亡矣今?門有符<lb/>
　籍官府有無故擅入城門有離載下帷野有田律軍<lb/>
<pb n="19b"/>
　有囂讙夜行之禁其觕可言者　疏曰凡設五刑者<lb/>
　刑期于無刑以刑止刑以殺止殺殺一人使萬人懲<lb/>
　是欲不使犯罪今於刑外豫施禁禁民使不犯刑是<lb/>
　左右助刑罰無使罪麗於民也　鄭剛中曰徇于朝<lb/>
　示貴者巷門曰閭縣于門閭示賤者　縣音懸觕音<lb/>
　粗<lb/>
以五戒先後刑罰毋使罪麗于民一曰誓用之于軍旅<lb/>
二曰誥用之于?同三曰禁用諸田役四曰糾用諸國<lb/>
<pb n="20a"/>
中五曰憲用諸都鄙<lb/>
　註曰先後猶左右也誓誥於書則甘誓湯誓大誥康<lb/>
　誥之屬禁則軍禮曰無干車無自後射此其類也糾<lb/>
　憲未有聞焉　坡謂禁是平日所遵守者使之畏戢<lb/>
　而不為戒則一時所當行者使之知信而從命如軍<lb/>
　禁不過各守部署若誓軍旅則更有步伐止齊是其<lb/>
　一隅也　射食亦反<lb/>
掌鄉合州黨族閭比之?與其民人之什伍使之相安<lb/>
<pb n="20b"/>
相受以比追胥之事以施刑罰慶賞<lb/>
　註曰鄉合鄉所合也追追寇也胥讀如宿?之??<lb/>
　謂司搏盜賊也　疏曰士師掌鄉中合聚之?者以<lb/>
　為有施刑賞也州黨族閭比之?即是鄉合之事與<lb/>
　其民人之什伍者五家為比比即一伍也二伍為什<lb/>
　據追胥之時　坡謂掌其?者使之相安相受也掌<lb/>
　其什伍者以比追胥之事也以施刑罰慶賞總言之<lb/>
　夫上五禁五戒自?中府中以至國野都鄙獨不及<lb/>
<pb n="21a"/>
　鄉至此方言鄉者蓋六鄉多重教事明刑所以弼教<lb/>
　故特出而詳之與　比毗志反下比追之比如字<lb/>
掌官中之政令<lb/>
　註曰大司寇之官府中也　劉執中曰官中政令謂<lb/>
　秋官之屬所行政令<lb/>
○察獄訟之辭以詔司寇斷獄弊訟致邦令<lb/>
　疏曰獄訟辭訴各有司存謂若鄉士遂士縣士方士<lb/>
　各主當司之獄訟其有不決來問都頭士師者則士<lb/>
<pb n="21b"/>
　師審察以告大司寇斷獄弊訟也致邦令者此即所<lb/>
　察獄訟斷訖致與本官鄉士之等謂之致邦令也<lb/>
掌士之八成<lb/>
　註曰鄭司農云八成者行事有八篇若今時決事比<lb/>
　　疏曰士即士師以下<lb/>
一曰邦汋<lb/>
　註曰鄭司農云汋讀如酌酒尊中之酌國汋者斟汋<lb/>
　盜取國家密事若今時刺探尚書事<lb/>
<pb n="22a"/>
二曰邦賊<lb/>
　註曰為逆亂者<lb/>
三曰邦諜<lb/>
　註曰為異國反間　疏曰異國欲來侵伐先遣人往<lb/>
　間候取其委曲反來說之其言諜諜然故謂之邦諜<lb/>
四曰犯邦令<lb/>
　註曰干冒王教令者<lb/>
五曰撟邦令<lb/>
<pb n="22b"/>
　註曰稱詐以有為者<lb/>
六曰為邦盜<lb/>
　註曰竊取國之寶藏者<lb/>
七曰為邦朋<lb/>
　註曰朋黨相阿使政不平者<lb/>
八曰為邦誣<lb/>
　註曰誣罔君臣使事失實　坡謂此言斷獄弊訟其<lb/>
　成式有此八品也邦汋邦賊邦諜悖逆作亂之事也<lb/>
<pb n="23a"/>
　犯邦令撟邦令為邦盜罔上行私之事也邦朋比黨<lb/>
　為姦逆亂之階也邦誣者誣罔造妖以惑?私罔之<lb/>
　漸也　撟音矯比必利反間去聲冒音墨藏才浪反<lb/>
若邦凶荒則以荒辨之?治之<lb/>
　劉迎曰荒辨之?所以?其荒?之輕重而知其中<lb/>
　年凶年無年欲為移民通財糾守緩刑之備使凶札<lb/>
　而無辨安知食二?與不能人二?者哉上饑則發<lb/>
　上年之粟中饑則發中年之粟下饑則發下年之粟<lb/>
<pb n="23b"/>
　未必不自荒辨之?知之先儒既以辨為?又改為<lb/>
　貶而援刑貶為證則荒辨豈特緩刑之一乎　劉執<lb/>
　中曰不辨其荒而?施救政則僥倖之民出矣故士<lb/>
　師治以荒辨之?<lb/>
○令移民通財糾守緩刑<lb/>
　註曰移民就賤救困也通財補不足也糾守備盜賊<lb/>
　也緩刑舒民心也　?音脯<lb/>
凡以財獄訟者正之以傅?約劑<lb/>
<pb n="24a"/>
　註曰傅?中?手書也約劑各所持?也鄭司農云<lb/>
　若今時市買為?書以?之各得其一訟則案以?<lb/>
　正之　鄭剛中曰稱責之財則傅之以約束?而為<lb/>
　兩人執其一買賣之財則立為限約而有劑?以身<lb/>
　執故以財致訟者操此以為決<lb/>
若祭勝國之社稷則為之尸<lb/>
　註曰以刑官為尸?之也周謂亡殷之社為亳社<lb/>
　易?祥曰亳社以?為主而刑乃?之類媒氏以男<lb/>
<pb n="24b"/>
　女之?訟而聽於勝國之社類也此祭勝國之社而<lb/>
　刑官為之尸亦類也<lb/>
王燕出入則前驅而辟<lb/>
　註曰道王且辟行人　疏曰言燕出入謂?苑皆是<lb/>
　　道音導<lb/>
祀五帝則沃尸及王盥洎鑊水<lb/>
　註曰洎謂增其沃汁　疏曰案特牲少牢尸尊不就<lb/>
　洗入門北面則以盤匜盥手王盥謂將獻尸時先就<lb/>
<pb n="25a"/>
　洗盥鑊水亨人實之此官增之示敬而已此直言祀<lb/>
　五帝沃尸及王盥其餘冬至夏至及祭先王先公所<lb/>
　沃盥者案小祝職云大祭祀沃尸盥小臣職云大祭<lb/>
　祀沃王盥如是則冬至夏至及先王先公小祝沃尸<lb/>
　盥小臣沃王盥鬱人云凡祼事沃盥惟在宗廟為祼<lb/>
　時　洎其器反匜音移亨普庚反<lb/>
凡刉珥則奉犬牲<lb/>
　註曰珥讀為衈刉衈釁禮之事用牲毛者曰刉羽者<lb/>
<pb n="25b"/>
　曰衈　刉音機珥而志反註衈同<lb/>
諸侯為賓則帥其屬而蹕于王?<lb/>
　註曰謂諸侯來朝若燕饗時<lb/>
大喪亦如之<lb/>
大師帥其屬而禁逆軍旅者與犯師禁者而戮之<lb/>
　註曰逆軍旅反將命也犯師禁干行陳也　行?剛<lb/>
　反陳直忍反<lb/>
?終則令正要?正?帥其屬而憲禁令于國及郊野<lb/>
<pb n="26a"/>
　註曰去國百里為郊郊外謂之野<lb/>
　　坡謂春官大祝云大禋祀祭示逆牲逆尸是天地<lb/>
　　有尸也五帝有尸則具於此文坡疑天地至大何<lb/>
　　人精氣道德可與之準而代為歆享乎竊謂郊以<lb/>
　　稷配所云尸者或為稷尸至祀五天帝則配以五<lb/>
　　人帝是此尸當亦人帝之尸如大?則尸風氏之<lb/>
　　類也然或古者祭必立尸雖天地不廢則準以王<lb/>
　　父孫尸之義當以大子為尸存此二說蓋疑而不<lb/>
<pb n="26b"/>
　　敢質言今案曲禮孫可以為王父尸經下孔疏云<lb/>
　　異義公羊說祭天無尸左氏說晉祀夏郊以董伯<lb/>
　　為尸虞夏?云舜入唐郊以丹朱為尸是祭天有<lb/>
　　尸也許慎引魯郊祀曰祝延帝尸從左氏之說也<lb/>
　　又案?渠張子曰節服氏言郊祀送逆尸從車則<lb/>
　　祀天有尸也天地山川之類非人鬼者恐皆難有<lb/>
　　尸節服氏言郊祀有尸不害后稷配天而有尸也<lb/>
　　是此二說先儒已有明論獨恨區區寡陋耳然以<lb/>
<pb n="27a"/>
　　理求之則張子為長夫舜入唐郊丹朱為尸以為<lb/>
　　天尸似矣而有虞氏禘?帝而郊嚳丹朱嚳孫也<lb/>
　　安知非舜入唐郊祀天配嚳以其孫丹朱為其王<lb/>
　　父帝嚳尸乎此張子之可據一也晉祀夏郊董伯<lb/>
　　為尸韋氏註云神不歆非類董伯或姒姓者則韋<lb/>
　　氏不以董伯為天尸而以為鯀尸又彰然矣此張<lb/>
　　子之可據二也然亦有疑本經神示五帝言尸至<lb/>
　　為何尸皆不著?則未知其天與人與可疑一也<lb/>
<pb n="27b"/>
　　此經祭勝國社稷士師為尸夫勝國社稷有尸則<lb/>
　　社稷亦當有之五祀有尸則朱子常著之矣社稷<lb/>
　　五祀有尸則嶽瀆亦當有之周公祭泰山以大公<lb/>
　　為尸是也祭百物如迎貓迎虎之類皆有尸則祭<lb/>
　　四方亦當有之自社稷至百物皆地祭也而皆有<lb/>
　　尸則天神亦當有之可疑二也故孔疏又云天子<lb/>
　　祭天地社稷山川四方百物及七祖之屬皆有尸<lb/>
　　也諸侯祭社稷竟?山川及大夫有采地祭五祀<lb/>
<pb n="28a"/>
　　皆有尸也外神之屬不問同姓異姓但卜吉則可<lb/>
　　為尸由此觀之張子雖長於理抑孔疏亦斷置於<lb/>
　　經者若張子曰天地山川之類非人鬼難有尸則<lb/>
　　社稷五祀亦非人鬼而何以有尸坡從子鍾倫云<lb/>
　　貓虎有尸貓虎豈死而鬼者嗚呼三代之制?矣<lb/>
　　微矣外史雜篇苟可徵者猶將取焉?諸賢之所<lb/>
　　稽其理與事昭昭有是乎不敢妄有折衷在賢者<lb/>
　　之裁之也<lb/>
<pb n="28b"/>
○鄉士掌國中<lb/>
　註曰鄭司農云謂國中至百里郊也?謂其地則距<lb/>
　王城百里?也言掌國中此主國中獄也六鄉之獄<lb/>
　在國中<lb/>
各掌其鄉之民數而糾戒之<lb/>
　註曰鄉士八人言各者四人而分主三鄉　?文叔<lb/>
　曰糾戒之恐其昏迷抵誤而陷於?也<lb/>
聽其獄訟察其辭辨其獄訟異其死刑之罪而要之旬<lb/>
<pb n="29a"/>
而職聽于朝<lb/>
　註曰辨異謂殊其文書也要之為其罪?之要辭如<lb/>
　今劾矣十日乃以職事治之于外朝容其自反覆<lb/>
　疏曰劾實也正謂棄虛從實收取要辭為定容其自<lb/>
　反覆恐囚虛承其罪十日不翻即是其實然後向外<lb/>
　朝對?更詢乃與之罪　坡謂職多也莊子曰萬物<lb/>
　職職職聽言諸獄官?聽之也<lb/>
○司寇聽之斷其獄弊其訟于朝?士司刑皆在各麗<lb/>
<pb n="29b"/>
其?以議獄訟<lb/>
　註曰麗附也各附致其?以成議也　疏曰?刑之<lb/>
　書聽五辭是也恐專有濫故?獄官共聽之各麗其<lb/>
　?者罪狀不同附?有異當如其罪狀各依其罪不<lb/>
　得濫出濫入<lb/>
○獄訟成士師受中協日刑殺肆之三日<lb/>
　註曰受中謂受獄訟之成也鄭司農云士師受中若<lb/>
　今二千石受其獄也中者刑罰之中也故論語曰刑<lb/>
<pb n="30a"/>
　罰不中則民無所措手足協日刑殺協合也和也和<lb/>
　合支幹善日若今時望後利日也肆之三日故春秋<lb/>
　傳曰三日棄疾請尸論語曰肆諸市朝?謂士師既<lb/>
　受獄訟之成鄉士則擇可刑殺之日至其時而往?<lb/>
　之尸之三日乃反也　疏曰肆之三日據死者而言<lb/>
　其四刑之類刑訖即放不須肆之<lb/>
○若欲免之則王?其期<lb/>
　註曰免猶赦也期謂鄉士職聽于朝司寇聽之日王<lb/>
<pb n="30b"/>
　欲赦之則用此時親往議之　坡謂所欲免者親故<lb/>
　之等在於八議也　不中丁仲反<lb/>
大祭祀大喪紀大軍旅大賓客則各掌其鄉之禁令帥<lb/>
其屬夾道而蹕<lb/>
　註曰屬中士以下　疏曰大祭祀若祭天四時迎氣<lb/>
　即於四郊大喪紀當葬所經道大軍旅王出行所經<lb/>
　過大賓客四方諸侯來朝各由方而入並過六鄉路<lb/>
　以是故各掌其鄉之禁令<lb/>
<pb n="31a"/>
三公若有邦事則為之前驅而辟其喪亦如之<lb/>
　註曰鄭司農云鄉士為三公道也若今時三公出城<lb/>
　郡督郵道也<lb/>
凡國有大事則戮其犯命者<lb/>
　疏曰大事言戮犯命者止謂征伐田獵之大事故有<lb/>
　戮犯命之事也<lb/>
○遂士掌四郊<lb/>
　註曰鄭司農云謂百里外至三百里也?謂其地則<lb/>
<pb n="31b"/>
　距王城百里以外至二百里言掌四郊者此主四郊<lb/>
　獄也六遂之獄在四郊<lb/>
各掌其遂之民數而糾其戒令<lb/>
　註曰遂士十二人言各者二人而分主一遂<lb/>
聽其獄訟察其辭辨其獄訟異其死刑之罪而要之二<lb/>
旬而職聽于朝<lb/>
　疏曰去王城漸?恐多枉濫故至二旬容其反覆也<lb/>
○司寇聽之斷其獄弊其訟于朝?士司刑皆在各麗<lb/>
<pb n="32a"/>
其?以議獄訟獄訟成士師受中協日就郊而刑殺各<lb/>
於其遂肆之三日<lb/>
　註曰就郊而刑殺者遂士也遂士擇刑殺日至其時<lb/>
　往?之如鄉士為之矣言各於其遂者四郊六遂遂<lb/>
　處不同　疏曰鄉士獄在國中不須言就此去郊差<lb/>
　?故云就郊也六鄉之獄并在國中不得言各六遂<lb/>
　之獄分在四郊之上故須言各也<lb/>
○若欲免之則王令三公?其期<lb/>
<pb n="32b"/>
　註曰令猶命也王欲赦之則用遂士職聽之時命三<lb/>
　公往議之<lb/>
若邦有大事聚?庶則各掌其遂之禁令帥其屬而蹕<lb/>
　?文叔曰大事即大祭祀大喪紀大軍旅大賓客也<lb/>
　鄉舉其目遂舉其凡不必言王所親也邦之大事遂<lb/>
　未必盡與政令及之則聚其?庶遂士掌其禁令<lb/>
六鄉若有邦事則為之前驅而辟其喪亦如之<lb/>
　疏曰六鄉近則使三公六遂差?使六鄉<lb/>
<pb n="33a"/>
凡郊有大事則戮其犯命者<lb/>
　?文叔曰其事在郊有犯命者遂士專戮之遂獄在<lb/>
　郊也<lb/>
○縣士掌野<lb/>
　註曰鄭司農云掌三百里至四百里大夫所食晉韓<lb/>
　須為公族大夫食縣?謂地距王城二百里以外至<lb/>
　三百里曰野三百里以外至四百里曰縣四百里以<lb/>
　外至五百里曰都都縣野之地其邑非王子弟公卿<lb/>
<pb n="33b"/>
　大夫之采地則皆公邑也謂之縣縣士掌其獄焉言<lb/>
　掌野者郊外曰野大總言之也獄居近野之縣獄在<lb/>
　二百里上縣之縣獄在三百里上都之縣獄在四百<lb/>
　里上<lb/>
各掌其縣之民數<lb/>
　疏曰序官縣士三十二人縣獄既有三處蓋三百里<lb/>
　地狹人少當十人四百里五百里地廣民多當各十<lb/>
　一人故云各掌<lb/>
<pb n="34a"/>
糾其戒令而?其獄訟察其辭辨其獄訟異其死<lb/>
刑之罪而要之三旬而職?于朝司??之斷其<lb/>
獄弊其訟于朝?士司刑皆在各麗其?以議獄<lb/>
訟獄訟成士師受中協日刑殺各就其縣肆之三<lb/>
日<lb/>
　註曰刑殺各就其縣者亦謂縣士也<lb/>
若欲免之則王命六鄉會其期<lb/>
若邦有大役聚?庶則各掌其縣之禁令<lb/>
<pb n="34b"/>
　疏曰直言大役不言大事又不言率其屬而蹕者則<lb/>
　非王行征伐之事謂起人役役使民?故直各掌其<lb/>
　縣之禁令而已<lb/>
若大夫有邦事則為之前驅而辟其喪亦如之凡野有<lb/>
大事則戮其犯命者<lb/>
　註曰野距王城二百里以外及縣都<lb/>
○方士掌都家<lb/>
　註曰鄭司農云掌四百里至五百里公所食魯季氏<lb/>
<pb n="35a"/>
　食於都?謂都王子弟及公卿之采地家大夫之采<lb/>
　地大都在?地小都在縣地家邑在稍地不言掌其<lb/>
　民數民不純屬王　疏曰上縣士掌三等公邑之獄<lb/>
　此方士掌三等采地之獄縣士所掌是親自掌之若<lb/>
　方士乃?掌之蓋采地自有都家之士掌獄有事則<lb/>
　上於方士　?居良反<lb/>
聽其獄訟之辭辨其死刑之罪而要之三月而上獄訟<lb/>
于國<lb/>
<pb n="35b"/>
　註曰三月乃上要者又變朝言國以其自有君異之<lb/>
○司寇聽其成于朝?士司刑皆在各麗其?以議獄<lb/>
訟<lb/>
　註曰成平也鄭司農說以春秋?曰晉邢侯與雍子<lb/>
　爭鄐田久而無成　疏曰上三處直言司寇聽之此<lb/>
　獨云聽其成者成謂采地之士所平斷文書亦異於<lb/>
　上也<lb/>
○獄訟成士師受中書其刑殺之成與其聽獄訟者<lb/>
<pb n="36a"/>
　註曰都家之吏自協日刑殺但書其成與治獄之吏<lb/>
　姓名備反覆有失實者　疏曰書之者亦是自有君<lb/>
　異於鄉士之等　鄐許六反<lb/>
凡都家之大事聚?庶則各掌其方之禁令<lb/>
　註曰方士十六人言各掌其方者四人而主一方也<lb/>
　其方以王之事動?則為班禁令焉<lb/>
以時脩其縣?若?終則省之而誅賞焉<lb/>
　註曰縣?縣師之職也其職掌邦國都鄙稍甸郊野<lb/>
<pb n="36b"/>
　之地域而辨其夫家人民田萊之數及其六畜車輦<lb/>
　之稽方士以四時脩此??終又省之則與掌民數<lb/>
　亦相近<lb/>
凡都家之士所上治則主之<lb/>
　註曰都家之士都士家士也主之告於司寇聽平之<lb/>
　　?文叔曰所上治者罪與?疑而讞者也　讞魚<lb/>
　竭反<lb/>
○訝士掌四方之獄訟<lb/>
<pb n="37a"/>
　註曰鄭司農云四方諸侯之獄訟<lb/>
○諭罪刑于邦國<lb/>
　註曰告曉以麗罪及制刑之本意<lb/>
○凡四方之有治於士者造焉<lb/>
　註曰謂讞疑辨事先來詣乃通之於士也士主謂士<lb/>
　士師也如今郡國亦時遣主者吏詣廷尉議者<lb/>
○四方有亂獄則往而成之<lb/>
　註曰亂獄謂若君臣宣淫上下相虐者也往而成之<lb/>
<pb n="37b"/>
　猶?步舒使治淮南獄　造七報反<lb/>
邦有賓客則與行人送逆之入於國則為之前驅而辟<lb/>
野亦如之居館則帥其屬而為之蹕誅戮暴客者客出<lb/>
入則道之有治則贊之<lb/>
　註曰送逆謂始來及去也出入謂朝覲於王時也春<lb/>
　秋?曰晉侯受?以出出入三覲入國入野自以時<lb/>
　事　道音導<lb/>
凡邦之大事聚?庶則讀其誓禁<lb/>
<pb n="38a"/>
　疏曰大事者自是在國征伐之等聚?庶非諸侯之<lb/>
　事也<lb/>
○朝士掌建邦外朝之?左九棘孤卿大夫位焉?士<lb/>
在其後右九棘公侯伯子男位焉?吏在其後面三槐<lb/>
三公位焉州長?庶在其後左嘉石平罷民焉右肺石<lb/>
達窮民焉<lb/>
　註曰樹棘以為位者取其赤心而外刺象以赤心三<lb/>
　刺也槐之言懷也懷來人於此欲與之謀?吏謂府<lb/>
<pb n="38b"/>
　史也州長鄉遂之官鄭司農云王有五門外曰?門<lb/>
　二曰雉門三曰庫門四曰應門五曰路門路門一曰<lb/>
　畢門外朝在路門外?朝在路門?左九棘右九棘<lb/>
　故易曰繫用徽纆寘于叢棘?謂明堂位說魯公?<lb/>
　曰庫門天子?門雉門天子應門言魯用天子之禮<lb/>
　所名曰庫門者如天子?門所名曰雉門者如天子<lb/>
　應門此名制二兼四則魯無?門應門矣檀弓曰魯<lb/>
　莊公之喪既葬而絰不入庫門言其除喪而反由外<lb/>
<pb n="39a"/>
　來是庫門在雉門外必矣如是王五門雉門為中門<lb/>
　雉門外設兩觀與今之?門同閽人幾出入者窮民<lb/>
　蓋不得入也郊特牲繹之於庫門?言?當於廟門<lb/>
　廟在庫門之?見於此矣小宗伯職曰建國之神位<lb/>
　右社稷左宗廟然則外朝在庫門之外?門之?與<lb/>
　今司徒府有天子以下大?殿亦古之外朝哉周天<lb/>
　子諸侯皆有三朝外朝一?朝二?朝之在路門?<lb/>
　者或謂之燕朝<lb/>
<pb n="39b"/>
帥其屬而以鞭呼趨且辟<lb/>
　註曰趨朝辟行人執鞭以威之<lb/>
○禁慢朝錯立族談者<lb/>
　註曰慢朝謂臨朝不肅敬也錯立族談違其位僔語<lb/>
　也　易?祥曰王朝有三皆所以聽政此言外朝之<lb/>
　政特詳於治朝燕朝蓋不特諸侯?臣之咸在雖州<lb/>
　長?庶與夫窮民罷民之類皆得?至於左右前後<lb/>
　之列其可忽乎朝士以鞭呼趨則呼朝者之趨於位<lb/>
<pb n="40a"/>
　也且為之辟則使人避焉而止其位也位定然後為<lb/>
　之禁其慢朝者錯立者族談者尊君故也　長丁丈<lb/>
　反罷音皮辟音闢纆亡北反僔子損反<lb/>
凡得獲貨賄人民六畜者委于朝告于士旬而舉之大<lb/>
者公之小者庶民私之<lb/>
　註曰俘而取之曰獲委于朝十日待來識之者人民<lb/>
　謂刑人奴?逃亡者司?職曰帥其民而搏盜賊鄭<lb/>
　司農云若今時得遺物及放失六畜持詣鄉亭縣庭<lb/>
<pb n="40b"/>
　大者公之大物?入公家也小者私之小物自畀也<lb/>
　?謂人民之小者未齔七?以下　疏曰告于士者<lb/>
　得物之人告朝士　俘音孚搏音博齔音襯畀必二<lb/>
　反<lb/>
凡士之治有期日國中一旬郊二旬野三旬都三月邦<lb/>
國?期?之治聽期外不聽<lb/>
　註曰鄭司農云謂在期?者聽期外者不聽若今時<lb/>
　徒論決滿三月不得乞鞫　疏曰凡士之治有期日<lb/>
<pb n="41a"/>
　者即上文鄉士遂士之等獄訟成來於外朝職聽?<lb/>
　近節之皆有一旬二旬期日期?聽期外不聽者所<lb/>
　以省煩息訟也<lb/>
凡有責者有判書以治則聽<lb/>
　註曰判半分而合者鄭司農云謂若今時辭訟有?<lb/>
　書者為治之　鄭剛中曰責如今之理欠<lb/>
○凡民同貨財者令以國?行之犯令者刑罰之<lb/>
　註曰鄭司農云同貨財者謂合錢共賈者也以國?<lb/>
<pb n="41b"/>
　行之司市為節以遣之　坡謂國?如度量淳制及<lb/>
　偽飾之禁也犯令者刑罰之如二人同財一人犯令<lb/>
　則惟刑罰其犯令不相及也然言同貨財則自賈者<lb/>
　亦在其中<lb/>
○凡屬責者以其地傅而聽其辭<lb/>
　註曰屬責轉責使人歸之而本主死亡歸受之數相<lb/>
　抵冒者也以其地之人相比近能為證者來乃受其<lb/>
　辭為治之<lb/>
<pb n="42a"/>
○凡盜賊軍鄉邑及家人殺之無罪<lb/>
　註曰鄭司農云謂盜賊?輩若軍共攻盜鄉邑及家<lb/>
　人者殺之無罪若今時無故入人室宅廬舍上人車<lb/>
　船牽引人欲犯?者其時格殺之無罪　鄭剛中曰<lb/>
　軍鄉邑及家人者屯於鄉邑姦犯及家人也<lb/>
○凡報仇讎者書於士殺之無罪<lb/>
　疏曰士即朝士也　坡謂此謂或孤稚羸弱長成而<lb/>
　將復仇者或仇人始逃而今乃歸者或始無如之何<lb/>
<pb n="42b"/>
　而今乃可復者皆是也註疏意以殺人者?赦不死<lb/>
　乃不辟於?方猶與所殺之親同國將報之先書於<lb/>
　士妄意唐虞只眚災肆赦而此經列有三宥三赦古<lb/>
　所謂赦者如是而已豈有當誅而能?赦乎肆大眚<lb/>
　始見於春秋漢唐方有大赦未可以為斷也　責側<lb/>
　賣反又如字賈音古比毗志反辟音避<lb/>
若邦凶荒札喪寇戎之故則令邦國都家縣鄙慮刑貶<lb/>
　註曰慮謀也貶猶減也謂當圖謀緩刑且減國用為<lb/>
<pb n="43a"/>
　民困也所貶視時為多少之?　疏曰縣鄙謂六遂<lb/>
　不言六鄉者舉遂則鄉在其中<lb/>
○司民掌登萬民之數自生齒以上皆書於版辨其國<lb/>
中與其都鄙及其郊野異其男女?登下其死生<lb/>
　註曰登上也男八月女七月而生齒版今?籍也下<lb/>
　猶去也每?更著生去死　疏曰國中據六鄉在城<lb/>
　中者都鄙據三等采地及其郊野者郊謂六鄉之民<lb/>
　在四郊者野謂六遂及四等公邑是?畿?矣　著<lb/>
<pb n="43b"/>
　丁略反<lb/>
及三年大比以萬民之數詔司寇司寇及孟冬祀司民<lb/>
之日獻其數于王王拜受之登于天府?史司?冢宰<lb/>
貳之以贊王治<lb/>
　註曰司民軒轅角也天府主祖廟之藏者贊佐也三<lb/>
　官以貳佐王治者當以民多少黜陟主民之吏　疏<lb/>
　曰軒轅十七星如龍形有兩角角有大民小民　鄭<lb/>
　剛中曰?史司?冢宰貳之以見民非特王之事而<lb/>
<pb n="44a"/>
　為大臣者不可不任其責小司寇貳之以制國用此<lb/>
　言貳之以贊王治者司寇刑官也民至於犯刑以其<lb/>
　貧窮而抵冒爾故言制國用意欲使三官知為民富<lb/>
　之術不至使之犯刑也司民掌民數之官耳民之貧<lb/>
　而犯刑非已所得而知也以為民者王所當治民有<lb/>
　登耗則為公卿大臣者當據是數佐王以治之使之<lb/>
　繁庶而已故曰以贊王治<lb/>
○司刑掌五刑之?以麗萬民之罪墨罪五百劓罪五<lb/>
<pb n="44b"/>
百?罪五百刖罪五百殺罪五百<lb/>
　註曰墨黥也先刻其面以墨窒之劓截其鼻也今東<lb/>
　西夷或以墨劓為俗古刑人亡逃者之世類與?者<lb/>
　丈夫則割其勢女子閉於?中若今宦男女也刖斷<lb/>
　足也周改臏作刖殺死刑也書?曰決?梁踰城郭<lb/>
　而?盜者其刑臏男女不以義交者其刑?觸易君<lb/>
　命革輿服制度姦宄盜攘傷人者其刑劓非事而事<lb/>
　之出入不以道義而誦不祥之辭者其刑墨降畔寇<lb/>
<pb n="45a"/>
　賊??奪攘撟?者其刑死此二千五百罪之目?<lb/>
　也其刑書則亡夏刑大辟二百臏辟三百?辟五百<lb/>
　劓墨各千周則變焉所謂刑罰世輕世重者也鄭司<lb/>
　農云漢孝文帝十三年除肉刑　疏曰文帝所赦肉<lb/>
　刑惟墨劓與刖三者其?刑至隋乃赦　劓魚器反<lb/>
　刖音月黥其京反臏頻忍反降?江反撟居兆反<lb/>
若司寇斷獄弊訟則以五刑之?詔刑罰而以辨罪之<lb/>
輕重<lb/>
<pb n="45b"/>
　註曰詔刑罰者處其所應不如今律家所署?矣<lb/>
○司刺掌三刺三宥三赦之?以贊司寇聽獄訟<lb/>
　註曰刺殺也訊而有罪則殺之宥?也赦舍也　疏<lb/>
　曰刑有五一者是殺餘皆訊之獨言殺者立官名刺<lb/>
　據重而言故也<lb/>
○壹刺曰訊?臣再刺曰訊?吏三刺曰訊萬民<lb/>
　疏曰此三刺之事所施謂斷獄弊訟之時<lb/>
○壹宥曰不識再宥曰過失三宥曰遺忘<lb/>
<pb n="46a"/>
　註曰鄭司農云不識謂愚民無所識則宥之過失若<lb/>
　今律過失殺人不坐死?謂識審也不審若今仇讎<lb/>
　當報甲見乙誠以為甲而殺之者過失若舉刃欲砍<lb/>
　伐而軼中人者遺忘若間帷薄忘有在焉而以兵矢<lb/>
　投射之　坡謂不識者僻陋之人未識國?非下文<lb/>
　生而蠢愚者比過失無心也遺忘者?狂之夫健忘<lb/>
　者也<lb/>
○壹赦曰幼弱再赦曰老旄三赦曰憃愚<lb/>
<pb n="46b"/>
　註曰憃愚生而癡騃童昏者鄭司農云幼弱老旄若<lb/>
　今時律令年未滿八?八十以上非手殺人他皆不<lb/>
　坐　王介甫曰幼而不弱老而不耄愚而非蠢則不<lb/>
　在所赦　坡謂上三宥如今律所謂減等此三赦則<lb/>
　全放之<lb/>
○以此三?者求民情斷民中而施上服下服之罪然<lb/>
後刑殺<lb/>
　王光?曰以此三?者求民情斷民中則情盡於?<lb/>
<pb n="47a"/>
　而辭孚於外矣情重者上服情輕者下服或刑或殺<lb/>
　各得其罪而無疑也　刺七賜反旄耄同憃丑江反<lb/>
　軼待結反軼中丁仲反間讀如間?之間射食亦反<lb/>
　癡丑之反騃五駭反<lb/>
○司約掌邦國及萬民之約劑治神之約為上治民之<lb/>
約次之治地之約次之治功之約次之治器之約次之<lb/>
治摯之約次之<lb/>
　註曰此六約者諸侯以下至於民皆有焉劑謂?書<lb/>
<pb n="47b"/>
　也治者理其相抵冒上下之差也　坡謂六約既兼<lb/>
　邦國萬民則治神之約以邦國言之天子郊諸侯社<lb/>
　廟制自諸侯至士各有差至於非其當祀而命之亦<lb/>
　為之約若魯禘郊之類也以民言之所謂庶士庶民<lb/>
　祭於寢也治民之約以邦國言之分鄉以寓軍制邑<lb/>
　以授農各容其民不得為逋逃主也至於非所當有<lb/>
　而授之若分晉以九宗之類者亦為之約以民言之<lb/>
　本註謂征稅遷移仇讎既和是也治地之約以邦國<lb/>
<pb n="48a"/>
　言之五等封土各有定制不得相侵凌至若魯朝宿<lb/>
　之許鄭祭泰山之祊者亦為之約以民言之則閭里<lb/>
　版圖田首界比是也治功之約以邦國言之司?六<lb/>
　功是也以民言之司寇上功糾力是也治器之約以<lb/>
　邦國言之典命所列國家?室等之節至若非所用<lb/>
　而頒之若魯得用四代之服器者亦為之約以民言<lb/>
　之如庶人役車端衰喪車無等之類也治摯之約宗<lb/>
　伯之六瑞六摯詳矣鄭剛中曰六者或為上或為次<lb/>
<pb n="48b"/>
　以事之大小輕重為序也　劑子隨反祊音崩<lb/>
凡大約劑書於宗?小約劑書於丹圖<lb/>
　註曰大約劑邦國約也書於宗廟之六彝欲神監焉<lb/>
　小約劑萬民約也丹圖未聞或有彫器簠簋之屬有<lb/>
　圖象者與春秋?曰斐豹?也著於丹書今俗語有<lb/>
　鐵?丹書豈此舊典之遺言<lb/>
○若有訟者則珥而辟藏其不信者服墨刑<lb/>
　註曰訟訟約若宋仲幾嶭宰者也辟藏開府視約書<lb/>
<pb n="49a"/>
　不信不如約也珥讀為衈謂殺雞取血釁其?<lb/>
○若大亂則六官辟藏其不信者殺<lb/>
　註曰大亂謂僭約若吳楚之君晉文公請隧以葬者<lb/>
　六官辟藏明罪大也六官初受盟約之貳　珥音二<lb/>
　註衈同辟音闢隧音遂<lb/>
○司盟掌盟載之?<lb/>
　註曰載盟辭也盟者書其辭於?殺牲取血坎其牲<lb/>
　加書於上而埋之謂之載書春秋?曰宋寺人惠牆<lb/>
<pb n="49b"/>
　伊戾坎用牲加書為世子痤與楚客盟　痤才戈反<lb/>
凡邦國有疑?同則掌其盟約之載及其禮儀北面詔<lb/>
明神既盟則貳之<lb/>
　註曰有疑不協也明神神之明察者謂日月山川也<lb/>
　覲禮加方明于壇上所以依之也詔之者讀其載書<lb/>
　以告之也貳之者寫副當以授六官<lb/>
盟萬民之犯命者詛其不信者亦如之<lb/>
　註曰盟詛者欲相與共惡之也犯命犯君教令也不<lb/>
<pb n="50a"/>
　信違約者也春秋?曰臧紇犯門斬?以出乃盟臧<lb/>
　氏又曰鄭伯使卒出豭行出犬雞以詛射潁考叔者<lb/>
　　疏曰凡言盟者盟將來詛者詛往過<lb/>
○凡民之有約劑者其貳在司盟<lb/>
　註曰貳之者檢其自相違約　疏曰此謂司約副寫<lb/>
　一通來入司盟檢後相違約勘之<lb/>
○有獄訟者則使之盟詛<lb/>
　註曰不信則不敢聽此盟詛所以省獄訟　坡謂此<lb/>
<pb n="50b"/>
　承上文約劑而言　惡烏路反紇恨發反豭音加<lb/>
凡盟詛各以其地域之?庶共其牲而致焉既盟則為<lb/>
司盟共祈酒脯<lb/>
　註曰使其邑閭出牲而來盟已又使出酒脯司盟為<lb/>
　之祈明神使不信者必凶　坡謂此一官見聖人防<lb/>
　民之周夫邦國兆民情偽之出蓋千態萬?矣邦國<lb/>
　之間或有讒人交搆其間小將相惡大將相暴欲以<lb/>
　王?正之則彼此各有其是難為輕重欲和之則終<lb/>
<pb n="51a"/>
　懷猜忌使詔於明神雖有大疑兩亦釋然矣若夫萬<lb/>
　民之獄訟或有情事曖昧無佐証可成其罪欲赦之<lb/>
　則受害者不肯甘心欲罰之則無惡者不服其罪計<lb/>
　惟有盟詛使神人交疾之耳蓋聖人有以見夫逆於<lb/>
　倫而感於氣者必召殃禍使之有所不敢又有以見<lb/>
　夫天理民彝不容?滅無情者必負羞而畏神使之<lb/>
　有所不忍實善於佐?之窮者也?所對者日月山<lb/>
　川之神豈為妖妄乎而或謂先王之世令行禁止安<lb/>
<pb n="51b"/>
　有誨以不經之事此似是而非可言不可行之論也<lb/>
　嗚呼誓誥不及五帝盟詛不及三王蓋言其盛時耳<lb/>
　聖人之?豈獨紀一時之宜哉寧使世治民淳?設<lb/>
　而不用不可使世衰民偽值其事而無?以處之也<lb/>
○職金掌凡金玉錫石丹青之戒令<lb/>
　註曰青空青也　疏曰此數種同出於山地官廿人<lb/>
　已主職金又主之者彼官主其取此官主其藏故二<lb/>
　官共主之也<lb/>
<pb n="52a"/>
○受其入征者辨其物之媺惡與其數量楬而璽之入<lb/>
其金錫于為兵器之府入其玉石丹青于守藏之府<lb/>
　註曰為兵器者攻金之工六也守藏者玉府?府也<lb/>
　鄭司農云受其入征者謂主受采金玉錫石丹青者<lb/>
　之租稅也楬而璽之者楬書其數量以著其物也璽<lb/>
　者印也既楬書揃其數量又以印封之今時之書有<lb/>
　所表識謂之楬櫫<lb/>
○入其要<lb/>
<pb n="52b"/>
　註曰要凡數也入之於大府　媺美同楬音竭守音<lb/>
　狩?音礦揃音牋識音志櫫音豬<lb/>
掌受士之金罰貨罰入于司兵<lb/>
　註曰給治兵及工直也貨泉貝也罰罰贖也書曰金<lb/>
　作贖刑　疏曰古者出金贖罪皆據銅為金士之金<lb/>
　罰者謂斷獄訟者有疑即使出贖既言金罰又曰貨<lb/>
　罰者出罰之家時或無金即出貨以當金直故兩言<lb/>
　之<lb/>
<pb n="53a"/>
旅于上帝則共其金版饗諸侯亦如之<lb/>
　註曰鉼金謂之版此版所施未聞　鉼必領反<lb/>
凡國有大故而用金石則掌其令<lb/>
　註曰主其取之令也用金石者作槍雷椎?之屬<lb/>
　疏曰大故寇戎也　槍七羊反雷郎對反椎直追反<lb/>
　?音烹<lb/>
○司厲掌盜賊之任器貨賄辨其物皆有數量賈而楬<lb/>
之入于司兵<lb/>
<pb n="53b"/>
　註曰鄭司農云任器貨賄謂盜賊所用傷人兵器及<lb/>
　所盜財物也入于司兵若今時傷殺人所用兵器盜<lb/>
　賊贓加責?入縣官　疏曰任器多是金刃所盜財<lb/>
　貨雖非金刃以其賊物亦入司兵給治兵刃之用故<lb/>
　並入司兵也　賈音嫁<lb/>
其奴男子入于罪?女子入于舂?<lb/>
　註曰鄭司農云謂坐為盜賊而為奴者輸于罪?舂<lb/>
　人?人之官也由是觀之今之為奴婢古之罪人也<lb/>
<pb n="54a"/>
　故書曰予則奴戮女論語曰箕子為之奴罪?之奴<lb/>
　也故春秋?曰斐豹?也著於丹書請焚丹書我殺<lb/>
　督戎恥為奴欲焚其籍也?謂奴從坐而?入縣官<lb/>
　者男女同名<lb/>
凡有爵者與七十者與未齔者皆不為奴<lb/>
　註曰有爵謂命士以上也齔?齒也男八?女七?<lb/>
　而?齒　鄭剛中曰盜賊之罪宜加以無餘刑故凡<lb/>
　親戚皆從其家有爵者有老幼者特免為奴而已<lb/>
<pb n="54b"/>
　易?祥曰先王之於天下固有殺未足以懲惡亦有<lb/>
　不刑可以勸善者此之謂夫　齔音襯<lb/>
○犬人掌犬牲凡祭祀共犬牲用牷物伏瘞亦如之<lb/>
　註曰鄭司農云牷純也物色也伏謂伏犬以王車轢<lb/>
　之瘞謂埋祭也爾雅曰祭地曰瘞埋<lb/>
○凡幾珥沈辜用駹可也<lb/>
　註曰鄭司農云幾讀為庪爾雅曰祭山曰庪縣祭川<lb/>
　曰浮沈大宗伯職曰以埋沈祭山林川澤以?辜祭<lb/>
<pb n="55a"/>
　四方百物駹謂不純色也?謂幾讀為刉珥當為衈<lb/>
　刉衈者釁禮之事　瘞於例反轢音?駹亡江反庪<lb/>
　音詭縣音懸<lb/>
凡相犬牽犬者屬焉掌其政治<lb/>
　註曰相謂視擇知其善惡　疏曰犬有三種一田犬<lb/>
　二吠犬三食犬若田犬吠犬觀其善惡若食犬觀其<lb/>
　肥瘠故皆相之牽犬者謂呈見之故少儀云犬則執<lb/>
　紲是也　紲音嶭<lb/>
<pb n="55b"/>
○司圜掌收教罷民<lb/>
　鄭剛中曰拘之圜土而役之所以收之也勞之苦之<lb/>
　使其善心自生所以教之也<lb/>
○凡害人者弗使冠飾而加明刑焉任之以事而收教<lb/>
之能改者上罪三年而舍中罪二年而舍下罪一年而<lb/>
舍其不能改而出圜土者殺雖出三年不齒<lb/>
　註曰弗使冠飾者著墨幪若古之象刑與舍釋之也<lb/>
　鄭司農云罷民謂惡人不從化為百姓所患苦而未<lb/>
<pb n="56a"/>
　入五刑者也故曰凡害人者不使冠飾任之以事若<lb/>
　今時罰作矣　罷蒲宜反<lb/>
凡圜土之刑人也不虧體其罰人也不虧財<lb/>
　註曰言其刑人但加以明刑罰人但任之以事耳圜<lb/>
　土所收教者過失害人已麗於?者<lb/>
○掌囚掌守盜賊凡囚者上罪梏拲而桎中罪桎梏下<lb/>
罪梏王之同族拲有爵者桎以待弊罪<lb/>
　註曰凡囚者謂非盜賊自以他罪拘者也鄭司農云<lb/>
<pb n="56b"/>
　拲者兩手共一木也桎梏者兩手各一木也?謂在<lb/>
　手曰梏在足曰桎中罪不拲手足各一木耳下罪又<lb/>
　去桎王同族及命士以上雖有上罪或拲或桎而已<lb/>
　弊猶斷也　疏曰此謂五刑罪人古者五刑不入圜<lb/>
　土故使身居三木掌囚守之　梏古毒反拲音鞏桎<lb/>
　之實反<lb/>
及刑殺告刑于王拲而適朝士加明梏以適市而刑殺<lb/>
之<lb/>
<pb n="57a"/>
　註曰告刑于王告王以今日當行刑及所刑姓名也<lb/>
　其死罪則曰某之罪在大辟其刑罪則曰某之罪在<lb/>
　小辟拲而適朝者重刑為王欲有所赦則當以付士<lb/>
　士鄉士也鄉士加明梏者謂書其姓名及其罪於梏<lb/>
　而著之也囚時雖有無梏者至於刑殺皆設之以適<lb/>
　市就?也庶姓無爵者皆刑殺於市　疏曰刑殺各<lb/>
　於本獄之所今此經云以適市者此文止謂六鄉之<lb/>
　獄在國中推問在獄行刑殺則在市若遂士以下自<lb/>
<pb n="57b"/>
　在本獄之處刑殺之故此云士鄉士也若遂士以下<lb/>
　於此時掌囚亦當付士也<lb/>
○凡有爵者與王之同族拲而適甸師氏以待刑殺<lb/>
　註曰適甸師氏亦由朝乃往也待刑殺者掌戮將自<lb/>
　市來也文王世子曰雖親不以犯有司正術也所以<lb/>
　體異姓也刑于隱者不與國人慮兄弟也<lb/>
○掌戮掌斬殺賊諜而搏之<lb/>
　註曰斬以鈇鉞若今要斬也殺以刀刃若今棄市也<lb/>
<pb n="58a"/>
　諜謂姦寇反間者賊與諜罪大者斬之小者殺之搏<lb/>
　當為膊諸城上之膊字之誤也膊謂去衣磔之<lb/>
　凡殺其親者焚之殺王之親者辜之<lb/>
　註曰親緦服以?也焚燒也易曰焚如死如棄如辜<lb/>
　之言枯也謂磔之　搏音博註膊同要一?反<lb/>
凡殺人者踣諸市肆之三日刑盜于市<lb/>
　註曰踣僵尸也肆猶申也陳也凡言刑盜罪惡莫大<lb/>
　焉　坡謂殺罪就市其餘四刑?罪就蠶室餘刑就<lb/>
<pb n="58b"/>
　屏處所云五刑三就也若盜殺之固在市矣雖刑亦<lb/>
　於市則異於平人之犯?者<lb/>
○凡罪之麗於?者亦如之唯王之同族與有爵者殺<lb/>
之于甸師氏<lb/>
　註曰罪二千五百條上附下附刑五而已於刑同科<lb/>
　者其刑殺之一也　坡謂亦如之者合入死者亦踣<lb/>
　之合入四刑者雖不於市亦刑之其處故總言之殺<lb/>
　之于甸師氏者謂不踣踣者陳尸使人見之既刑於<lb/>
<pb n="59a"/>
　隱處故不踣也　踣皮北反僵居良反<lb/>
凡軍旅田役斬殺刑戮亦如之<lb/>
　註曰戮謂膊焚辜肆<lb/>
墨者使守門<lb/>
　註曰黥者無妨於禁禦<lb/>
劓者使守?<lb/>
　註曰截鼻亦無妨以貌醜?之<lb/>
?者使守?<lb/>
<pb n="59b"/>
　註曰以其人道?也今世或然<lb/>
刖者使守囿<lb/>
　註曰斷足驅?禽獸無急行<lb/>
?者使守積<lb/>
　註曰此出五刑之中而?者必王之同族不?者?<lb/>
　之為翦其類?頭而已守積積在隱者宜也　?若<lb/>
　門反積子賜反<lb/>
○司?掌五?之?辨其物而掌其政令<lb/>
<pb n="60a"/>
　註曰五?謂罪?四翟之?也物衣服兵器之屬<lb/>
帥其民而搏盜賊役國中之辱事為百官積任器凡囚<lb/>
執人之事<lb/>
　註曰民五?之民也鄭司農云百官所當任持之器<lb/>
　物此官主為積聚之也?謂任猶用也　疏曰民者<lb/>
　上序官五?皆百二十員員外皆是民也任器者除<lb/>
　兵之外所有家具之器皆是　搏音博<lb/>
邦有祭祀賓客喪紀之事則役其煩辱之事<lb/>
<pb n="60b"/>
　註曰煩猶劇也士喪禮下篇曰?人涅?　涅乃結<lb/>
　反<lb/>
掌帥四翟之?使之皆服其邦之服執其邦之兵守王<lb/>
?與野舍之厲禁<lb/>
　註曰野舍王行所止舍也厲遮列也　疏曰服其邦<lb/>
　之服執其邦之兵者若東方南方衣布帛執刀劍西<lb/>
　方北方衣?裘執弓矢　鄭剛中曰司?正掌其事<lb/>
　而師氏又使其屬董之而已<lb/>
<pb n="61a"/>
○罪?掌役百官府與凡有守者掌使令之小事<lb/>
　註曰役給其小役<lb/>
○凡封國若家牛助為牽徬<lb/>
　註曰鄭司農云凡封國若家謂建諸侯立大夫家也<lb/>
　牛助為牽徬此官主為送致之也?謂牛助國以牛<lb/>
　助轉徙也罪?牽徬之在前曰牽在旁曰徬　疏曰<lb/>
　車轅?一牛前亦一牛今還遣二?前者牽前牛徬<lb/>
　者御當車之牛故據人而言牽徬也<lb/>
<pb n="61b"/>
○其守王?與其厲禁者如蠻?之事<lb/>
　　徬步浪反<lb/>
○蠻?掌役校人養馬其在王?者執其國之兵以守<lb/>
王?在野外則守厲禁<lb/>
　疏曰按校人良馬乘一師四圉不見?者蓋是雜役<lb/>
　之中<lb/>
○閩?掌役畜養鳥而阜蕃教擾之掌子則取?焉<lb/>
　坡謂役畜謂為掌畜之役也掌子則取?者此句當<lb/>
<pb n="62a"/>
　有闕誤<lb/>
○夷?掌役牧人養牛馬與鳥言<lb/>
　註曰鄭司農云夷狄之人或曉鳥獸之言故春秋?<lb/>
　曰介葛盧聞牛鳴曰是生三犧皆用之矣是以貉?職<lb/>
　掌與獸言<lb/>
○其守王?者與其守厲禁者如蠻?之事<lb/>
○貉?掌役服不氏而養獸而教擾之掌與獸言<lb/>
　註曰不言阜蕃者猛獸不可服又不生乳於圈檻也<lb/>
<pb n="62b"/>
○其守王?者與其守厲禁者如蠻?之事<lb/>
　　乳而樹反圈求阮反檻?覽反<lb/>
○布憲掌憲邦之刑禁正月之吉執旌節以宣布于四<lb/>
方而憲邦之刑禁以詰四方邦國及其都鄙達于四海<lb/>
　註曰憲表也謂縣之也刑禁者國之五禁所以左右<lb/>
　刑罰者詰謹也使四方謹行之爾雅曰九夷八蠻六<lb/>
　戎五狄謂之四海　坡謂自執旌節至達於四海皆<lb/>
　一時事言於司寇布刑之日執旌節適四方以宣布<lb/>
<pb n="63a"/>
　之而表縣其刑禁之書使四方邦國都鄙四海莫不<lb/>
　謹行也　縣音懸<lb/>
凡邦之大事合?庶則以刑禁號令<lb/>
　疏曰邦之大事合?庶者謂征伐巡守田獵皆是大<lb/>
　事合?庶也<lb/>
○禁殺戮掌司斬殺戮者凡傷人見血而不以告者攘<lb/>
獄者遏訟者以告而誅之<lb/>
　註曰司猶察也察此四者告於司寇罪之也斬殺戮<lb/>
<pb n="63b"/>
　謂吏民相斬相殺相戮者傷人見血見血乃為傷人<lb/>
　耳　坡謂攘猶距也攘獄者?當獄官有文書追攝<lb/>
　攘距不受捕也遏訟者遏止欲訟者也<lb/>
○禁暴氏掌禁庶民之亂暴力正者撟誣犯禁者作言<lb/>
語而不信者以告而誅之<lb/>
　註曰民之好為侵陵稱詐謾誕此三者亦刑所禁也<lb/>
　力正以力?得正也　吳氏曰力正謂脅?從已以<lb/>
　邪為正也　撟其表反<lb/>
<pb n="64a"/>
凡國聚?庶則戮其犯禁者以徇凡奚?聚而出入者<lb/>
則司牧之戮其犯禁者<lb/>
　註曰奚?女奴男奴也其聚出入有所使　疏曰聚<lb/>
　?庶者謂征伐之等奚?聚而出入者謂國有煩辱<lb/>
　之處使奚?<lb/>
○野廬氏掌達國道路至于四畿<lb/>
　註曰達謂巡行通之使不陷?也去王城五百里曰<lb/>
　畿<lb/>
<pb n="64b"/>
比國郊及野之道路宿息井樹<lb/>
　註曰比猶較也宿息廬之屬賓客所宿及晝止者也<lb/>
　井共飲食樹為蕃蔽　疏曰此經所云王為賓客在<lb/>
　道須得共丞守?之事國郊謂近郊?郊野謂百里<lb/>
　外至畿宿謂十里有廬三十里有宿五十里有市直<lb/>
　言宿者舉中言之<lb/>
○若有賓客則令守涂地之人聚柝之有相翔者誅之<lb/>
　註曰守涂地之人道所出廬宿旁民也相翔猶昌翔<lb/>
<pb n="65a"/>
　觀伺者也鄭司農云聚柝之聚擊柝以宿?之也有<lb/>
　姦人相翔於賓客之側則誅之不得令寇盜賓客<lb/>
　柝音託<lb/>
凡道路之舟車轚互者敘而行之<lb/>
　註曰舟車轚互謂於迫隘處也車有轘轅坻閣舟有<lb/>
　砥柱之屬其過之者使以次敘之　鄭剛中曰轚者<lb/>
　相值而礙也互者交互而不行也<lb/>
○凡有節者及有爵者至則為之辟<lb/>
<pb n="65b"/>
　註曰辟辟行人亦使守涂地者　轚音計轘??反<lb/>
禁野之?行徑踰者<lb/>
　註曰皆為防姦也?行妄由田中徑踰射邪趨疾越<lb/>
　隄渠也　射食亦反<lb/>
凡國之大事比脩除道路者<lb/>
　註曰比校治道者名若今次金敘大功　疏曰大事<lb/>
　謂若征伐巡守田獵郊祀天地王親行所經並須脩<lb/>
　除道路<lb/>
<pb n="66a"/>
○掌凡道禁<lb/>
　註曰禁謂若今?蒙布巾持兵杖之屬<lb/>
邦之大師則令埽道路且以幾禁行作不時者不物者<lb/>
　註曰不時謂不夙則莫者也不物謂衣服操持非比<lb/>
　常人也幾禁之者備姦人?賊及反間<lb/>
○蜡氏掌除骴<lb/>
　註曰曲禮四足死者曰漬骴鄭司農云謂死人骨也<lb/>
　月令曰掩骼埋胔骨之尚有肉者也及禽獸之骨皆<lb/>
<pb n="66b"/>
　是　坡謂骴有掩埋而無除去此除骴二字各自為<lb/>
　義蓋除一事也骴一事也下文自明詳之　蜡音娶<lb/>
　骴似賜反註漬胔皆同骼古百反<lb/>
凡國之大祭祀令州里除不蠲禁刑者任人及凶服者<lb/>
以及郊野大師大賓客亦如之<lb/>
　註曰蠲讀如潔圭惟饎之圭圭潔也刑者黥劓之屬<lb/>
　任人司圜所收教罷民也凶服服衰絰也此所禁除<lb/>
　者皆為不欲見人所薉惡也　疏曰大祭祀謂郊祭<lb/>
<pb n="67a"/>
　天地大賓客謂諸侯來朝若據天地其神位在郊至<lb/>
　郊而已若賓客則至畿故兼言野郊外曰野大總言<lb/>
　也　坡謂此一節言掌其除之事也　蠲古懸反饎<lb/>
　昌志反薉穢同惡烏路反<lb/>
若有死於道路者則令埋而置楬焉書其日月焉縣其<lb/>
衣服任器于有地之官以待其人<lb/>
　註曰有地之官主此地之吏也其人家人也鄭司農<lb/>
　云楬欲令其識取之今時楬櫫是也有地之官有郡<lb/>
<pb n="67b"/>
　界之吏今時鄉亭是也<lb/>
○掌凡國之骴禁<lb/>
　註曰禁謂孟春掩骼埋胔之屬　坡謂此二節言掌<lb/>
　其骴之事也　楬音竭縣音懸<lb/>
○雍氏掌溝瀆澮池之禁凡害於國稼者春令為阱擭<lb/>
溝瀆之利於民者秋令塞阱杜擭<lb/>
　註曰溝瀆澮田間通水者也池謂陂障之水道也害<lb/>
　於國稼謂水潦及禽獸也阱穿地為<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>所以禦禽獸<lb/>
<pb n="68a"/>
　其或超踰則陷焉世謂之陷阱擭柞鄂也堅地阱淺<lb/>
　則設柞鄂於其中秋而杜塞阱擭收刈之時為其陷<lb/>
　害人也書粊誓曰<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>乃擭敜乃阱時秋也伯禽以出<lb/>
　師征徐戎　擭胡化反陂披宜反<graphic n="KR2238" url="https://raw.githubusercontent.com/kanripo/KR-Gaiji/master/images/KR2238.png" mimeType="image/png"/>七艷反柞才伯<lb/>
　反鄂五格反粊音秘<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>音杜敜乃協反<lb/>
禁山之為苑澤之沈者<lb/>
　註曰為其就禽獸魚?自然之居而害之鄭司農云<lb/>
　不得擅為苑囿於山也澤之沈者謂毒魚及水蟲之<lb/>
<pb n="68b"/>
　屬<lb/>
○萍氏掌國之水禁<lb/>
　註曰水禁謂水中害人之處及入水捕魚?不時<lb/>
○幾酒<lb/>
　註曰苛察沽買過多及非時者<lb/>
○謹酒<lb/>
　註曰使民節用酒也書酒誥曰有政有事無彝酒<lb/>
　?文叔曰掌水禁而使禁酒酒亦水之害人者也<lb/>
<pb n="69a"/>
○禁川游者<lb/>
　註曰備波洋卒至沈溺也<lb/>
○司寤氏掌夜時<lb/>
　註曰夜時謂夜早晚若今甲乙至戊<lb/>
○以星分夜以詔夜士夜禁<lb/>
　註曰夜士主行夜徼候者如今都候之屬　易?祥<lb/>
　曰此謂施於國中者蓋國中有?閉之候國事有朝<lb/>
　夕之禮以星分夜則星見為夜星?為晝朝夕?閉<lb/>
<pb n="69b"/>
　於是乎在以是詔夜守之士<lb/>
○禦晨行者禁宵行者夜游者<lb/>
　註曰備其遭寇害及謀非公事禦亦禁也謂遏止之<lb/>
　無刑?也晨先明也宵定昏也書曰宵中星?春秋<lb/>
　傳曰夜中星隕如雨　徼古弔反先悉薦反<lb/>
○司烜氏掌以夫遂取明火於日以鑒取明水於月<lb/>
　註曰夫遂陽遂也鑒鏡屬取水者世謂之方諸取日<lb/>
　之火月之水欲得?陽之潔氣也　鄭剛中曰或謂<lb/>
<pb n="70a"/>
　鑒遂之齊同用金錫之半可以取水亦可以取火何<lb/>
　也蓋金錫半者?陽之雜用諸晝則陽氣應之而為<lb/>
　火用諸夜則?氣應之而為水<lb/>
○以共祭祀之明齍明燭共明水<lb/>
　註曰明燭以照饌陳明水以為?酒鄭司農云夫發<lb/>
　聲明齍謂以明水脩滌粢盛黍稷　疏曰鬱鬯五齊<lb/>
　以明水配三酒以?酒配?酒井水也與明水?然<lb/>
　對則異散文通謂之?酒　烜音燬夫如字司農音<lb/>
<pb n="70b"/>
　符<lb/>
凡邦之大事共墳燭庭燎<lb/>
　註曰故書墳為蕡鄭司農云蕡燭麻燭也?謂墳大<lb/>
　也樹於門外曰大燭於門?曰庭燎皆所以照?為<lb/>
　明　疏曰大事者謂若大喪紀大賓客　墳扶云反<lb/>
　註蕡同燎音聊<lb/>
中春以木鐸修火禁于國中<lb/>
　註曰為季春將出火也火禁謂用火之處及備風燥<lb/>
<pb n="71a"/>
○軍旅修火禁邦若屋誅則為明竁焉<lb/>
　註曰屋讀如其形剭之剭剭誅謂所殺不於市而以<lb/>
　適甸師氏者也明竁若今楬頭明書其罪?也司烜<lb/>
　掌明竁則罪人夜葬與　坡謂屋誅為明竁者蓋凡<lb/>
　殺人皆肆之三日明暴其罪今殺于甸師者因不肆<lb/>
　諸市壙埋之楬其罪於竁上　中音仲竁昌?反剭<lb/>
　音握<lb/>
○條狼氏掌執鞭以趨辟王出入則八人夾道公則六<lb/>
<pb n="71b"/>
人侯伯則四人子男則二人<lb/>
　註曰趨辟趨而辟行人若今卒辟車之為也孔子曰<lb/>
　富而可求雖執鞭之士吾亦為之言士之賤也　疏<lb/>
　曰案序官條狼氏下士六人今云天子八人少二人<lb/>
　矣蓋取胥徒中兼充也　條音滌辟音闢<lb/>
凡誓執鞭以趨於前且命之誓僕右曰殺誓馭曰車轘<lb/>
誓大夫曰敢不?鞭五百誓師曰三百誓邦之大史曰<lb/>
殺誓小史曰墨<lb/>
<pb n="72a"/>
　註曰前謂所誓?之行前也有司讀誓辭則大言其<lb/>
　刑以警所誓也誓者謂出軍及將祭祀時也出軍之<lb/>
　誓誓左右及馭則書之甘誓備矣郊特牲說祭祀之<lb/>
　誓曰卜之日王立于澤親聽誓命受教諫之義也車<lb/>
　轘謂車裂也師樂師也大史小史主禮事者鄭司農<lb/>
　云誓大夫曰敢不?謂不?於君也?謂大夫自受<lb/>
　命以出則其餘事莫不復請　疏曰誓自有大官若<lb/>
　月令田獵司徒北面誓之誓時此條狼氏為之大言<lb/>
<pb n="72b"/>
　使?聞知故云且命之　轘?串反一音環大音泰<lb/>
○脩閭氏掌比國中宿互柝者與其國粥而比其追胥<lb/>
者而賞罰之<lb/>
　註曰國中城中也粥養也國所游養謂羨卒也追逐<lb/>
　寇也胥讀為?鄭司農云宿謂宿?也互謂行馬所<lb/>
　以障互禁止人也柝謂行夜擊柝　粥音育?音胥<lb/>
禁徑踰者與以兵革趨行者與馳騁於國中者<lb/>
　註曰皆為其惑?　徐氏曰且疑其奸非也<lb/>
<pb n="73a"/>
邦有故則令守其閭互惟執節者不幾<lb/>
　註曰令者令其閭?之閭胥里宰之屬　疏曰有故<lb/>
　謂大喪寇戎等恐有姦非則命各守閭閭巷門　坡<lb/>
　謂互亦如梐枑之枑<lb/>
　<lb/>
　<lb/>
　<lb/>
　<lb/>
<pb n="73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮述註卷二十一<lb/>
</p>
<p>
</p>
  </div>
</body>
</text>
</TEI>