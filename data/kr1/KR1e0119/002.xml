<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三正考卷二</head> <lb/>
    <p>
<pb n="1a"/>
欽定四庫全書<lb/>
　三正考卷二<lb/>
　　　　　　　　　　　　工部主事?鼐撰<lb/>
　　邵公之誤<lb/>
哀十四年春西狩獲麟　公羊傳何注曰河陽冬言狩<lb/>
獲麟春言狩者蓋据魯變周之春以為冬去周之正而<lb/>
行夏之時　趙氏汸曰以行夏之時?春秋蓋昉於此<lb/>
然何氏固以建子為周之春但疑春不當言狩而妄為<lb/>
<pb n="1b"/>
之辭<lb/>
　　　鼐按狩者仲冬圍守取物之名周之孟春夏之<lb/>
　　　仲冬也謂春不當言狩何耶經言春不言冬安<lb/>
　　　得謂變周之春以為冬也吾不識所變者何春<lb/>
　　　所去者何正所行者何時也<lb/>
　　河南之誤<lb/>
伊川經?曰周正月非春也假天時以立義爾　朱子<lb/>
曰此以春字為夫子所加但魯史本謂之春秋則又似<lb/>
<pb n="2a"/>
元有春字　趙氏汸曰假天時以立義此胡氏夏時冠<lb/>
周月之所從出也<lb/>
　　　鼐按程子之?以周為改月不改時魯史本書<lb/>
　　　冬正月冬二月春三月而夫子改為春正月春<lb/>
　　　二月春三月也如此則周本以寅卯辰為春與<lb/>
　　　夏時同夫子反以子丑寅為春與夏時異也一<lb/>
　　　誤於周之不改時再誤於孔子之改周時而後<lb/>
　　　儒之紛紜糾葛從此起矣<lb/>
<pb n="2b"/>
　　武夷之誤<lb/>
胡傳曰按左氏王周正月周人以建子為?首則冬十<lb/>
有一月是也前乎周者以丑為正其書始即位曰惟元<lb/>
祀十有二月則知月不易也後乎周者以亥為正其書<lb/>
始建國曰元年冬十月則知時不易也建子非春亦明<lb/>
矣乃以夏時冠周月何哉聖人語?回以為邦則曰行<lb/>
夏之時作春秋以經世則曰春王正月此見諸行事之<lb/>
?也或曰非天子不議禮仲尼有聖德無其位而改正<lb/>
<pb n="3a"/>
朔可乎曰有是言也不曰春秋天子之事乎以夏時冠<lb/>
月垂法後世以周正紀事示無其位不敢自專也其?<lb/>
微矣　楊龜山答胡康侯書曰正朔必自天子出改正<lb/>
朔恐聖人不為也若謂以夏時冠月如定元年冬十月<lb/>
隕霜殺菽若以夏時言之則十月隕霜乃其時也不足<lb/>
為災異周十月乃夏之八月若以夏時冠月當曰秋十<lb/>
月也<hi>鼐按言魯史原文當為秋十月也</hi>正朔如建子丑是也用夏時月<lb/>
不可謂改正朔　趙氏汸曰据胡氏所引商秦不改月<lb/>
<pb n="3b"/>
為証是周亦未嘗改月據夏時冠周月是孔子始改時<lb/>
又云仲尼無其位而改正朔則是正月亦皆孔子所改<lb/>
其舛誤最甚?由所見未明而欲含糊兩端故雖主周<lb/>
正而又疑于時之不可改?主夏時而亦疑于建子之<lb/>
非春是以徒費心思而進退無據其?在于兼取用夏<lb/>
從周是欲兩可而不知理實不通　陳氏廷敬曰胡氏<lb/>
引左氏王周正月之?而論之曰周人以建子為歲首<lb/>
則冬十有一月是也是明以周正月之?為是謂冬十<lb/>
<pb n="4a"/>
一月為周正月矣而又曰前乎周者書元祀十有二月<lb/>
則知月不易也則是前乎周者未嘗改月至周始改其<lb/>
歲首之月為正月也夫殷不改月而周始改月考之經<lb/>
傳未有明文胡氏之意亦殆不謂然也其意若以謂建<lb/>
子為?首耳然明引左氏王周正月之文矣而又斷以<lb/>
為冬十有一月者不知胡氏之意進退何所據乎又曰<lb/>
後乎周者時不易胡氏之意非遂謂漢不易時而周獨<lb/>
易時也其意不過謂周不易時取漢以為證耳故下文<lb/>
<pb n="4b"/>
曰建子非春亦明矣是胡氏不主改時之?也其又曰<lb/>
乃以夏時冠周月何哉云者是胡氏亦知周果改十一<lb/>
月為正月矣特未便以為春是周之正月乃夏之十一<lb/>
月仍為夏正之冬也孔子作春秋取春之一字加於周<lb/>
正月之上耳是胡氏之意也故下文又曰聖人語??<lb/>
以為邦則曰行夏之時作春秋以經世則曰春王正月<lb/>
此見諸行事之?于是而胡氏之誤更有不可勝言者<lb/>
矣夫周之月建子之月也建子非春胡氏自言之矣使<lb/>
<pb n="5a"/>
周果不改時而孔子作春秋以建子非春之月強取春<lb/>
之一字加於其上此乃天時所不受牧兒芸叟所聞而<lb/>
怪笑者也?謂孔子而為之乎行夏之時子有是言矣<lb/>
假使周而果不改時也則建子之月儼然冬也冬則正<lb/>
夏之時也夏之時曰冬孔子書之曰春是周本行夏之<lb/>
時而孔子乃變夏之時矣行夏之時者果嘗若是乎假<lb/>
使孔子之于春秋果寓行夏時之意而周果不改時也<lb/>
則建子之月必將直書之曰冬使後之人猶得有所考<lb/>
<pb n="5b"/>
而正焉曰周之不改時如此也以子月為正月如此也<lb/>
其不若夏寅月之為正月如此也後之人由此考正而<lb/>
行夏之時焉豈不甚明白矣乎而顧冬而書春曰吾欲<lb/>
行夏之時寧有是理乎又其論曰以夏時冠月垂法後<lb/>
世以周正紀事示無其位不敢自專假使孔子果以夏<lb/>
時冠月則亦何難以夏正紀事時可自專月獨不可自<lb/>
專乎夫春夏秋冬之時自正至十二之月以為可改則<lb/>
皆可改以為不可改則皆不可改也今改夏之冬為春<lb/>
<pb n="6a"/>
曰將以垂法後世不改周之子月為十一月曰吾無其<lb/>
位不敢自專無其位而改冬為春冬必不可為春也不<lb/>
可為春者而悍然命之為春無其位者又敢自專如此<lb/>
乎且使後之人何所取法乎而謂以此垂法後世者其<lb/>
果何法之垂也書云王省惟?卿士惟月師尹惟日言<lb/>
以歲月日之大小?王及卿士師尹之尊卑也今謂夫<lb/>
子改時不改月是敢于其大而不敢于其小也聖人豈<lb/>
有是乎至其謂夫子有聖德無其位而改正朔夫正者<lb/>
<pb n="6b"/>
正月朔者月朔也如胡氏?則正月亦夫子所改矣吾<lb/>
不知胡氏所謂正朔者果何所指也聖人之言語文章<lb/>
皆具光明正大之心其語?子則正告以為邦之事其<lb/>
作春秋則直書以魯史之文亦何至如後儒支離剝割<lb/>
之見巧為新意於其間哉　湯氏斌曰如胡氏之說周<lb/>
改月不改時是雖以子月為歲首而四時之序猶夫夏<lb/>
也以冬為春乃自孔子始以夏時冠周月非所以尊周<lb/>
以仲冬為孟春豈可謂行夏之時乎不夏不周之間孔<lb/>
<pb n="7a"/>
子何以自處焉春秋天子之事謂賞功討罪以明天<lb/>
子之法使諸侯不敢悖天子大夫不敢悖諸侯非必變<lb/>
易四時之序改本朝正朔而後為天子之事也胡氏以<lb/>
為垂法後世吾恐法未可垂而先犯為下不倍之戒矣<lb/>
且此亦空言耳安在其為見諸行事之?乎<lb/>
　　　鼐按胡氏之?同程子亦以周正本改月不改<lb/>
　　　時冬正月魯史之舊文春字乃夫子之特筆也<lb/>
　　　趙氏陳氏之說曲盡其情以子矛刺子盾不必<lb/>
<pb n="7b"/>
　　　旁引博証以駁之也<lb/>
朱子曰如胡傳之說周亦未嘗改月而孔子特以夏正<lb/>
建寅之月為歲首月下所書之事?是周正建子月事<lb/>
自是之後月與事常差兩月聖人制作不如是之紛更<lb/>
煩擾錯亂無章也　文定以夏時冠周月以周正紀事<lb/>
謂如公即位依舊是十一月只是孔子改作春正月某<lb/>
便不敢信　湯氏玉翎曰胡氏謂春王正月本周之十<lb/>
一月而夫子以夏時冠周月以周正紀事夫周十一月<lb/>
<pb n="8a"/>
而曰正月是作史者之正月烏在其為王正月也曰王<lb/>
正月而所紀者周十一月之事烏在其為周正紀事也<lb/>
所紀周十一月之事而冠以春正月是以夏時夏月冠<lb/>
周事烏在其為夏時冠周月也<lb/>
　　　鼐按此駁胡氏之以周正為不改月不改時魯<lb/>
　　　史本書冬十一月而夫子改為春正月也　或<lb/>
　　　問駁胡傳者或駁其改月不改時或駁其時月<lb/>
　　　皆不改不識胡氏之宗主何如也曰吾嘗考諸<lb/>
<pb n="8b"/>
　　　他傳矣桓八年春正月己?烝胡傳曰夏數得<lb/>
　　　天百王所同商周改正巡狩烝享猶自夏焉然<lb/>
　　　則司馬中冬教大閱獻禽以享烝所謂自夏而<lb/>
　　　魯之烝祭在春正月見春秋用周正紀魯事也<lb/>
　　　十四年秋八月乙亥嘗胡傳曰春秋紀事用周<lb/>
　　　月而以八月嘗則不時也據此二傳則正月之<lb/>
　　　烝為夏十一月八月之嘗為夏六月是胡氏之<lb/>
　　　明以周正為改月也春王正月傳謂左氏王周<lb/>
<pb n="9a"/>
　　　正月周人以建子為?首則冬十有一月是也<lb/>
　　　言周正月建子即夏正之冬十有一月也與此<lb/>
　　　二傳正相發明然胡氏?以周正為改月矣又<lb/>
　　　引元祀十二月而曰月不易又謂春秋天子之<lb/>
　　　事故孔子改周之正朔則乂似乎周正本不改<lb/>
　　　月而夫子改之也故以魯史本書冬十一月而<lb/>
　　　夫子改為春正月之說亦歸胡氏其實胡氏之<lb/>
　　　宗?則不爾也陳氏廷敬言之詳矣<lb/>
<pb n="9b"/>
　　九?之誤<lb/>
書蔡註曰三代雖正朔不同然皆以寅月起數?朝覲<lb/>
?同頒?授時則以正朔行事至于紀月之數則皆以<lb/>
寅為首也惟十有三年春漢孔氏以為建子之月四時<lb/>
改易猶為無藝冬不可為春寒不可為煖不待辨而明<lb/>
也<lb/>
　　　鼐按此主不改時月之說辨已見前<lb/>
　　永嘉之誤<lb/>
<pb n="10a"/>
陳氏傅良曰以夏時冠周月魯史也夫子修春秋每孟<lb/>
月書時以見魯史?正月書王以存周正?尊周而罪<lb/>
魯也　李氏?曰以東遷之後天子不協時月侯國不<lb/>
奉正朔故魯改?即十一月為春夫子因而書之以罪<lb/>
魯之俶擾天紀其說無据　汪氏克?曰謂周雖改月<lb/>
數而不改夏時春秋四時之序皆魯?所更然夫子之<lb/>
時猶存告朔之餼羊則魯實承周之正朔未嘗改?後<lb/>
世所稱魯?特因春秋而逆推之耳<lb/>
<pb n="10b"/>
　　　鼐按陳永嘉之說謂周正建子本改月不改時<lb/>
　　　魯史亦建子而時月皆改也春秋則因舊史而<lb/>
　　　不革此?惑於冬不可為春之說而歸其咎於<lb/>
　　　魯也夏時冠周月之說至此愈出愈?矣夫子<lb/>
　　　行夏時之說不識魯史何以預知之<lb/>
　　四明之誤<lb/>
程氏端學曰古者君喪嗣子踰年始即位改元必在所<lb/>
建之歲首周王與諸侯即位亦當在十有一月何獨春<lb/>
<pb n="11a"/>
秋在建寅即位乎及考唐志春秋時晉魯宋各自有?<lb/>
法當獻惠之世大抵皆用夏正由是知春秋時魯公不<lb/>
奉周王正朔不於建子十一月即位而以建寅正月即<lb/>
位故孔子因舊史而不革直書之以見當時之僭亂<lb/>
　　　鼐按程四明之說謂周正建子本時月皆不改<lb/>
　　　魯史則建寅而時月悉與周正異也春秋則因<lb/>
　　　舊史而不革?惑于胡氏前乎周後乎周俱不<lb/>
　　　改時月而以孔子為改時王之正朔又為諸家<lb/>
<pb n="11b"/>
　　　所排擊故遷就其辭而為此說也　四明辨周<lb/>
　　　正幾至數千萬言而其宗?不過如此亦見其<lb/>
　　　陋矣<lb/>
　　涇野之誤<lb/>
呂氏柟曰春王正月者即夏之春正月耳周雖以冬十<lb/>
一月為正朔也孔子修春秋則斷自春正月紀之故曰<lb/>
行夏時也?以夏正紀事則即位可書於此以開後事<lb/>
也<lb/>
<pb n="12a"/>
　　　鼐按此以魯史本從周正冬十一月為?首而<lb/>
　　　孔子於每年截去子丑月移在前一年而以周<lb/>
　　　之春正月為始也周之春正月即夏正建寅之<lb/>
　　　月周本以此為第三月而夫子截去兩月以從<lb/>
　　　夏正故曰行夏時也此?惑於胡氏前乎此後<lb/>
　　　乎此皆不改時月之說而又不欲以一春字?<lb/>
　　　加於子月之上故小變其法而為此說也抑不<lb/>
　　　思周?以冬十一月為?首則公即位亦當書<lb/>
<pb n="12b"/>
　　　於十一月今乃以子月之即位者移于寅月而<lb/>
　　　又以本年之子月丑月移於前一年月則愈移<lb/>
　　　而愈前事則愈移而愈後殆所謂無稽之言也<lb/>
　　　歟　夏時冠周月之說至永嘉而怪斯極矣行<lb/>
　　　夏時之說至涇野而怪斯極矣<lb/>
　<lb/>
　<lb/>
　三正考卷二<lb/>
</p>
<p>
</p>
  </div>
</body>
</text>
</TEI>