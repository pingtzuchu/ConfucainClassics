<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩序卷上</head> <lb/>
    <p>
<pb n="1a"/>
欽定四庫全書<lb/>
　詩序卷上<lb/>
　　　　　　　　　　　　宋　朱子　辨?<lb/>
　詩序之作?者不同或以為孔子或以為子夏或以<lb/>
　為國史皆無明文可考唯後漢書儒林?以為衛宏<lb/>
　作毛詩序今傳於世則序乃宏作明矣然鄭氏又以<lb/>
　為諸序本自合為一編毛公始分以寘諸篇之首則<lb/>
　是毛公之前其傳已久宏特增廣而潤色之耳故近<lb/>
<pb n="1b"/>
　世諸儒多以序之首句為毛公所分而其下推?云<lb/>
　云者為後人所益理或有之但今考其首句則已有<lb/>
　不得詩人之本意而肆為妄?者矣況沿襲云云之<lb/>
　誤哉然計其初猶必自謂出於臆度之私非經本文<lb/>
　故且自為一編?附經後又以尚有齊魯韓氏之?<lb/>
　並傳於世故讀者亦有以知其出於後人之手不盡<lb/>
　信也及至毛公引以入經乃不綴篇後而超冠篇端<lb/>
　不為注文而直作經字不為疑辭而遂為?辭其後<lb/>
<pb n="2a"/>
　三家之傳又?而毛?孤行則其牴牾之?無復可<lb/>
　見故此序者遂若詩人先所命題而詩文反為因序<lb/>
　以作於是讀者轉相尊信無敢擬議至於有所不通<lb/>
　則必為之委曲遷就穿鑿而附合之寧使經之本文<lb/>
　繚戾破碎不成文理而終不忍明以小序為出於漢<lb/>
　儒也愚之病此久矣然猶以其所從來也?其間容<lb/>
　或直有傳授證驗而不可廢者故既頗采以附傳中<lb/>
　而復并為一編以還其舊因以論其得失云<lb/>
<pb n="2b"/>
　　大序<lb/>
詩者志之所之也在心為志發言為詩○情動於中而<lb/>
形於言言之不足故嗟嘆之嗟嘆之不足故永歌之永<lb/>
歌之不足不知手之舞之足之蹈之也○情發於聲聲<lb/>
成文謂之音治世之音安以樂其政和亂世之音怨以<lb/>
怒其政乖亡國之音哀以思其民困故正得失動天地<lb/>
感鬼神莫近乎詩○先王以是經夫婦成孝敬厚人倫<lb/>
美教化移風俗○故詩有六義焉一曰風二曰賦三曰<lb/>
<pb n="3a"/>
比四曰興五曰雅六曰頌○上以風化下下以風刺上<lb/>
主文而譎諫言之者無罪聞之者足以戒故曰風○至<lb/>
于王道衰禮義廢政教失國異政家殊俗而變風變雅<lb/>
作矣○國史明乎得失之?傷人倫之變哀刑政之苛<lb/>
吟詠性情以風其上達於事變而懷其舊俗者也○故<lb/>
變風發乎情止乎禮義發乎情民之性也止乎禮義先<lb/>
王之澤也○是以一國之事繫一人之本謂之風言天<lb/>
下之事形四方之風謂之雅雅者正也言王政之所由<lb/>
<pb n="3b"/>
廢興也政有小大故有小雅焉有大雅焉頌者美盛?<lb/>
之形容以其成功告於神明者也是謂四始詩之至也<lb/>
　　小序<lb/>
　周南<lb/>
關雎后妃之?也<lb/>
　后妃文王之妃大姒也天子之妃曰后近世諸儒多<lb/>
　辨文王未嘗稱王則大姒亦未嘗稱后序者蓋追稱<lb/>
　之亦未害也但其詩雖若專美大姒而實以深見文<lb/>
<pb n="4a"/>
　王之?序者徒見其詞而不察其意遂壹以后妃為<lb/>
　主而不復知有文王是固已失之矣至於化行中國<lb/>
　三分天下亦皆以為后妃之所致則是禮樂征伐皆<lb/>
　出於婦人之手而文王者徒擁?器以為寄生之君<lb/>
　也其失甚矣唯南豐曾氏之言曰先王之政必自?<lb/>
　始故其閨門之治所以施之家人者必為之師傅保<lb/>
　姆之助詩書圖史之戒珩璜琚瑀之節威儀動作之<lb/>
　度其教之者有此具然古之君子未嘗不以身化也<lb/>
<pb n="4b"/>
　故家人之義歸於反身二南之業本於文王豈自外<lb/>
　至哉世皆知文王之所以興能得?助而不知其所<lb/>
　以然者蓋本於文王之躬化故?則后妃有關雎之<lb/>
　行外則?臣有二南之美與之相成其推而及?則<lb/>
　商辛之昏俗江漢之小國?罝之野人莫不好善而<lb/>
　不自知此所謂身修故國家天下治者也竊謂此?<lb/>
　庶幾得之<lb/>
風之始也<lb/>
<pb n="5a"/>
　所謂關雎之亂以為風始是也蓋謂國風篇章之始<lb/>
　亦風化之所由始也<lb/>
所以風天下而正夫婦也故用之鄉人焉用之邦國焉<lb/>
　?見二南總論邦國謂諸侯之國明非獨天子用之<lb/>
　也<lb/>
風風也教也風以動之教以化之<lb/>
　承上文解風字之義以象言則曰風以事言則曰教<lb/>
然則關雎麟趾之化王者之風故繫之周公南言化自<lb/>
<pb n="5b"/>
北而南也鵲巢騶虞之?諸侯之風也先王之所以教<lb/>
故繫之召公<lb/>
　?見二南卷首關雎麟趾言化者化之所自出也鵲<lb/>
　巢騶虞言?者被化而成?也以其被化而後成?<lb/>
　故又曰先王之所以教先王即文王也舊?以為大<lb/>
　王王季誤矣程子曰周南召南如乾坤乾統坤坤承<lb/>
　乾也<lb/>
周南召南正始之道王化之基<lb/>
<pb n="6a"/>
　王者之道始於家終於天下而二南正家之事也王<lb/>
　者之化必至於法度彰禮樂著雅頌之聲作然後可<lb/>
　以言成然無其始則亦何所因而立哉基者堂宇之<lb/>
　所因而立者也程子曰有關雎麟趾之意然後可以<lb/>
　行周官之法度其為是歟<lb/>
是以關雎樂得淑女以配君子憂在進賢不淫其色哀<lb/>
窈窕思賢才而無傷善之心焉是關雎之義也<lb/>
　按論語孔子嘗言關雎樂而不淫哀而不傷蓋淫者<lb/>
<pb n="6b"/>
　樂之過傷者哀之過獨為是詩者得其性情之正是<lb/>
　以哀樂中節而不至於過耳而序者乃析哀樂淫傷<lb/>
　各為一事而不相須則已失其?矣至以傷為傷善<lb/>
　之心則又大失其?而全無文理也或曰先儒多以<lb/>
　周道衰詩人本諸?席而?雎作故揚雄以周康之<lb/>
　時?雎作為傷始亂杜欽亦曰佩玉晏鳴?雎歎之<lb/>
　?者以為古者后夫人?鳴佩玉去君所周康后不<lb/>
　然故詩人歎而傷之此魯詩?也與毛異矣但以哀<lb/>
<pb n="7a"/>
　而不傷之意推之恐其有此理也曰此不可知矣但<lb/>
　儀禮以?雎為鄉樂又為房中之樂則是周公制作<lb/>
　之時已有此詩矣若如魯?則儀禮不得為周公之<lb/>
　書儀禮不為周公之書則周之盛時乃無鄉射燕飲<lb/>
　房中之樂而必有待乎後世之刺詩也其不然也明<lb/>
　矣且為人子孫乃無故而播其先祖之失於天下如<lb/>
　此而尚可以為風化之首乎<lb/>
○葛覃后妃之本也后妃在父母家則志在於女功之<lb/>
<pb n="7b"/>
事躬儉節用服澣濯之衣尊敬師傅則可以歸安父母<lb/>
化天下以婦道也<lb/>
　此詩之序首尾皆是但其所謂在父母家者一句為<lb/>
　未安蓋若謂未嫁之時即詩中不應遽以歸寧父母<lb/>
　為言況未嫁之時自當服勤女功不足稱述以為盛<lb/>
　美若謂歸寧之時即詩中先言刈葛而後言歸寧亦<lb/>
　不相合且不常為之於平居之日而暫為之於歸寧<lb/>
　之時亦豈所謂庸行之謹哉序之淺拙大率?此<lb/>
<pb n="8a"/>
○卷耳后妃之志也又當輔佐君子求賢審官知臣下<lb/>
之勤勞?有進賢之志而無險詖私謁之心朝夕思念<lb/>
至於憂勤也<lb/>
　此詩之序首句得之餘皆傅會之鑿?后妃雖知臣<lb/>
　下之勤勞而憂之然曰嗟我懷人則其言親暱非后<lb/>
　妃之所得施於使臣者矣且首章之我獨為后妃而<lb/>
　後章之我皆為使臣首尾衡決不相承應亦非文字<lb/>
　之體也<lb/>
<pb n="8b"/>
○樛木后妃逮下也言能逮下而無嫉?之心焉<lb/>
　此序稍平後不注者放此<lb/>
○螽斯后妃子孫?多也言若螽斯不?忌則子孫?<lb/>
多也<lb/>
　螽斯聚處和一而卵育蕃多故以為不妒忌則子孫<lb/>
　?多之比序者不達此詩之體故遂以不妒忌者歸<lb/>
　之螽斯其亦誤矣<lb/>
○桃夭后妃之所致也不妒忌則男女以正婚姻以時<lb/>
<pb n="9a"/>
國無鰥民也<lb/>
　序首句非是其所謂男女以正婚姻以時國無鰥民<lb/>
　者得之蓋此以下諸詩皆言文王風化之盛由家及<lb/>
　國之事而序者失之皆以為后妃之所致既非所以<lb/>
　正男女之位而於此詩又專以為不妒忌之功則其<lb/>
　意愈狹而?愈?矣<lb/>
○?罝后妃之化也?雎之化行則莫不好?賢人?<lb/>
多也<lb/>
<pb n="9b"/>
　此序首句非是而所謂莫不好?賢人?多者得之<lb/>
○芣?后妃之美也和平則婦人樂有子矣<lb/>
○漢廣?廣所及也文王之道被於南國美化行乎江<lb/>
漢之域無思犯禮求而不可得也<lb/>
　此詩以篇?有漢之廣矣一句得名而序者謬誤乃<lb/>
　以?廣所及為言失之?矣然其下文復得詩意而<lb/>
　所謂文王之化者尤可以正前篇之誤先儒嘗謂序<lb/>
　非出於一人之手者此其一驗但首句未必是下文<lb/>
<pb n="10a"/>
　未必非耳蘇氏乃例取首句而去其下文則於此?<lb/>
　兩失之矣<lb/>
○汝墳道化行也文王之化行乎汝墳之國婦人能閔<lb/>
其君子猶勉之以正也<lb/>
○麟之趾?雎之應也?雎之化行則天下無犯非禮<lb/>
雖衰世之公子皆信厚如麟趾之時也<lb/>
　之時二字可刪<lb/>
　召南<lb/>
<pb n="10b"/>
鵲巢夫人之?也國君積行累功以致爵位夫人起家<lb/>
而居有之?如鳴鳩乃可以配焉<lb/>
　文王之時?雎之化行於閨門之?而諸侯蒙化以<lb/>
　成?者其道亦始於家人故其夫人之?如是而詩<lb/>
　人美之也不言所美之人者世?而不可知也後皆<lb/>
　放此<lb/>
○采蘩夫人不失職也夫人可以奉祭祀則不失職矣<lb/>
○草蟲大夫妻能以禮自防也<lb/>
<pb n="11a"/>
　此恐亦是夫人之詩而未見以禮自防之意<lb/>
○采蘋大夫妻能循法度也能循法度則可以承先祖<lb/>
共祭祀矣<lb/>
○甘棠美召伯也召伯之教明於南國<lb/>
○行露召伯聽訟也衰亂之俗微貞信之教興?暴之<lb/>
男不能侵陵貞女也<lb/>
○羔羊鵲巢之功致也召南之國化文王之政在位皆<lb/>
節儉正直?如羔羊也<lb/>
<pb n="11b"/>
　此序得之但?如羔羊一句為衍?耳<lb/>
○殷其?勸以義也召南之大夫?行從政不遑寧處<lb/>
其室家能閔其勤勞勸以義也<lb/>
　按此詩無勸以義之意<lb/>
○摽有梅男女及時也召南之國被文王之化男女得<lb/>
以及時也<lb/>
　此序末句未安<lb/>
○小星?及下也夫人無妒忌之行?及賤妾進?於<lb/>
<pb n="12a"/>
君知其命有貴賤能盡其心矣<lb/>
○江有汜美媵也勤而無怨嫡能悔過也文王之時江<lb/>
沱之間有嫡不以其媵備數媵遇勞而無怨嫡亦自悔<lb/>
也<lb/>
　詩中未見勤勞無怨之意<lb/>
○野有死?惡無禮也天下大亂?暴相陵遂成淫風<lb/>
被文王之化雖當亂世猶惡無禮也<lb/>
　此序得之但所謂無禮者言淫亂之非禮耳不謂無<lb/>
<pb n="12b"/>
　聘幣之禮也<lb/>
○何彼穠矣美王姬也雖則王姬亦下嫁於諸侯車服<lb/>
不繫其夫下王后一等猶執婦道以成肅雝之?也<lb/>
　此詩時世不可知其?己見本篇但序云雖則王姬<lb/>
　亦下嫁於諸侯?者多笑其陋然此但讀為兩句之<lb/>
　失耳若讀此十字合為一句而對下文車服不繫其<lb/>
　夫下王后一等為義則序者之意亦自明白蓋曰王<lb/>
　姬雖嫁於諸侯然其車服制度與他國之夫人不同<lb/>
<pb n="13a"/>
　所以甚言其貴盛之極而猶不敢挾貴以驕其夫家<lb/>
　也但立文不善終費詞?耳鄭氏曰下王后一等謂<lb/>
　車?厭<hi>音葉</hi>翟<hi>音/狄</hi>勒面繢<hi>音/繪</hi>總服則褕<hi>音遙</hi>翟然則公侯<lb/>
　夫人翟茀者其翟車貝面組總有幄也歟<lb/>
○騶虞鵲巢之應也鵲巢之化行人倫既正朝廷既治<lb/>
天下純被文王之化則庶?蕃殖蒐田以時仁如騶虞<lb/>
則王道成也<lb/>
　此序得詩之大?然語意亦不分明楊氏曰二南正<lb/>
<pb n="13b"/>
　始之道王化之基蓋一體也王者諸侯之風相須以<lb/>
　為治諸侯所以代其終也故召南之終至於仁如騶<lb/>
　虞然後王道成焉夫王道成非諸侯之事也然非諸<lb/>
　侯有騶虞之?亦何以見王道之成哉歐陽公曰賈<lb/>
　誼新書曰騶者文王之囿名虞者囿之司獸也陳氏<lb/>
　曰禮記射義云天子以騶虞為節樂官備也則其為<lb/>
　虞官明矣獵以虞為主其實歎文王之仁而不斥言<lb/>
　也此與舊?不同今存於此<lb/>
<pb n="14a"/>
　邶<lb/>
?舟言仁而不遇也衛頃公之時仁人不遇小人在側<lb/>
　詩之文意事類可以思而得其時世名氏則不可以<lb/>
　?而推故凡小序唯詩文明白直指其事如甘棠定<lb/>
　中南山株林之屬若證驗的切見於書史如載馳碩<lb/>
　人清人?鳥之?決為可無疑者其次則詞?大?<lb/>
　可知必為某事而不可知其的為某時某人者尚多<lb/>
　有之若為小序者姑以其意推尋探索依約而言則<lb/>
<pb n="14b"/>
　雖有所不知亦不害其為不自欺雖有未當人亦當<lb/>
　恕其所不及今乃不然不知其時者必?以為某王<lb/>
　某公之時不知其人者必?以為某甲某乙之事於<lb/>
　是傅會書史依託名諡鑿空妄語以誑後人其所以<lb/>
　然者特以恥其有所不知而唯恐人之不見信而已<lb/>
　且如?舟不知其出於婦人而以為男子不知其不<lb/>
　得於夫而以為不遇於君此則失矣然有所不及而<lb/>
　不自欺則亦未至於大害理也今乃斷然以為衛頃<lb/>
<pb n="15a"/>
　公之時則其故為欺罔以誤後人之罪不可揜矣蓋<lb/>
　其偶見此詩冠於三衛變風之首是以求之春秋之<lb/>
　前而史記所書莊桓以上衛之諸君事皆無可考者<lb/>
　諡亦無甚惡者獨頃公有賂王請命之事其諡又為<lb/>
　甄心動懼之名如漢諸侯王必其嘗以罪謫然後加<lb/>
　以此諡以是意其必有棄賢用佞之失而遂以此詩<lb/>
　予<hi>音與</hi>之若將以衒其多知而必於取信不知將有明<lb/>
　者從旁觀之則適所以暴其真不知而?其深不信<lb/>
<pb n="15b"/>
　也凡小序之失以此推之什得八九矣又其為?必<lb/>
　使詩無一篇不為美刺時君國政而作固己不切於<lb/>
　情性之自然而又拘於時世之先後其或詩?所載<lb/>
　當此之時偶無賢君美諡則雖有詞之美者亦例以<lb/>
　為陳古而刺今是使讀者疑於當時之人?無善則<lb/>
　稱君過則稱已之意而一不得志則扼腕切齒嘻笑<lb/>
　冷語以懟其上者所在而成?是其輕躁險薄尤有<lb/>
　害於?柔敦厚之教故予不可以不辨<lb/>
<pb n="16a"/>
○?衣衛莊姜傷己也妾上僭夫人失位而作是詩也<lb/>
　此詩下至終風四篇序皆以為莊姜之詩今姑從之<lb/>
　然唯燕燕一篇詩文略可據耳<lb/>
○燕燕衛莊姜送歸妾也<lb/>
　?送于南一句可為送戴媯之驗<lb/>
○日月衛莊姜傷己也遭州吁之難傷己不見答於先<lb/>
君以至困窮之詩也<lb/>
　此詩序以為莊姜之作今未有以見其不然但謂遭<lb/>
<pb n="16b"/>
　州吁之難而作則未然耳蓋詩言寧不我顧猶有望<lb/>
　之之意又云?音無良亦非所宜施於前人者明是<lb/>
　莊公在時所作其篇次亦當在燕燕之前也<lb/>
○終風衛莊姜傷己也遭州吁之暴見侮慢而不能正<lb/>
也<lb/>
　詳味此詩有夫婦之情無母子之意若果莊姜之詩<lb/>
　則亦當在莊公之世而列於燕燕之前序?誤矣<lb/>
○擊?怨州吁也衛州吁用兵暴亂使公孫文仲將而<lb/>
<pb n="17a"/>
平陳與宋國人怨其勇而無禮也<lb/>
　春秋隱公四年宋衛陳蔡伐鄭正州吁自立之時也<lb/>
　序蓋據詩文平陳與宋而引此為?恐或然也然?<lb/>
　記魯?仲之言曰州吁阻兵而安忍阻兵無?安忍<lb/>
　無親?叛親離難以濟矣夫兵猶火也弗戢將自焚<lb/>
　也夫州吁?其君而虐用其民於是乎不務令?而<lb/>
　欲以亂成必不免矣按州吁??之賊此序但譏其<lb/>
　勇而無禮固為淺陋而?仲之言亦止於此蓋君臣<lb/>
<pb n="17b"/>
　之義不明於天下久矣春秋其得不作乎<lb/>
○凱風美孝子也衛之淫風流行雖有七子之母猶不<lb/>
能安其室故美七子能盡其孝道以慰其母心而成其<lb/>
志爾<lb/>
　以孟子之?證之序?亦是但此乃七子自責之辭<lb/>
　非美七子之作也<lb/>
○雄雉刺衛宣公也淫亂不恤國事軍旅數起大夫久<lb/>
役男女怨曠國人怨之而作是詩<lb/>
<pb n="18a"/>
　序所謂大夫久役男女怨曠者得之但未有以見其<lb/>
　為宣公之時與淫亂不恤國事之意耳兼此詩亦婦<lb/>
　人作非國人之所為也<lb/>
○匏有苦葉刺衛宣公也公與夫人並為淫亂<lb/>
　未有以見其為刺宣公夫人之詩<lb/>
○谷風刺夫婦失道也衛人化其上淫於新昏而棄其<lb/>
舊室夫婦離?國俗傷敗焉<lb/>
　亦未有以見化其上之意<lb/>
<pb n="18b"/>
○式微黎侯寓于衛其臣勸以歸也<lb/>
　詩中無黎侯字未詳是否下篇同<lb/>
○旄丘責衛伯也狄人?逐黎侯黎侯寓于衛衛不能<lb/>
修方伯連率<hi>音帥</hi>之職黎之臣子以責於衛也<lb/>
　序見詩有伯兮二字而以為責衛伯之詞誤矣○陳<lb/>
　氏曰?者以此為宣公之詩然宣公之後百餘年衛<lb/>
　穆公之時晉滅赤狄潞氏數之以其奪黎氏地然則<lb/>
　此其穆公之詩乎不可得而知也<lb/>
<pb n="19a"/>
○簡兮刺不用賢也衛之賢者仕於伶官皆可以承事<lb/>
王者也<lb/>
　此序略得詩意而詞不足以達之<lb/>
○泉水衛女思歸也嫁於諸侯父母終思歸寧而不得<lb/>
故作是詩以自見也<lb/>
○北門刺仕不得志也言衛之忠臣不得其志爾<lb/>
○北風刺虐也衛國並為威虐百姓不親莫不相攜持<lb/>
而去焉<lb/>
<pb n="19b"/>
　衛以淫亂亡國未聞其有威虐之政如序所云者此<lb/>
　恐非是<lb/>
○靜女刺時也衛君無道夫人無?<lb/>
　此序全然不似詩意<lb/>
○新臺刺衛宣公也納伋之妻作新臺於河上而要之<lb/>
國人惡之而作是詩也<lb/>
○二子?舟思伋壽也衛宣公之二子爭相為死國人<lb/>
傷而思之作是詩也<lb/>
<pb n="20a"/>
　二詩?已各見本篇<lb/>
　鄘<lb/>
柏舟共姜自誓也衛世子共伯蚤死其妻守義父母欲<lb/>
奪而嫁之誓而弗許故作是詩以?之<lb/>
　此事無所見於他書序者或有所?今姑從之<lb/>
○牆有茨衛人刺其上也公子頑通乎君母國人疾之<lb/>
而不可道也<lb/>
○君子偕老刺衛夫人也夫人淫亂失事君子之道故<lb/>
<pb n="20b"/>
陳人君之?服飾之盛宜與君子偕老也<lb/>
　公子頑事見春秋傳但此詩所以作亦未可考鶉之<lb/>
　奔奔放此<lb/>
○桑中刺奔也衛之公室淫亂男女相奔至于世族在<lb/>
位相竊妻妾期于幽?政散民流而不可止<lb/>
　此詩乃淫奔者所自作序之首句以為刺奔誤矣其<lb/>
　下云云者乃復得之樂記之?已略見本篇矣而或<lb/>
　者以為刺詩之體固有鋪陳其事不加一辭而閔惜<lb/>
<pb n="21a"/>
　懲創之意自見於言外者此類是也豈必譙讓質責<lb/>
　然後為刺也哉此?不然夫詩之為刺固有不加一<lb/>
　辭而意自見者清人猗嗟之屬是已然嘗試玩之則<lb/>
　其賦之之人猶在所賦之外而詞意之間猶有賓主<lb/>
　之分也豈有將欲刺人之惡乃反自為彼人之言以<lb/>
　陷其身於所刺之中而不自知也哉其必不然也明<lb/>
　矣又況此等之人安於為惡其於此等之詩計其平<lb/>
　日固己自其口出而無慚矣又何待吾之鋪陳而後<lb/>
<pb n="21b"/>
　始知其所為之如此亦豈畏我之閔惜而遂幡然遽<lb/>
　有懲創之心耶以是為刺不惟無益殆恐不免於?<lb/>
　之舞之而反以勸其惡也或者又曰詩三百篇皆雅<lb/>
　樂也祭祀朝聘之所用也桑間濮上之音鄭衛之樂<lb/>
　也世俗之所用也雅鄭不同部其來尚矣且夫子答<lb/>
　?淵之問於鄭聲亟欲放而?之豈其刪詩乃錄淫<lb/>
　奔者之詞而使之合奏於雅樂之中乎亦不然也雅<lb/>
　者二雅是也鄭者緇衣以下二十一篇是也衛者邶<lb/>
<pb n="22a"/>
　鄘衛三十九篇是也桑間衛之一篇桑中之詩是也<lb/>
　二南雅頌祭祀朝聘之所用也鄭衛桑濮里巷俠邪<lb/>
　之所歌也夫子之於鄭衛蓋深?其聲於樂以為法<lb/>
　而嚴立其詞於詩以為戒如聖人固不語亂而春秋<lb/>
　所記無非亂臣賊子之事蓋不如是無以見當時風<lb/>
　俗事變之實而垂鑒戒於後世故不得已而存之所<lb/>
　謂道並行而不相悖者也今不察此乃欲為之諱其<lb/>
　鄭衛桑濮之實而文之以雅樂之名又欲從而奏之<lb/>
<pb n="22b"/>
　宗廟之中朝廷之上則未知其將以薦之何等之鬼<lb/>
　神用之何等之賓客而於聖人為邦之法又豈不為<lb/>
　陽守而?叛之耶其亦誤矣曰然則大序所謂止乎<lb/>
　禮義夫子所謂思無邪者又何謂邪曰大序指柏舟<lb/>
　?衣泉水竹竿之屬而言以為多出於此耳非謂篇<lb/>
　篇皆然而桑中之?亦止乎禮義也夫子之言正為<lb/>
　其有邪正美惡之雜故特言此以明其皆可以懲惡<lb/>
　勸善而使人得其性情之正耳非以桑中之?亦以<lb/>
<pb n="23a"/>
　無邪之思作之也曰荀卿所謂詩者中聲之所止太<lb/>
　史公亦謂三百篇者夫子皆絃歌之以求合於韶武<lb/>
　之音何邪曰荀卿之言固為正經而發若史遷之?<lb/>
　則恐亦未足為據也豈有哇淫之曲而可以?合於<lb/>
　韶武之音也邪<lb/>
○鶉之奔奔刺衛宣姜也衛人以為宣姜鶉鵲之不若<lb/>
也<lb/>
　見上<lb/>
<pb n="23b"/>
○定之方中美衛文公也衛為狄所滅東徙渡河野處<lb/>
漕邑齊桓公攘戎狄而封之文公徙居楚丘始建城市<lb/>
而營?室得其時制百姓?之國家殷富焉<lb/>
○蝃蝀止奔也衛文公能以道化其民淫奔之恥國人<lb/>
不齒也<lb/>
○相?刺無禮也衛文公能正其?臣而刺在位承先<lb/>
君之化無禮儀也<lb/>
○干旄美好善也衛文公臣子多好善賢者樂告以善<lb/>
<pb n="24a"/>
道也<lb/>
　定之方中一篇經文明白故序得以不誤蝃蝀以下<lb/>
　亦因其在此而以為文公之詩耳他未有考也<lb/>
○載馳許穆夫人作也閔其宗國顛覆自傷不能救也<lb/>
衛懿公為狄人所滅國人分散露於漕邑許穆夫人閔<lb/>
衛之亡傷許之小力不能救思歸唁其兄又義不得故<lb/>
賦是詩也<lb/>
　此亦經明白而序不誤者又有春秋傳可證<lb/>
<pb n="24b"/>
　衛<lb/>
淇澳美武公之?也有文章又能聽其規諫以禮自防<lb/>
故能入相于周美而作是詩也<lb/>
　此序疑得之<lb/>
○考槃刺莊公也不能繼先公之業使賢者退而窮處<lb/>
　此為美賢者窮處而能安其樂之詩文意甚明然詩<lb/>
　文未有見棄於君之意則亦不得為刺莊公矣序蓋<lb/>
　失之而未有害於義也至於鄭氏遂有誓不忘君之<lb/>
<pb n="25a"/>
　惡誓不過君之朝誓不告君以善之?則其害義又<lb/>
　有甚焉於是程子易其訓詁以為陳其不能忘君之<lb/>
　意陳其不得過君之朝陳其不得告君以善則其意<lb/>
　忠厚而和平矣然未知鄭氏之失生於序文之誤若<lb/>
　但直據詩詞則與其君初不相涉也<lb/>
○碩人閔莊姜也莊公惑於嬖妾使驕上僭莊姜賢而<lb/>
不答終以無子國人閔而憂之<lb/>
　此序據春秋傳得之<lb/>
<pb n="25b"/>
○氓刺時也宣公之時禮義消亡淫風大行男女無?<lb/>
遂相奔誘華落色衰復相棄背或乃困而自悔喪其妃<lb/>
耦故序其事以風焉美反正刺淫泆也<lb/>
　此非刺時宣公未有考故序其事以下亦非是其曰<lb/>
　美反正者尤無理<lb/>
○竹竿衛女思歸也適異國而不見答思而能以禮者<lb/>
也<lb/>
　未見不見答之意<lb/>
<pb n="26a"/>
○芄蘭刺?公也驕而無禮大夫刺之<lb/>
　此詩不可考當闕<lb/>
○河廣宋襄公母歸於衛思而不止故作是詩也<lb/>
○伯兮刺時也言君子行役為王前驅過時而不反焉<lb/>
　舊?以詩有為王前驅之文遂以此為春秋所書從<lb/>
　王伐鄭之事然詩又言自伯之東則鄭在衛西不得<lb/>
　為此行矣序言為王前驅蓋用詩文然似未識其文<lb/>
　意也<lb/>
<pb n="26b"/>
○有狐刺時也衛之男女失時喪其妃耦焉古者國有<lb/>
凶荒則殺禮而多昏會男女之無夫家者所以育人民<lb/>
也<lb/>
　男女失時之句未安其曰殺禮多昏者周禮大司徒<lb/>
　以荒政十有二聚萬民十日多昏者是也序者之意<lb/>
　蓋曰衛於此時不能舉此之政耳然亦非詩之正意<lb/>
　也長樂劉氏曰夫婦之禮雖不可不謹於其始然民<lb/>
　有細微貧弱者或困於凶荒必待禮而後昏則男女<lb/>
<pb n="27a"/>
　之失時者多無室家之養聖人傷之寧邦典之或違<lb/>
　而不忍失其昏嫁之時也故有荒政多昏之禮所以<lb/>
　使之相依以為生而又以育人民也詩不云乎愷悌<lb/>
　君子民之父母茍無子育兆庶之心其能若此哉此<lb/>
　則周禮之意也<lb/>
○木?美齊桓公也衛國有狄人之敗出處於漕齊桓<lb/>
公救而封之遺之車馬器服焉衛人思之欲厚報之而<lb/>
作是詩也<lb/>
<pb n="27b"/>
　?見本篇<lb/>
　王<lb/>
黍離閔宗周也周大夫行役至於宗周過故宗廟?室<lb/>
盡為禾黍閔周室之顛覆彷徨不忍去而作是詩也<lb/>
○君子于役刺平王也君子行役無期度大夫思其危<lb/>
難以風焉<lb/>
　此國人行役而室家念之之辭序?誤矣其曰刺平<lb/>
　王亦未有考<lb/>
<pb n="28a"/>
○君子陽陽閔周也君子遭亂相招為?仕全身?害<lb/>
而已<lb/>
　?同上篇<lb/>
○揚之水刺平王也不撫其民而?屯戍于母家周人<lb/>
怨思焉<lb/>
○中谷有蓷閔周也夫婦日以衰薄凶年飢饉室家相<lb/>
棄爾<lb/>
○?爰閔周也桓王失信諸侯背叛構怨連禍王師傷<lb/>
<pb n="28b"/>
敗君子不樂其生焉<lb/>
　君子不樂其生一句得之餘皆衍?其指桓王蓋據<lb/>
　春秋傳鄭伯不朝王以諸侯伐鄭鄭伯禦之王卒大<lb/>
　敗祝?射王中肩之事然未有以見此詩之為是而<lb/>
　作也<lb/>
○葛藟王族刺平王也周室道衰棄其九族焉<lb/>
　序?未有據詩意亦不??己見本篇<lb/>
○采葛懼讒也<lb/>
<pb n="29a"/>
　此淫奔之詩其篇與大車相屬其事與采唐采葑采<lb/>
　麥相似其詞與鄭子衿正同序?誤矣<lb/>
○大車刺周大夫也禮義陵遲男女淫奔故陳古以刺<lb/>
今大夫不能聽男女之訟焉<lb/>
　非刺大夫之詩乃畏大夫之詩<lb/>
○丘中有麻思賢也莊王不明賢人放逐國人思之而<lb/>
作是詩也<lb/>
　此亦淫奔者之詞其篇上屬大車而語意不莊非望<lb/>
<pb n="29b"/>
　賢之意序亦誤矣<lb/>
　鄭<lb/>
緇衣美武公也父子並為周司徒善於其職國人宜之<lb/>
故美其?以明有國善善之功焉<lb/>
　此未有據今姑從之<lb/>
○將仲子刺莊公也不勝其母以害其弟弟叔失道而<lb/>
公弗制祭仲諫而公弗聽小不忍以致大亂焉<lb/>
　事見春秋傳然莆田鄭氏謂此實淫奔之詩無與於<lb/>
<pb n="30a"/>
　莊公叔段之事序蓋失之而?者又從而巧為之?<lb/>
　以實其事誤亦甚矣今從其?<lb/>
○叔于田刺莊公也叔處于京繕甲治兵以出于田國<lb/>
人?而歸之<lb/>
　國人之心貳于叔而歌其田狩適野之事初非以刺<lb/>
　莊公亦非?其出于田而後歸之也或曰段以國君<lb/>
　貴弟受封大邑有人民兵甲之?不得出居閭巷下<lb/>
　雜民伍此詩恐亦民間男女相?之詞耳<lb/>
<pb n="30b"/>
○大叔于田刺莊公也叔多才而好勇不義而得?也<lb/>
　此詩與上篇意同非刺莊公也下兩句得之<lb/>
○清人刺文公也?克好利而不顧其君文公惡而欲<lb/>
?之不能使?克將兵而禦敵于竟陳其師旅?翔河<lb/>
上久而不召?散而歸?克奔陳公子素惡?克進之<lb/>
不以禮文公退之不以道危國亡師之本故作是詩也<lb/>
　按此序蓋本春秋傳而以他?廣之未詳所据孔氏<lb/>
　正義又据序文而以是詩為公子素之作然則進之<lb/>
<pb n="31a"/>
　當作之進今文誤也<lb/>
○羔裘刺朝也言古之君子以風其朝焉<lb/>
　序以變風不應有美故以此為言古以刺今之詩今<lb/>
　詳詩意恐未必然且當時鄭之大夫如子皮子?之<lb/>
　徒豈無可以當此詩者但今不可考耳<lb/>
○遵大路思君子也莊公失道君子去之國人思望焉<lb/>
　此亦淫亂之詩序?誤矣<lb/>
○女曰雞鳴刺不??也陳古義以刺今不??而好<lb/>
<pb n="31b"/>
色也<lb/>
　此亦未有以見其陳古刺今之意<lb/>
○有女同車刺忽也鄭人刺忽之不昏于齊太子忽嘗<lb/>
有功于齊齊侯請妻之齊女賢而不取卒以無大國之<lb/>
助至于見逐故國人刺之<lb/>
　按春秋傳齊侯欲以文姜妻鄭太子忽忽辭人問其<lb/>
　故忽曰人各有耦齊大非吾耦也詩曰自求多福在<lb/>
　我而已大國何為其後北戎侵齊鄭伯使忽帥師救<lb/>
<pb n="32a"/>
　之敗戎師齊侯又請妻之忽曰無事於齊吾猶不敢<lb/>
　今以君命奔齊之急而受室以歸是以師昏也民其<lb/>
　謂我何遂辭諸鄭伯祭仲謂忽曰君多?寵子無大<lb/>
　援將不立忽又不聽及即位遂為祭仲所逐此序文<lb/>
　所據以為?者也然以今考之此詩未必為忽而作<lb/>
　序者但見孟姜二字遂指以為齊女而附之於忽耳<lb/>
　假如其?則忽之辭昏未為不正而可刺至其失國<lb/>
　則又特以勢孤援寡不能自定亦未有可刺之罪也<lb/>
<pb n="32b"/>
　序乃以為國人作詩以刺之其亦誤矣後之讀者又<lb/>
　襲其誤必欲鍛鍊羅織文致其罪而不肯赦徒欲以<lb/>
　徇?詩者之謬而不知其失是非之正害義理之公<lb/>
　以亂聖經之本?而壞學者之心術故予不可以不<lb/>
　辨<lb/>
○山有扶蘇刺忽也所美非美然<lb/>
　此下四詩及揚之水皆男女戲謔之詞序之者不得<lb/>
　其?而例以為刺忽殊無情理<lb/>
<pb n="33a"/>
○籜兮刺忽也君弱臣彊不倡而和也<lb/>
　見上<lb/>
○狡童刺忽也不能與賢人圖事權臣擅命也<lb/>
　昭公嘗為鄭國之君而不幸失國非有大惡使其民<lb/>
　疾之如?讎也況方刺其不能與賢人圖事權臣擅<lb/>
　命則是公猶在位也豈可忘其君臣之分而遽以狡<lb/>
　童目之耶且昭公之為人柔懦??不可謂狡即位<lb/>
　之時年已壯大不可謂童以是名之殊不相似而序<lb/>
<pb n="33b"/>
　於山有扶蘇所謂狡童者方指昭公之所美至於此<lb/>
　篇則遂移以指公之身焉則其舛又甚而非詩之本<lb/>
　?明矣大扺序者之於鄭詩凡不得其?者則舉而<lb/>
　歸之於忽文義一失而其害於義理有不可勝言者<lb/>
　一則使昭公無辜而被謗二則使詩人?其淫謔之<lb/>
　實罪而麗於訕上悖理之?惡三則厚誣聖人刪述<lb/>
　之意以為實賤昭公之守正而深與詩人之無禮於<lb/>
　其君凡此皆非小失而後之?者猶或主之其論愈<lb/>
<pb n="34a"/>
　精其害愈甚學者不可以不察也<lb/>
○褰裳思見正也狂童恣行國人思大國之正已也<lb/>
　此序之失蓋本於子大叔韓宣子之言而不察其斷<lb/>
　章取義之意耳<lb/>
○丰刺亂也昏姻之道缺陽倡而?不和男行而女不<lb/>
隨<lb/>
　此淫奔之詩序?誤矣<lb/>
○東門之墠刺亂也男女有不待禮而相奔者也<lb/>
<pb n="34b"/>
　此序得之<lb/>
○風雨思君子也亂世則思君子不改其度焉<lb/>
　序意甚美然考詩之詞輕佻狎暱非思賢之意也<lb/>
○子衿刺學校廢也亂世則學校不修焉<lb/>
　疑同上篇蓋其詞意儇薄施之學校尤不相似也<lb/>
○揚之水閔無臣也君子閔忽之無忠臣良士終以死<lb/>
亡而作是詩也<lb/>
　此男女要結之詞序?誤矣<lb/>
<pb n="35a"/>
○出其東門閔亂也公子五爭兵革不息男女相棄民<lb/>
人思保其室家焉<lb/>
　五爭事見春秋傳然非此之謂也此乃惡淫奔者之<lb/>
　詞序誤<lb/>
○野有蔓草思遇時也君之澤不下流民窮於兵革男<lb/>
女失時思不期而會焉<lb/>
　東萊?氏曰君之澤不下流?講師見零露之語從<lb/>
　而附益之<lb/>
<pb n="35b"/>
○溱洧刺亂也兵革不息男女相棄淫風大行莫之能<lb/>
　<lb/>
　鄭俗淫亂乃其風聲氣習流傳已久不為兵革不息<lb/>
　男女相棄而後然也<lb/>
　齊<lb/>
雞鳴思賢妃也哀公荒淫怠慢故陳賢妃貞女夙夜警<lb/>
戒相成之道焉<lb/>
　此序得之但哀公未有所考豈亦以諡惡而得之歟<lb/>
<pb n="36a"/>
○還刺荒也哀公好田獵從禽獸而無厭國人化之遂<lb/>
成風俗習於田獵謂之賢閑於馳逐謂之好焉<lb/>
　同上<lb/>
○著刺時也時不親迎也<lb/>
○東方之日刺衰也君臣失道男女淫奔不能以禮化<lb/>
也<lb/>
　此男女淫奔者所自作非有刺也其曰君臣失道者<lb/>
　尤無所謂<lb/>
<pb n="36b"/>
○東方未明刺無節也朝廷興居無節號令不時挈壺<lb/>
氏不能掌其職焉<lb/>
　夏官挈壺氏下士六人挈縣挈之名壺盛水器蓋置<lb/>
　壺浮箭以為晝夜之節也漏刻不明固可以見其無<lb/>
　政然所以興居無節號令不時則未必皆挈壺氏之<lb/>
　罪也<lb/>
○南山刺襄公也鳥獸之行淫乎其妹大夫遇是惡作<lb/>
詩而去之<lb/>
<pb n="37a"/>
　此序據春秋經傳為文?見本篇<lb/>
○甫田大夫刺襄公也無禮義而求大功不修?而求<lb/>
諸侯志大心勞所以求者非其道也<lb/>
　未見其為襄公之詩<lb/>
○盧令刺荒也襄公好田獵畢弋而不修民事百姓苦<lb/>
之故陳古以風焉<lb/>
　義與還同序?非是<lb/>
○敝笱刺文姜也齊人惡魯桓公?弱不能防閑文姜<lb/>
<pb n="37b"/>
使至淫亂為二國患焉<lb/>
　桓當作莊<lb/>
○載驅齊人刺襄公也無禮義故盛其車服疾驅於通<lb/>
道大都與文姜淫播其惡於萬民焉<lb/>
　此亦刺文姜之詩<lb/>
○猗嗟刺魯莊公也齊人傷魯莊公有威儀技藝然而<lb/>
不能以禮防閑其母失子之道人以為齊侯之子焉<lb/>
　此序得之<lb/>
<pb n="38a"/>
　魏<lb/>
葛屨刺褊也魏地?隘其民機巧趨利其君儉嗇褊急<lb/>
而無?以將之<lb/>
○汾沮洳刺儉也其君儉以能勤刺不得禮也<lb/>
　此未必為其君而作崔靈恩集注其君作君子義雖<lb/>
　稍通然未必序者之本意也<lb/>
○園有桃刺時也大夫憂其君國小而迫而儉以嗇不<lb/>
能用其民而無?教日以侵削故作是詩也<lb/>
<pb n="38b"/>
　國小而迫日以侵削者得之餘非是<lb/>
○陟岵孝子行役思念父母也國迫而數侵削役乎大<lb/>
國父母兄弟離散而作是詩也<lb/>
○十畝之間刺時也言其國削小民無所居焉<lb/>
　國削則其民隨之序文殊無理其?己見本篇矣<lb/>
○伐檀刺貪也在位貪鄙無功而受?君子不得進仕<lb/>
爾<lb/>
　此詩專美君子之不素餐序言刺貪失其指矣<lb/>
<pb n="39a"/>
○碩?刺重斂也國人刺其君重斂?食於民不修其<lb/>
政貪而畏人若大?也<lb/>
　此亦託於碩?以刺其有司之詞未必直以碩?比<lb/>
　其君也<lb/>
　唐<lb/>
蟋蟀刺晉僖公也儉不中禮故作是詩以閔之欲其及<lb/>
時以禮自娛樂也此晉也而謂之唐本其風俗憂深思<lb/>
?儉而用禮乃有堯之遺風焉<lb/>
<pb n="39b"/>
　河東地瘠民貧風俗勤儉乃其風土氣習有以使之<lb/>
　至今猶然則在三代之時可知矣序所謂儉不中禮<lb/>
　固當有之但所謂刺僖公者蓋特以諡得之而所謂<lb/>
　欲其及時以禮自娛樂者又與詩意正相反耳況古<lb/>
　今風俗之變常必由儉以入奢而其變之漸又必由<lb/>
　上以及下今謂君之儉反過於初而民之俗猶知用<lb/>
　禮則尤恐其無是理也獨其憂深思?有堯之遺風<lb/>
　者為得之然其所以不謂之晉而謂之唐者又初不<lb/>
<pb n="40a"/>
　為此也<lb/>
○山有樞刺晉昭公也不能修道以正其國有財不能<lb/>
用有鐘?不能以自樂有朝廷不能洒埽政荒民散將<lb/>
以危亡四?謀取其國家而不知國人作詩以刺之也<lb/>
　此詩蓋以答蟋蟀之意而?其憂非臣子所得施於<lb/>
　君父者序?大誤<lb/>
○揚之水刺晉昭公也昭公分國以封沃沃盛彊昭公<lb/>
?弱國人將叛而歸沃焉<lb/>
<pb n="40b"/>
　詩文明白序?不誤<lb/>
○椒聊刺晉昭公也君子見沃之盛彊能修其政知其<lb/>
蕃衍盛大子孫將有晉國焉<lb/>
　此詩未見其必為沃而作也<lb/>
○綢繆刺晉亂也國亂則昏姻不得其時焉<lb/>
　此但為婚姻者相得而喜之詞未必為刺晉國之亂<lb/>
　也<lb/>
○杕杜刺時也君不能親其宗族骨肉離散獨居而無<lb/>
<pb n="41a"/>
兄弟將為沃所并爾<lb/>
　此乃人無兄弟而自歎之詞未必如序之?也況曲<lb/>
　沃實晉之同姓其服屬又未?乎<lb/>
○羔裘刺時也晉人刺其在位不恤其民也<lb/>
　詩中未見此意<lb/>
○鴇羽刺時也昭公之後大亂五世君子下從征役不<lb/>
得養其父母而作是詩也<lb/>
　序意得之但其時世則未可知耳<lb/>
<pb n="41b"/>
○無衣美晉武公也武公始并晉國其大夫為之請命<lb/>
乎天子之使而作是詩也<lb/>
　序以史記為文詳見本篇但此詩若非武公自作以<lb/>
　述其賂王請命之意則詩人所作以著其事而?刺<lb/>
　之耳序乃以為美之失其?矣且武公?君?國大<lb/>
　逆不道乃王法之所必誅而不赦者雖曰尚知王命<lb/>
　之重而能請之以自安是亦禦人於白晝大都之中<lb/>
　而自知其罪之甚重則分薄贓餌貪吏以求私有其<lb/>
<pb n="42a"/>
　重寶而免於刑戮是乃猾賊之尤耳以是為美吾恐<lb/>
　其?姦誨盜而非所以為教也小序之陋固多然其<lb/>
　顛倒順逆亂倫悖理未有如此之甚者故予特深辨<lb/>
　之以正人心以誅賊黨意庶幾乎大序所謂正得失<lb/>
　者而因以自附於春秋之義云<lb/>
○有杕之杜刺晉武公也武公寡特兼其宗族而不求<lb/>
賢以自輔焉<lb/>
　此序全非詩意<lb/>
<pb n="42b"/>
○葛生刺晉獻公也好攻戰則國人多喪矣<lb/>
○采苓刺晉獻公也獻公好聽讒焉<lb/>
　獻公固喜攻戰而好讒佞然未見此二詩之果作於<lb/>
　其時也<lb/>
　秦<lb/>
車鄰美秦仲也秦仲始大有車馬禮樂侍御之好焉<lb/>
　未見其必為秦仲之詩大率秦風唯?鳥渭陽為有<lb/>
　据其他諸詩皆不可考<lb/>
<pb n="43a"/>
○駟馬美襄公也始命有田狩之事園囿之樂焉<lb/>
○小戎美襄公也備其兵甲以討西戎西戎方彊而征<lb/>
伐不休國人則矜其車甲婦人能閔其君子焉<lb/>
　此詩時世未必然而義則得之?見本篇<lb/>
○兼葭刺襄公也未能用周禮將無以固其國焉<lb/>
　此詩未詳所謂然序?之鑿則必不然矣<lb/>
○終南戒襄公也能取周地始為諸侯受顯服大夫美<lb/>
之故作是詩以戒勸之<lb/>
<pb n="43b"/>
○?鳥哀三良也國人刺穆公以人從死而作是詩也<lb/>
　此序最為有據<lb/>
○晨風刺康公也忘穆公之業始棄其賢臣焉<lb/>
　此婦人念其君子之詞序?誤矣<lb/>
○無衣刺用兵也秦人刺其君好攻戰亟用兵而不與<lb/>
民同欲焉<lb/>
　序意與詩情不協?己見本篇矣<lb/>
○渭陽康公念母也康公之母晉獻公之女文公遭麗<lb/>
<pb n="44a"/>
姬之難未反而秦姬卒穆公納文公康公時為太子贈<lb/>
送文公于渭之陽念母之不見也我見舅氏如母存焉<lb/>
及其即位思而作是詩也<lb/>
　此序得之但我見舅氏如母存焉兩句若為康公之<lb/>
　辭者其情哀矣然無所繫屬不成文理蓋此以下又<lb/>
　?一手所為也及其即位而作是詩蓋亦但見首句<lb/>
　云康公而下云時為太子故生此?其淺暗拘滯大<lb/>
　率如此<lb/>
<pb n="44b"/>
○權輿刺康公也忘先君之舊臣與賢者有始而無終<lb/>
也<lb/>
　陳<lb/>
宛丘刺幽公也淫荒昏亂游蕩無度焉<lb/>
　陳國小無事實幽公但以諡惡故得游蕩無度之詩<lb/>
　未敢信也<lb/>
○東門之枌疾亂也幽公淫荒風化之所行男女棄其<lb/>
舊業亟會於道路歌舞於市井爾<lb/>
<pb n="45a"/>
　同上<lb/>
○衡門誘僖公也愿而無立志故作是詩以誘掖其君<lb/>
也<lb/>
　僖者小心畏忌之名故以為愿無立志而配以此詩<lb/>
　不知其為賢者自樂而無求之意也<lb/>
○東門之池刺時也疾其君之淫昏而思賢女以配君<lb/>
子也<lb/>
　此淫奔之詩序?蓋誤<lb/>
<pb n="45b"/>
○東門之楊刺時也昏姻失時男女多違親迎女猶有<lb/>
不至者也<lb/>
　同上<lb/>
○墓門刺陳佗也陳佗無良師傅以至於不義惡加於<lb/>
萬民焉<lb/>
　陳國君臣事無可紀獨陳佗以亂賊被討見書於春<lb/>
　秋故以無良之詩與之序之作大抵類此不知其信<lb/>
　然否也<lb/>
<pb n="46a"/>
○防有鵲巢憂讒賊也宣公多信讒君子憂懼焉<lb/>
　此非刺其君之詩<lb/>
○月出刺好色也在位不好?而?美色焉<lb/>
　此不得為刺詩<lb/>
○株林刺靈公也淫乎夏姬驅馳而往朝夕不休息焉<lb/>
　陳風獨此篇為有据<lb/>
○澤陂刺時也言靈公君臣淫於其國男女相?憂思<lb/>
感傷焉<lb/>
<pb n="46b"/>
　檜<lb/>
羔裘大夫以道去其君也國小而迫君不用道好潔其<lb/>
衣服逍?游燕而不能自?於政治故作是詩也<lb/>
○素冠刺不能三年也<lb/>
○隰有萇楚疾恣也國人疾其君之淫恣而思無情慾<lb/>
者也<lb/>
　此序之誤?見本篇<lb/>
○匪風思周道也國小政亂憂及禍難而思周道焉<lb/>
<pb n="47a"/>
　詩言周道但謂適周之路如四牡所謂周道逶遲耳<lb/>
　序言思周道者蓋不達此意也<lb/>
　曹<lb/>
蜉蝣刺奢也昭公國小而迫無法以自守好奢而任小<lb/>
人將無所依焉<lb/>
　言昭公未有考<lb/>
○候人刺近小人也共公?君子而好近小人焉<lb/>
　此詩但以三百赤芾合於左氏所記晉侯入曹之事<lb/>
<pb n="47b"/>
　序遂以為共公未知然否<lb/>
○鳲鳩刺不壹也在位無君子用心之不壹也<lb/>
　此美詩非刺詩<lb/>
○下泉思治也曹人疾共公侵刻下民不得其所憂而<lb/>
思明王賢伯也<lb/>
　曹無他事可考序因候人而遂以為共公然此乃天<lb/>
　下之大勢非共公之罪也<lb/>
　豳<lb/>
<pb n="48a"/>
七月陳王業也周公遭變故陳后稷先公風化之所由<lb/>
致王業之艱難也<lb/>
　董氏曰先儒以七月為周公居東而作考其詩則陳<lb/>
　后稷公劉所以治其國者方風諭以成其?故是未<lb/>
　居東也至于鴟鴞則居東而作其在書可知矣<lb/>
○鴟鴞周公救亂也成王未知周公之志公乃為詩以<lb/>
遺王名之曰鴟鴞焉<lb/>
　此序以金縢為文最為有据<lb/>
<pb n="48b"/>
○東山周公東征也周公東征三年而歸勞歸士大夫<lb/>
美之故作是詩也一章言其完也二章言其思也三章<lb/>
言其室家之望女也四章樂男女之得及時也君子之<lb/>
於人序其情而閔其勞所以?也?以使民民忘其死<lb/>
其為東山乎<lb/>
　此周公勞歸士之詞非大夫美之而作也<lb/>
○破斧美周公也周大夫以惡四國焉<lb/>
　此歸士美周公之詞非大夫惡四國之詩也且詩所<lb/>
<pb n="49a"/>
　謂四國猶言斬伐四國耳序?以為管蔡商奄尤無<lb/>
　理也<lb/>
○伐柯美周公也周大夫刺朝廷之不知也<lb/>
○九罭美周公也周大夫刺朝廷之不知也<lb/>
　二詩東人喜周公之至而願其留之詞序?皆非<lb/>
○狼跋美周公也周公攝政?則四國流言近則王不<lb/>
知周大夫美其不失其聖也<lb/>
　<lb/>
<pb n="49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩序卷上<lb/>
</p>
<p>
</p>
  </div>
</body>
</text>
</TEI>