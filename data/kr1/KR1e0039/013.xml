<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>左氏傳說卷十三</head>
    <p>
<pb n="1a"/>
欽定四庫全書<lb/>
　左氏傳說卷十三　　　宋　?祖謙　撰<lb/>
　　昭公<lb/>
　　　齊侯伐徐徐人行成<hi>十六年</hi>
　　　楚子誘戎蠻子嘉殺之<hi>同上</hi>
晉到得昭公以後諸侯各自為政不復?霸主之命所<lb/>
以齊楚交兵於中國到得齊侯伐徐徐人行成賂以甲<lb/>
父之鼎叔孫昭子具言諸侯無霸之害魯莊公以前是<lb/>
<pb n="1b"/>
時霸者未興自昭公以後霸權已失當霸者未興之前<lb/>
若魯衛宋鄭更相侵伐無所顧忌自齊桓一霸晉文繼<lb/>
興方有所統屬百餘年間敗王法滅小國雖日侵天子<lb/>
之權摟諸侯以伐諸侯其罪固多然一時維持中夏使<lb/>
諸侯有所畏懼遵守王度亦不為無助及霸權既失之<lb/>
後晉平公既卒昭公即位天下無霸齊之伐徐楚之取<lb/>
蠻肆行無憚甚至於?越入中國?之有成而還莫之<lb/>
亢也當時諸侯大夫慨然反思有霸之時自此後夷夏<lb/>
<pb n="2a"/>
無辨胡越蠻兵交中夏陵夷至於戰國之際終至強弱<lb/>
相吞成周所封千七百國所存僅七八皆為強大諸侯<lb/>
之所有若論敗王法滅小國摟諸侯以伐諸侯其罪固<lb/>
多迨夫先王之政掃地無餘爭地以戰殺人盈野爭城<lb/>
以戰殺人盈城到此之時反觀霸者維持之功雖一時<lb/>
上僭王法然止霸者一國而已天下諸侯不敢自肆不<lb/>
至如戰國之甚霸者之功不可厚誣故夫子稱管仲曰<lb/>
微管仲吾其被髮左衽矣分明是如此當時管仲雖有<lb/>
<pb n="2b"/>
此功非夫子不能知也自後世觀之以為戎狄自?弱<lb/>
如此後?如五胡亂華懷愍至於中國天子反為狄驅<lb/>
之青衣行酒使當時有管仲決不至此以此知孔子之<lb/>
稱美管仲是灼知管仲之功如此也<lb/>
　　　晉韓宣子有環其一在鄭商子?弗與<hi>十六年</hi>
晉韓宣子欲市玉環於鄭商子?弗與至於反覆再三<lb/>
請之子?終弗與後世之論皆謂子?能自立不為?<lb/>
大威武之所屈以鄭一區區之小國介於晉楚之間能<lb/>
<pb n="3a"/>
自立者固如此然亦未知子?之深意所在當是時昭<lb/>
公失政六卿皆貪冒而?所謂宣子在晉則謂之賢大<lb/>
夫在習俗中其貪利亦未能免子?所以固拒宣子蓋<lb/>
有深意何故晉既失政六卿又皆貪次第各求所欲於<lb/>
諸侯六卿既皆有所求於諸侯以鄭國之小豈足以一<lb/>
一供之使子?一從宣子之請則趙氏中行氏必相繼<lb/>
而至六卿既皆有所求纔不應副一處必為鄭國之禍<lb/>
觀後?事則可見宋樂氏以楊楯六十獻趙簡子范氏<lb/>
<pb n="3b"/>
怒執宋之使終身不得反以此事可見得六卿皆爭求<lb/>
所欲為諸侯之禍唯子?見微而知著所以不與宣子<lb/>
玉環者其說有二一則宣子在晉居六卿之長以宣子<lb/>
求之鄭尚不與則下於宣子者必不敢求矣此子?所<lb/>
以痛塞其端一則宣子在晉居六卿之中尚知畏義略<lb/>
識道理猶可以告語故子?知其必畏義而服必不為<lb/>
鄭之禍所以敢再三拒之借宣子以杜六卿誅求之心<lb/>
而宣子果辭玉以此見得子?之處事凡百見微知著<lb/>
<pb n="4a"/>
精審詳密如此讀書者觀子?拒宣子之事無徒曰子<lb/>
?能自立而已<lb/>
　　　郯子?朝<hi>十七年</hi>
郯子?朝此一段見得周衰制度散亡於諸侯之國中<lb/>
國已不能守先代典籍當時四夷尚有存者所以郯子<lb/>
?朝魯人問官名於郯子郯子所言自?帝而下以至<lb/>
?代官制之?革其本末皆備舉他就數代官制中惟<lb/>
是少昊之時郯子世守其祀所以其言最詳當時仲尼<lb/>
<pb n="4b"/>
聞之見郯子請學官名既而告人曰吾聞之天子失官<lb/>
學在四夷猶信然則以此觀聖人之學一箇多識前言<lb/>
往行博學詳說雖夷狄之君尚?心下問之然而又須<lb/>
要看聖人反約處聖人序書當時斷堯典自堯典以上<lb/>
有所不序說者以謂自堯典以上簡編散亡不可考也<lb/>
不專如此看少昊官名郯子所陳仲尼因而序之豈不<lb/>
可為一編之書然而不敢序者以簡編失實所以不序<lb/>
看斷自堯典見聖人反約處何故自鴻荒以??代聖<lb/>
<pb n="5a"/>
人相繼而作到堯始備繼之以舜方為法於天下可傳<lb/>
後世此所以斷自堯典觀孔子學官名於郯子見聖人<lb/>
博學而詳說看孔子斷自堯典見聖人反說約處若不<lb/>
自上古考之無以知古之略今之詳合古今盡詳略然<lb/>
後可以繼為萬世之法<lb/>
　　　周原伯魯不說學<hi>十八年</hi>
曹平公之喪諸侯大夫皆往會葬魯大夫往見周原伯<lb/>
魯原伯周之大夫也魯大夫與之語不說學歸以告閔<lb/>
<pb n="5b"/>
子馬閔子馬魯之賢者言周其亂乎夫必多有是說而<lb/>
後及其大人也蓋言公卿不說學必是一國風俗皆不<lb/>
說學也想下面人此般說話多然後漸漬到大人夫人<lb/>
之不說學自不居位之人觀之無利害得失尚不能辨<lb/>
況周原伯是周之大夫方且戰於人慾之地見?人不<lb/>
說學豈暇辨是非利害亦隨波逐流何故只?他心無<lb/>
主唯其如此乃曰可以無學無學不害若懷無學不害<lb/>
之心苟且因循翫?愒日使人人皆懷此心自然下陵<lb/>
<pb n="6a"/>
上替其能無亂乎夫學者殖也不學將落人於學問譬<lb/>
如植木須栽培灌溉天之於人降衷秉?猶木之有根<lb/>
本也人之良心亦須是學問栽培所以能灌溉封植之<lb/>
茍根本失其灌溉封植則枝葉自然枯槁矣其理甚明<lb/>
此一段見得魯一變至於道觀子馬之言見得當時魯<lb/>
之風俗尚有學問源流且如平公之葬諸侯大夫皆在<lb/>
其他人見周原伯不說學則以為常獨魯大夫見之則<lb/>
以為異而歸以告其國之賢者其他皆不以為事以此<lb/>
<pb n="6b"/>
見學問源流漸染?陶至於如此孔子所謂魯無君子<lb/>
斯焉取斯是也閔子馬在當時號為知學者看他此等<lb/>
言語非知道者不能道此其言近??而有深意如說<lb/>
夫必多有是說而後及其大人這一句最有意其他人<lb/>
見原伯不說學只就一人身上看閔子馬因一人占得<lb/>
一國之風俗而能知其所自?是猶察瓶水之凍而知<lb/>
天下之寒善觀國者如此學者觀古今之變時俗之遷<lb/>
亦當如此看若看一事止見得一事看一人止見得一<lb/>
<pb n="7a"/>
人非所謂旁通倫類之學須當?一人見一國風俗如<lb/>
閔子馬可也如言無學不害則苟而可此學問所以衰<lb/>
微處大抵君子之學本非是計校利害為已而已纔計<lb/>
校利害便是為人所以古之學者為己今之學者為人<lb/>
為己之學者則知不可不學若計校利害之心生則可<lb/>
以無學所以言則苟而可大抵天行健君子以自強不<lb/>
息亦人道也須天與人常相?持若曰苟而可或至於<lb/>
息則人道亡矣下安得不陵上安得不替哉道之正統<lb/>
<pb n="7b"/>
自堯舜之後孔子以前當春秋戰國之閒班班亦可見<lb/>
蓋源流之不?此乃道之大全正統也其他亦自相承<lb/>
接而不?蓋堯傳之舜舜傳之禹禹傳之湯湯傳之文<lb/>
武文武傳之周公至於春秋之際傳之孔子蓋數聖人<lb/>
得其道之正統固是大統如此全備若其閒源流亦自<lb/>
相接雖數十年閒亦未嘗閒斷如商之時有遲任甘盤<lb/>
傅說如周之時有閔子馬皆源流相接使他無一箇正<lb/>
統相傳則閔子馬在春秋時何以能學問淵源漸染浸<lb/>
<pb n="8a"/>
漬如此左氏所載當時人亦班班可見惟其源流皆相<lb/>
接不斷所以後?相繼亦有所因孔子言一變至於道<lb/>
者為此<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　左氏傳說卷十三<lb/>
</p>
<p>
</p>
  </div>
</body>
</text>
</TEI>