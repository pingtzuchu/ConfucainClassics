<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>程氏經?卷五</head> <lb/>
    <p>
<pb n="1a"/>
欽定四庫全書<lb/>
　程氏經?卷五<lb/>
春秋<lb/>
　春秋魯史記之名也夫子之道既不行於天下於是<lb/>
　因魯春秋立百王不易之大法平王東遷在位五十<lb/>
　一年卒不能復興先王之業王道?矣孟子曰王者<lb/>
　之跡熄而詩亡詩亡然後春秋作適當?公之初故<lb/>
　始於?公<lb/>
<pb n="1b"/>
　　?公名息姑惠公子惠公元妃孟子繼室以聲子<lb/>
　　　生?公諡法不尸其位曰?<lb/>
元年春王正月<lb/>
　元年?公之始年春天時正月王正書春王正月示<lb/>
　人君當上奉天時下承王正明此義則知王與天同<lb/>
　大人道立矣周正月非春也假天時以立義爾平王<lb/>
　之時王道?矣春秋假周以正王法?不書即位明<lb/>
　大法於始也諸侯之立必由王命?公自立故不書<lb/>
<pb n="2a"/>
　即位不與其為君也法既立矣諸公或書或不書義<lb/>
　各不同既不受命於天子以先君之命而繼世者則<lb/>
　正其始文成襄昭哀是也繼世者既非王命又非先<lb/>
　君之命不書即位不正其始也莊閔僖是也桓宣定<lb/>
　之書即位桓?君而立宣受?賊之立定為逐君者<lb/>
　所立皆無王無君何命之受故書其自即位也定之<lb/>
　比宣則又有間矣<lb/>
三月公及邾儀父盟于蔑<lb/>
<pb n="2b"/>
　盟誓以結信出於人情先王所不禁也後世屢盟而<lb/>
　不信則?也諸侯交相盟誓亂世之事也凡盟?為<lb/>
　主稱及外為主稱?在魯地雖外為主亦稱及彼來<lb/>
　而及之也兩國已上則稱?彼盟而往?之也邾附<lb/>
　庸國邾子克字儀父附庸之君稱字同王臣也夷狄<lb/>
　則稱名降中國也<lb/>
夏五月鄭伯克段于鄢<lb/>
　鄭武公娶于申曰武姜生莊公及共叔段愛段欲立<lb/>
<pb n="3a"/>
　之亟請於武公弗許及莊公即位請京使居之謂之<lb/>
　京城大叔段失道而公弗制祭公?而公弗?故詩<lb/>
　人譏其小不忍以致大亂也段完聚繕甲兵具卒乘<lb/>
　將襲鄭夫人將?之公聞其期命子封伐京京叛段<lb/>
　段入于鄢公伐諸鄢大叔出奔共書曰鄭伯克段于<lb/>
　鄢鄭伯失為君之道無兄弟之義故稱伯而不言弟<lb/>
　克勝也言勝段之彊使之彊所以致其惡也不書奔<lb/>
　義不繫於奔也<lb/>
<pb n="3b"/>
秋七月天王使宰咺來歸惠公仲子之賵<lb/>
　王者奉若天道故稱天王其命曰天命其討曰天討<lb/>
　盡此道者王道也後世以智力把持天下者霸道也<lb/>
　春秋因王命以正王法稱天王以奉天命夫婦人倫<lb/>
　之本故當先正春秋之時嫡妾僣亂聖人尤謹其名<lb/>
　分男女之配終身不變者也故無再配之禮大夫而<lb/>
　下?無主則家道不立故不得已而有再娶之禮天<lb/>
　子諸侯?職具備后夫人已可以攝治無再娶之禮<lb/>
<pb n="4a"/>
　春秋之始尚有疑焉故仲子羽數特降僖公而後無復<lb/>
　辯矣春秋因其竊號而書之以志僣亂仲子繫惠公<lb/>
　而言故正其名不曰夫人曰惠公仲子謂惠公仲子<lb/>
　妾稱也以夫人禮賵人之妾不天亂倫之甚也然春<lb/>
　秋之始天王之義未見故不可去天而名咺以見其<lb/>
　不王王臣雖微不名?於宰乎<lb/>
九月及宋人盟于宿<lb/>
　惠公之季年敗宋師于?公立而求成焉盟于宿魯<lb/>
<pb n="4b"/>
　志也稱及稱人皆非卿也<lb/>
冬十有二月祭伯來<lb/>
　祭伯畿?諸侯為王卿士來朝魯不言朝不與朝也<lb/>
　當時諸侯不脩朝覲之禮失人臣之義王所當治也<lb/>
　祭伯為王臣不能輔王正典刑而反與之交又來朝<lb/>
　之故不與其朝以明其罪先儒有王臣無外交之?<lb/>
　甚非也若天下有道諸侯順軌豈有由外之限其相<lb/>
　交好乃常禮也然委官守而?相朝無是道也周禮<lb/>
<pb n="5a"/>
　所謂世相朝謂鄰國爾<lb/>
公子益師卒<lb/>
　諸侯之卿必受命於天子當時不復請命故諸侯之<lb/>
　卿皆不書官不與其為卿也稱公子以公子故使為<lb/>
　卿也惟宋王者後得命官故獨宋卿書官卿者佐君<lb/>
　以治國其卒國之大事故書於此見君臣之義矣或<lb/>
　日或不日因舊史也古之史記事簡略日月或不備<lb/>
　春秋因舊史有可損而不能益也<lb/>
<pb n="5b"/>
二年春公?戎于?<lb/>
　周室既衰蠻夷猾夏有散居中國者方伯大國明大<lb/>
　義而攘斥之義也其餘列國慎固封守可也若與之<lb/>
　和好以免侵暴非所謂戎狄是膺所以容其亂華也<lb/>
　故春秋華夷之辨尤謹居其地而親中國與盟?者<lb/>
　則與之公之?戎非義也<lb/>
夏五月莒人入向<lb/>
　莒子娶于向向姜不安莒而歸莒人入向以姜氏還<lb/>
<pb n="6a"/>
　天下有道禮樂征伐自天子出春秋之時諸侯擅相<lb/>
　侵伐舉兵以侵伐人其罪著矣春秋直書其事而責<lb/>
　常在被侵伐者?彼加兵於己則當引咎或自辯喻<lb/>
　之以禮義不得免焉則固其封疆告於天子方伯若<lb/>
　忿而與戰則以與戰者為主處己?亂之道也書莒<lb/>
　人微者也凡將尊師?曰某帥師將尊師少曰某伐<lb/>
　某將卑師?曰某師將卑師少曰某人不知?寡將<lb/>
　帥名氏亦曰某人書入入其國也侵人之境固為暴<lb/>
<pb n="6b"/>
　?入人之國乎<lb/>
無駭帥師入極<lb/>
　古者卿皆受命於天子春秋之時諸侯自命也賜族<lb/>
　者則書族不書族者未賜也賜族者皆命之世為卿<lb/>
　也<lb/>
秋八月庚辰公及戎盟于唐<lb/>
　戎猾夏而與之盟非義也<lb/>
九月紀履緰來逆女<lb/>
<pb n="7a"/>
　非命卿皆書名以君命來逆夫人也在魯故稱女?<lb/>
　女嫁為諸侯夫人則書逆書歸明重事也來逆非卿<lb/>
　則書歸而已見其禮之薄也先儒皆謂諸侯當親迎<lb/>
　親迎者迎於所館故有親御授綏之禮豈有委宗廟<lb/>
　社稷?適他國以逆婦者乎非惟諸侯卿大夫而下<lb/>
　皆然詩稱文王親迎于渭未嘗出疆也<lb/>
冬十月伯姬歸于紀<lb/>
　送之者雖公子公孫非卿則不書<lb/>
<pb n="7b"/>
紀子伯莒子盟于?<lb/>
　闕文也當云紀侯某伯莒子盟于?左氏附?作帛<lb/>
　杜預以為裂繻之字春秋無大夫在諸侯上者公羊<lb/>
　穀梁皆作伯<lb/>
十有二月乙?夫人子氏薨<lb/>
　?公夫人也薨上墜之聲諸侯國?稱之小君同婦<lb/>
　人從夫者也公在故不書?於此見夫婦之義矣<lb/>
鄭人伐?<lb/>
<pb n="8a"/>
　聲其罪曰伐?服故不戰?服可免矣鄭之擅興戎<lb/>
　王法所不容也<lb/>
三年春王二月己巳日有食之<lb/>
　月王月也事在二月則書王二月在三月則書王三<lb/>
　月無事則書時書首月?有事則道在事無事則存<lb/>
　天時天時備則?功成王道存則人理立春秋之大<lb/>
　義也日有食之有食之者也更不推求者何也太陽<lb/>
　君也而被侵食君道所忌然有常度災而非異也星<lb/>
<pb n="8b"/>
　辰陵?亦然<lb/>
三月庚戌天王崩<lb/>
　崩上墜之形四海之?皆常奔赴魯君不往極惡罪<lb/>
　大不可勝誅不書而自見也<lb/>
夏四月辛?尹氏卒<lb/>
　尹氏王之世卿古者使以?爵以功世?而不世官<lb/>
　是以俊傑在位庶績咸?及周之衰士皆世官政由<lb/>
　是敗尹氏世為王官故於其卒書曰尹氏見其世繼<lb/>
<pb n="9a"/>
　也<lb/>
秋武氏子來求賻<lb/>
　武氏王之卿士稱武氏見其世官天王崩諸侯不供<lb/>
　其喪故武氏遣其子徵求於四國書之以見天子失<lb/>
　道諸侯不臣之甚也<lb/>
八月庚辰宋公和卒<lb/>
　吉凶慶弔講好脩睦鄰國之常禮人情所當然諸侯<lb/>
　之卒與國之大故來告則書<lb/>
<pb n="9b"/>
冬十有二月齊侯鄭伯盟于石門<lb/>
　天下無王諸侯不守信義數相盟誓所以長亂也故<lb/>
　外諸侯盟來告者則書之<lb/>
癸未?宋穆公<lb/>
　諸侯告喪魯往??則書春秋之時皆不請諡稱私<lb/>
　諡所以罪其臣子<lb/>
四年春王二月莒人伐杞取牟婁<lb/>
　諸侯土地有所受伐之其?而奪取其土惡又甚焉<lb/>
<pb n="10a"/>
　王法所當誅也<lb/>
戊申?州吁殺其君完<lb/>
　?莊公娶于齊曰莊姜無子陳女戴媯生桓公莊姜<lb/>
　以為己子公子州吁嬖人之子也有寵而好兵公弗<lb/>
　禁石碏?弗聽其子厚與州吁游禁之不可桓公立<lb/>
　乃老州吁?桓公而立自古??多公族?謂先君<lb/>
　子孫可以為君國人亦以為然而奉之春秋於此明<lb/>
　大義以示萬世故春秋之初?君者皆不稱公子公<lb/>
<pb n="10b"/>
　孫?身為大惡自?於先君矣豈復得為先君子孫<lb/>
　也古者公族刑死則無服?殺君乎大義既明於初<lb/>
　矣其後?立者則皆以屬稱或見其以親而寵之太<lb/>
　過任之太重以至於亂或見其天屬之親而為寇?<lb/>
　立義各不同也春秋大率所書事同則辭同後人因<lb/>
　謂之例然有事同而辭異者?各有義非可例拘也<lb/>
夏公及宋公遇于清<lb/>
　諸侯相見而不行朝?之禮如道路之相遇故書曰<lb/>
<pb n="11a"/>
　遇非周禮冬見曰遇之遇也<lb/>
宋公陳侯蔡人?人伐鄭<lb/>
　宋以公子馮在鄭故與諸侯伐之也日摟諸侯以伐<lb/>
　鄭固為?矣而??其君天下所當誅也乃與脩好<lb/>
　而同伐人其惡甚矣<lb/>
秋翬帥師?宋公陳侯蔡人?人伐鄭<lb/>
　宋虐用其民?當誅之賊而與之同伐人其?大矣<lb/>
　二國構怨而他國與之同伐其?均也再序四國重<lb/>
<pb n="11b"/>
　言其?左氏以為再伐妄也翬不稱公子?逆之人<lb/>
　積其強惡非一朝一夕辨之宜早故去其公子?公<lb/>
　不能辨是以及禍<lb/>
九月?人殺州吁于濮<lb/>
　州吁未能和其民厚問定君於石子石子曰王覲為<lb/>
　可曰何以得覲曰陳侯方有寵於王若朝陳使請必<lb/>
　可得也厚從州吁如陳石碏使告于陳曰此二人者<lb/>
　實?寡君敢即圖之陳人執之而請?於??人使<lb/>
<pb n="12a"/>
　右宰醜?殺州吁于濮石碏使其宰獳羊肩?殺石<lb/>
　厚于陳稱?人?辭也舉國殺之也<lb/>
冬十有二月?人立晉<lb/>
　?人逆公子晉于邢而立之書曰?人立晉?人立<lb/>
　之也諸侯之立必受命於天子當時雖不受命於天<lb/>
　子猶受命於先君?人以晉公子也可以立故立之<lb/>
　春秋所不與也雖先君子孫不由天子先君之命不<lb/>
　可立也故去其公子<lb/>
<pb n="12b"/>
五年春觀魚于棠<lb/>
　諸侯非王事民事不?出?出觀魚非道也<lb/>
夏四月??桓公<lb/>
　?亂是以緩稱桓公見國人私諡也魯往?故書送<lb/>
　終大事也必就正寢不?于婦人之手?子易簀而<lb/>
　?豈苟然乎死而加之不正之諡知忠孝者肯為乎<lb/>
秋?師入郕<lb/>
　晉乘亂得立不思安國保民之道以尊王為先居喪<lb/>
<pb n="13a"/>
　為重乃興戎脩怨入人之國書其失道也<lb/>
九月考仲子之?初獻六羽<lb/>
　諸侯無再娶仲子不得為夫人春秋之初尚以為疑<lb/>
　故??以祀之考始成而祀也書以見非禮成王賜<lb/>
　魯用天子禮樂祀周公後世遂?廟皆用仲子??<lb/>
　故不敢同?廟而用六羽也書初獻見前此用八之<lb/>
　僣也仲尼以魯之郊禘為周公之道衰用天子之禮<lb/>
　祀周公成王之過也<lb/>
<pb n="13b"/>
邾人鄭人伐宋<lb/>
　宋人取邾田邾人告於鄭曰請君釋憾於宋敝邑為<lb/>
　道邾人鄭人伐宋先邾人為主也<lb/>
螟<lb/>
　書螟書螽皆為災也國之大事故書<lb/>
冬十有二月宋人伐鄭圍長葛<lb/>
　伐國而圍邑肆其暴也<lb/>
六年春鄭人來輸平<lb/>
<pb n="14a"/>
　魯與鄭舊脩好既而迫於宋?遂與之同伐鄭故鄭<lb/>
　來?交輸平變其平也匹夫且不肯失信於人為國<lb/>
　君而負約可羞之甚也<lb/>
夏五月辛酉公?齊侯盟于艾<lb/>
　始平于齊也<lb/>
秋七月<lb/>
　無事書首月天時王月備而後成?也<lb/>
冬宋人取長葛<lb/>
<pb n="14b"/>
　宋之圍長葛?且周矣其虐民無道之甚而天子弗<lb/>
　治方伯弗征鄭視其民之危困而不能保有赴訴卒<lb/>
　喪其邑皆?也宋之彊取不可勝誅矣<lb/>
七年春王三月叔姬歸于紀<lb/>
　伯姬為紀夫人叔姬其娣也待年於家今始歸娣歸<lb/>
　不書閔其無終也<lb/>
滕侯卒<lb/>
　不名史闕也<lb/>
<pb n="15a"/>
夏城中丘<lb/>
　為民立君所以養之也養民之道在愛其力民力足<lb/>
　則生養遂生養遂則教化行而風俗美故為政以民<lb/>
　力為重也春秋凡用民力必書其所作興不時害義<lb/>
　固為罪也雖時且義必書見勞民為重事也後之人<lb/>
　君知此義則知慎重於用民力矣然有用民力之大<lb/>
　而不書者為教之意深矣僖公脩泮?復閟?非不<lb/>
　用民力也然而不書二者興廢復古之大事為國之<lb/>
<pb n="15b"/>
　先務如是而用民力乃所當用也人君知此義則知<lb/>
　為政之先後輕重矣凡書城者完舊也書築者創始<lb/>
　也城中丘使民不以時非人君之用心也<lb/>
齊侯使其弟年來聘<lb/>
　凡不稱公子而稱弟者或責失兄弟之義或罪其以<lb/>
　弟之愛而寵任之過左氏公羊傳皆曰年齊僖公之<lb/>
　母弟先儒母弟之???禮文有立嫡子同母弟之<lb/>
　?其曰同母弟?謂嫡爾非以同母為加親也若以<lb/>
<pb n="16a"/>
　同母為加親是不知人理近於禽道也天下不明斯<lb/>
　義也久矣僖公愛年其子尚禮秩如嫡卒致??之<lb/>
　禍書弟見其以弟之愛而寵任之過也桓三年同<lb/>
秋公伐邾<lb/>
　左氏傳為宋討也擅興甲兵為人而伐人非義之甚<lb/>
　也<lb/>
冬天王使凡伯來聘<lb/>
　周禮時聘以結諸侯之好諸侯不脩臣職而聘之非<lb/>
<pb n="16b"/>
　王體也<lb/>
戎伐凡伯于楚丘以歸<lb/>
　初戎朝于王發幣於公卿凡伯弗?王使凡伯來聘<lb/>
　戎伐之于楚丘以歸楚丘?地伐見其以?天子之<lb/>
　使道由於?而戎得以?伐之?不能?其?可知<lb/>
　言以歸則非執凡伯有失節之?<lb/>
八年春宋公?侯遇于垂<lb/>
　齊侯將平宋?於鄭有?期宋公以幣請於?請先<lb/>
<pb n="17a"/>
　相見故遇於垂宋忌鄭之深故與鄭卒不成好無諸<lb/>
　侯相見之禮故書曰遇<lb/>
三月鄭伯使宛來歸祊<lb/>
　魯有朝宿之邑在王畿之?曰許鄭有朝宿之邑近<lb/>
　於魯曰祊時王政不脩天子不巡守魯亦不朝故欲<lb/>
　以祊易許各取其近者故使宛來歸祊歸魯來言易<lb/>
　也朝宿之邑先祖受之於先王豈可相易也鄭來歸<lb/>
　而魯受之其罪均也<lb/>
<pb n="17b"/>
庚寅我入祊<lb/>
　入者?弗受也義不可而彊入之也<lb/>
秋七月庚午宋公齊侯?侯盟于瓦屋<lb/>
　宋為主也盟與鄭?也<lb/>
八月?蔡宣公<lb/>
　速也諸侯五月而?不及期簡也<lb/>
九月辛?公及莒人盟于浮來<lb/>
　鄰國之交講信脩睦可也安用盟為公屈己與臣盟<lb/>
<pb n="18a"/>
　義非安也<lb/>
螟<lb/>
　為災也民以食為命故有災必書<lb/>
冬十有二月無駭卒<lb/>
　未賜族書名而已<lb/>
九年春天王使南季來聘<lb/>
　周禮大行人時聘以結諸侯之好王法之行時加聘<lb/>
　問以?撫諸侯乃常禮也春秋之時諸侯不脩臣職<lb/>
<pb n="18b"/>
　朝覲之禮廢?王法所當治也不能正典刑而反聘<lb/>
　之又不見答失道甚矣<lb/>
三月癸酉大雨震電庚辰大雨雪<lb/>
　?陽運動有常而無忒凡失其度皆人為感之也故<lb/>
　春秋災異必書漢儒傅其?而不?其理故所言多<lb/>
　妄三月大雨震電不時災也大雨雪非常為大亦災<lb/>
　也<lb/>
夏城郎<lb/>
<pb n="19a"/>
　書不時也<lb/>
冬公?齊侯于防<lb/>
　謀伐宋也<lb/>
十年春王二月公?齊侯鄭伯于中丘<lb/>
　為師期也<lb/>
夏翬帥師?齊人鄭人伐宋<lb/>
　三國先遣將致伐齊鄭稱人非卿也翬不稱公子與<lb/>
　四年同<lb/>
<pb n="19b"/>
六月壬戌公敗宋師于管<lb/>
　不言戰而言敗敗者為主彼與戰而此敗之也<lb/>
辛未取郜辛巳取防<lb/>
　取二邑而有之?也<lb/>
秋宋人?人入鄭<lb/>
　鄭勞民以務外而不知守其國故二國入之<lb/>
宋人蔡人?人伐戴鄭伯伐取之<lb/>
　宋人?人入鄭蔡人從之伐戴鄭伯圍戴克之取三<lb/>
<pb n="20a"/>
　師焉戴鄭所與也故三國伐之鄭戴合攻盡取三國<lb/>
　之?其殘民也甚矣<lb/>
冬十月壬午齊人鄭人入郕<lb/>
　討不?伐宋也宋以公子馮在鄭故二國交惡左氏<lb/>
　傳云宋公以王命討之於春秋不見其為王討也王<lb/>
　臣不行王師不出矯假以逞私忿耳<lb/>
十有一年春滕侯薛侯來朝<lb/>
　諸侯雖有相朝之禮而當時諸侯於天子未嘗朝覲<lb/>
<pb n="20b"/>
　獨相率以朝魯得為禮乎<lb/>
夏公?鄭伯于時來<lb/>
　謀伐許也<lb/>
秋七月壬午公及齊侯鄭伯入許<lb/>
　書及?為主非?為主則先書?伐後書入也<lb/>
冬十有一月壬辰公薨<lb/>
　翬?于桓公而請?之公祭鍾巫館于寪氏翬使賊<lb/>
　?公于寪氏立桓公而討寪氏有死者人君終于路<lb/>
<pb n="21a"/>
　寢見卿大夫而終乃正終也薨于燕寢不正其終也<lb/>
　薨不書地?也賊不討不書?無臣子也<lb/>
　　桓公名軌惠公子?公弟桓王九年即位諡法闢<lb/>
　　　土服?曰桓<lb/>
元年春王正月公即位<lb/>
　桓公?君而立不天無王之極也而書春王正月公<lb/>
　即位以天道王法正其罪也<lb/>
三月公?鄭伯于垂鄭伯以璧假許田<lb/>
<pb n="21b"/>
　?公八年鄭伯使宛來歸祊?欲易許田魯受祊而<lb/>
　未與許及桓?立故為?而求之復加以璧朝宿之<lb/>
　邑先祖受之於先王豈可相易也故諱之曰假諱國<lb/>
　惡禮也<lb/>
夏四月丁未公及鄭伯盟于越<lb/>
　桓公欲結鄭好以自安故既與許田又為盟也?君<lb/>
　之人凡民?弗懟而鄭與之盟以定之其?大矣<lb/>
秋大水<lb/>
<pb n="22a"/>
　君脩?則和氣應而雨暘若桓行逆?而致?沴乃<lb/>
　其宜也<lb/>
二年春王正月戊申宋督?其君與夷及其大夫孔父<lb/>
　桓公無王而書王正月正宋督之?也?逆之罪不<lb/>
　以王法正之天理滅矣督雖無王而天理未嘗亡也<lb/>
　人臣死君難書及以著其節父名也稱大夫不失其<lb/>
　官也<lb/>
滕子來朝<lb/>
<pb n="22b"/>
　滕本侯爵後服屬于楚故降稱子夷狄之也首朝桓<lb/>
　公之?自見矣<lb/>
三月公?齊侯陳侯鄭伯于稷以成宋亂<lb/>
　宋?其君而四國共成定之天下之大惡也<lb/>
夏四月取郜大鼎于宋戊申納于太廟<lb/>
　四國既成宋亂而宋以鼎賂魯齊陳鄭皆有賂魯以<lb/>
　為功而受之故書取以成亂之賂器置于周公之廟<lb/>
　周公其饗之乎故書納納者弗受而?致也<lb/>
<pb n="23a"/>
秋七月杞侯來朝<lb/>
　凡杞稱侯者皆當為紀杞爵非侯文誤也及紀侯大<lb/>
　去其國之後紀不復稱侯矣<lb/>
蔡侯鄭伯?于鄧<lb/>
　始懼楚也<lb/>
九月入杞<lb/>
　將卑師少外則稱人?則止云入某伐某<lb/>
公及戎盟于唐冬公至自唐<lb/>
<pb n="23b"/>
　君出而書至者有三告廟也過時也危之也桓公?<lb/>
　立嘗與鄭齊陳?矣皆同為不義及?與戎盟故危<lb/>
　之而書至戎若不如三國之黨惡則討之矣居夷浮<lb/>
　海之意也中國既不知義夷狄或能知也<lb/>
三年春正月公?齊侯于嬴<lb/>
　桓公?君而立元年書王以王法正其?也二年宋<lb/>
　督?君以王法正其?也三年不書王見桓之無王<lb/>
　也?齊侯于嬴成昏于齊也<lb/>
<pb n="24a"/>
夏齊侯衛侯胥命于蒲<lb/>
　二國為?約言相命而不為盟詛近於理也故善之<lb/>
六月公?杞侯于郕<lb/>
　自桓公?立無?不與諸侯盟?結外援以自固也<lb/>
秋七月壬辰朔日有食之既<lb/>
　既盡也食盡為異大也<lb/>
公子翬如齊逆女<lb/>
　翬於?世不稱公子?之賊也於桓世稱公子桓之<lb/>
<pb n="24b"/>
　黨也卿逆夫人於禮為稱翬雖尊屬當官而行亦無<lb/>
　嫌也<lb/>
九月齊侯送姜氏于讙公?齊侯于讙<lb/>
　齊侯出疆送女公??之皆非義也<lb/>
夫人姜氏至自齊<lb/>
　見于廟也齊侯使其弟年來聘致夫人也稱弟義見<lb/>
　?七年<lb/>
有年<lb/>
<pb n="25a"/>
　書有年紀異也人事順於下則天氣和於上桓?君<lb/>
　而立逆天理亂人倫天地之氣為之繆戾水旱凶災<lb/>
　乃其宜也今乃有年故書其異宣公為?君者所立<lb/>
　其惡有間故大有年則書之<lb/>
四年春正月公狩于郎<lb/>
　公出動?皆當書于郎?也<lb/>
夏天王使宰渠伯糾來聘<lb/>
　桓公?君而立天子不能治天下莫能討而王使其<lb/>
<pb n="25b"/>
　宰聘之示加尊寵天理滅矣人道無矣書天王言當<lb/>
　奉天也而其為如此名糾尊卑貴賤之義亡也人理<lb/>
　既滅天運乖矣?陽失序?功不能成矣故不具四<lb/>
　時<lb/>
五年春正月甲戌<lb/>
　下文闕<lb/>
夏齊侯鄭伯如紀<lb/>
　齊侯鄭伯朝于紀欲以襲之紀人知之齊為諸侯而<lb/>
<pb n="26a"/>
　欲為賊於鄰國不道之甚鄭伯助之其?均矣<lb/>
天王使仍叔之子來聘<lb/>
　古之授任稱其才?故士無世官周衰官人以世故<lb/>
　卿大夫之子代其父任事仍叔受命來聘而使其子<lb/>
　代行也<lb/>
秋蔡人?人陳人從王伐鄭<lb/>
　王奪鄭伯政鄭伯不朝王以諸侯伐鄭鄭伯禦之戰<lb/>
　于繻葛王卒大敗王師於諸侯不書敗諸侯不可敵<lb/>
<pb n="26b"/>
　王也於夷狄不書戰夷狄不能抗王也此理也其敵<lb/>
　其抗王道之失也<lb/>
大雩<lb/>
　成王尊周公故賜魯重祭得郊禘大雩大雩雩于上<lb/>
　帝用盛樂也諸侯雩于境?之山川耳成王之賜魯<lb/>
　公之受皆失道也故夫子曰魯之郊禘非禮也周公<lb/>
　其衰矣大雩?之常祀不能皆書也故因其非時則<lb/>
　書之遇旱災則非時而雩書之所以見其非禮且志<lb/>
<pb n="27a"/>
　旱也郊禘亦因事而書<lb/>
螽<lb/>
　蝗也既旱又蝗饑不在書也<lb/>
冬州公如曹<lb/>
　州公嘗為王三公故稱公不能保其國去如曹遂不<lb/>
　復<lb/>
六年春正月寔來<lb/>
　五年冬如曹尚為君也故以諸侯書之今不能反國<lb/>
<pb n="27b"/>
　則匹夫也故名之來來魯也忽稱鄭忽明其正也寔<lb/>
　不稱州亡其國也<lb/>
夏四月公?紀侯于成<lb/>
　謀齊難也<lb/>
秋八月壬午大?<lb/>
　為國之道武備不可廢必於農隙講肄保民守國之<lb/>
　道也盛夏大?妨農害人失政之甚無事而為之妄<lb/>
　動也有警而為之教之不素何以保其國乎<lb/>
<pb n="28a"/>
蔡人殺陳佗<lb/>
　佗?世子而竊位不能有其國故書曰陳佗陳厲公<lb/>
　蔡出也故蔡桓侯殺佗而立之佗天下之惡人皆得<lb/>
　誅之蔡侯殺之實以私也故書蔡人見殺賊者?人<lb/>
　之公也<lb/>
九月丁?子同生<lb/>
　冢嫡之生國之大事故書<lb/>
冬紀侯來朝<lb/>
<pb n="28b"/>
　紀侯懼齊來朝以求助不能上訴於天子近赴於諸<lb/>
　侯和輯其人民?死以守而欲求援於魯桓不能保<lb/>
　其國宜矣<lb/>
七年春二月己亥焚咸丘<lb/>
　古者昆蟲而後火田去莽翳以逐禽獸非竭山林而<lb/>
　焚之也咸丘地名云焚咸丘如盡焚其地見其廣之<lb/>
　甚也<lb/>
夏榖伯綏來朝鄧侯吾離來朝<lb/>
<pb n="29a"/>
　臣而?君天理滅矣宜天下所不容也而反天子聘<lb/>
　之諸侯相繼而朝之逆亂天道?功不能成矣故不<lb/>
　書春冬與四年同曰然則十五年邾人牟人葛人來<lb/>
　朝何以書秋冬曰四年與此明其義矣三國之來?<lb/>
　立義也<lb/>
八年春正月己?烝<lb/>
　冬烝非過也書之以見五月又烝為非禮之甚也<lb/>
天王使家父來聘<lb/>
<pb n="29b"/>
　魯桓公?立未嘗朝覲而王屢聘之失道之甚也<lb/>
夏五月丁丑烝<lb/>
　正月既烝矣而非時復烝者必以前烝為不備也其<lb/>
　瀆亂甚矣<lb/>
冬十月雨雪<lb/>
　建酉之月未霜而雪書異也<lb/>
祭公來遂逆王后于紀<lb/>
　祭公受命逆后而至魯先行私禮故書來而以逆后<lb/>
<pb n="30a"/>
　為遂事責其不?王命而輕天下之母也<lb/>
九年春紀季姜歸于京師<lb/>
　書王國之事不可用無王之月故書時而已或曰借<lb/>
　如正月日食則如何書之曰書春日食則其義尤明<lb/>
　也王后之歸天下當有其禮諸侯莫至是不能母天<lb/>
　下也故書紀女歸而已<lb/>
冬曹伯使其世子射姑來朝<lb/>
　曹伯有疾不能親行故使其世子來朝春秋之時君<lb/>
<pb n="30b"/>
　疾而使世子出取危亂之道也<lb/>
　先生作春秋傳至此而終舊有解?者纂集附之於<lb/>
　　後<lb/>
十年冬齊侯?侯鄭伯來戰于郎<lb/>
　來戰于郎三國為主<lb/>
十有一年突歸于鄭<lb/>
　突不稱公子不可以有國也鄭忽出奔衛忽國氏正<lb/>
　也不能有其位故不爵<lb/>
<pb n="31a"/>
十有四年鄭伯使其弟語來盟<lb/>
　使來盟盟前定矣與?子不同<lb/>
十有五年鄭伯突出奔蔡<lb/>
　避祭仲而出非國人出之也<lb/>
鄭世子忽復歸于鄭<lb/>
　稱世子本當立者不能保其位故不稱爵鄭人謂之<lb/>
　狡童又曰狂童恣行其不肖可知<lb/>
秋九月鄭伯突入于櫟<lb/>
<pb n="31b"/>
　突非正也忽既恣行故國人君之諸侯助之書爵所<lb/>
　以戒居正者已不能保則人取之矣書入以見義不<lb/>
　容也<lb/>
十有六年夏四月公?宋公?侯陳侯伐鄭<lb/>
　突善結諸侯故皆為之致力屢伐鄭也<lb/>
秋七月公至自伐鄭<lb/>
　不惟告廟又以見勤勞於鄭突也<lb/>
　　莊公名同桓公子莊王四年即位諡法勝敵克亂<lb/>
<pb n="32a"/>
　　　曰莊<lb/>
五年冬公?齊人宋人陳人蔡人伐衛<lb/>
　諸國稱人違抗王命也貶諸侯則魯在其中矣<lb/>
六年春王正月王人子突救?<lb/>
　雖微稱字王人當尊也<lb/>
夏六月?侯朔入于?<lb/>
　朔搆其兄而使至於死其?大矣然父立之諸侯莫<lb/>
　得而治也王治其舊惡而廢之宜也故書名書入<lb/>
<pb n="32b"/>
九年八月庚申及齊師戰于乾時我師敗績<lb/>
　及其師非卿也公戰諱敗凡言敗績大敗也小小勝<lb/>
　負不書<lb/>
十年冬十月齊師滅譚<lb/>
　春秋之法將尊師?曰某帥師將卑師?曰某師將<lb/>
　卑師少曰人將尊師少曰某伐某齊自管仲為政莊<lb/>
　十一年而後未嘗興大?也其賦於諸侯亦寡矣終<lb/>
　管仲之身四十年息養天下厚矣惟救邢稱師譏其<lb/>
<pb n="33a"/>
　次也至於秦晉使之不竟而已不?致也是以其功<lb/>
　卑而易成<lb/>
十有六年冬十有二月?齊侯宋公陳侯衛侯鄭伯許<lb/>
男滑伯滕子同盟于幽<lb/>
　齊桓始霸仗義以盟而魯叛盟故諱不稱公上無明<lb/>
　王下無方伯諸侯交爭齊桓始霸天下與之故書同<lb/>
十有九年秋公子結媵陳人之婦于鄄遂及齊侯宋公<lb/>
盟<lb/>
<pb n="33b"/>
　鄄之巨室嫁女於陳人結以其庶女媵之因與齊宋<lb/>
　盟挈之以往結好大國所以安國息民乃以私事之<lb/>
　小而取怒大國故深?之書其為媵而往盟為遂事<lb/>
冬齊人宋人陳人伐我兩鄙<lb/>
　齊桓始霸責魯不恭其事故來伐也<lb/>
二十有二年秋七月丙申及齊?傒盟于防<lb/>
　?傒上卿魯無使微者與盟之理?諱公盟始與仇<lb/>
　為昏惡之大也<lb/>
<pb n="34a"/>
冬公如齊納幣<lb/>
　齊疑昏議故公自行納幣後二年方逆齊難之也<lb/>
二十有三年夏公如齊觀社<lb/>
　昏議尚疑故公以觀社為名再往請議後二年方逆<lb/>
　?齊難之<lb/>
十有二月甲寅公?齊侯盟于扈<lb/>
　遇榖盟扈皆為要結姻好<lb/>
二十有七年夏六月公?齊侯宋公陳侯鄭伯同盟于<lb/>
<pb n="34b"/>
幽<lb/>
　同志而盟非率之也<lb/>
三十有一年冬不雨<lb/>
　一?三築臺明年春城小穀故冬書不雨閔之深也<lb/>
　　閔公名?方莊公子惠王十六年即位諡法在國<lb/>
　　　逢難曰閔<lb/>
二年冬齊?子來盟<lb/>
　?子來省難然後盟盟未前定也稱?子善其能恤<lb/>
<pb n="35a"/>
　魯<lb/>
　　僖公名申莊公子閔公庶兄惠王十八年即位諡<lb/>
　　　法小心畏忌曰僖<lb/>
元年春王正月齊師宋師曹師次于聶北救邢<lb/>
　齊未嘗興大?此稱師責其?可救而徒次以為聲<lb/>
　援致邢之不保其國也<lb/>
二年虞師晉師滅下陽<lb/>
　虞假道而助晉伐虢虢之亡虞實致之故以虞為主<lb/>
<pb n="35b"/>
　下陽邑也虢之立由此故即書滅<lb/>
四年秋及江人?人伐陳<lb/>
　齊命也<lb/>
五年公及齊侯宋公陳侯?侯鄭伯許男曹伯?王世<lb/>
子于首止<lb/>
　世子王之貳不可與諸侯列世子出諸侯?之故其<lb/>
　辭異<lb/>
冬晉人執虞公<lb/>
<pb n="36a"/>
　書執而不書滅自取也<lb/>
九年夏公?宰周公齊侯宋子?侯鄭伯許男曹伯于<lb/>
蔡丘<lb/>
　天子之宰與世子禮異<lb/>
九月戊辰諸侯盟于葵丘<lb/>
　云諸侯盟見宰不預<lb/>
十有七年夏滅項<lb/>
　滅人之國?惡大矣在君則當諱故魯滅國書取滅<lb/>
<pb n="36b"/>
　項君在?季孫所為也故不諱<lb/>
十有八年五月戊寅宋師及齊師戰于甗齊師敗績<lb/>
　書宋及曲在宋也奉少以奪長其?大矣齊師敗績書<lb/>
　敗責齊臣也<lb/>
二十有一年秋宋公楚子陳侯蔡侯鄭伯許男曹伯?<lb/>
于孟執宋公以伐宋<lb/>
　宋率諸侯為?而蠻夷執?主而諸侯莫違故以同<lb/>
　執書之<lb/>
<pb n="37a"/>
二十有二年秋八月丁未及邾人戰于升陘<lb/>
　公戰也<lb/>
二十有三年冬十有一月杞子卒<lb/>
　杞二王後而伯爵疑前世黜之也中間從夷故子之<lb/>
　後復稱伯<lb/>
二十有七年冬楚人陳侯蔡侯鄭伯許男圍宋<lb/>
　楚稱人貶之為其合諸侯以圍宋也<lb/>
二十有九年夏?王人晉人宋人齊人陳人蔡人秦人<lb/>
<pb n="37b"/>
盟于翟泉<lb/>
　晉文連年?盟皆在王畿之側而此盟復迫王城又<lb/>
　與王人盟?迫甚矣故諱公諸侯貶稱人惡之大也<lb/>
三十有三年夏四月辛巳晉人及姜戎敗秦師于殽<lb/>
　晉不稱君居喪祔?不可從戎也忘親背惠其惡甚矣<lb/>
　秦為無道越晉踰周以襲人?所共憤故稱晉人其<lb/>
　稱及姜戎亦然<lb/>
　　文公名興僖公子襄王二十六年即位諡法慈惠<lb/>
<pb n="38a"/>
　　　愛民曰文<lb/>
二年春王正月甲子晉侯及秦師戰于彭衙秦師敗績<lb/>
　越國襲人秦罪也忘親背惠晉惡也秦經人之國以<lb/>
　襲人雖憤無以為辭矣故其來不稱伐晉不諭秦而<lb/>
　與戰故書晉及忿以取敗故書敗績<lb/>
冬晉人宋人陳人鄭人伐秦<lb/>
　秦以憤取敗晉可以已矣而復伐秦報復無已殘民<lb/>
　結怨故貶稱人<lb/>
<pb n="38b"/>
三年秦人伐晉<lb/>
　構怨連禍殘民以逞晉人畏之而不敢出秦人極其<lb/>
　忿而後悔過聖人取其能終改耳<lb/>
四年夏逆婦姜于齊<lb/>
　納幣在喪中與喪昏同也稱婦姜已成婦也不稱夫<lb/>
　人不可為小君奉宗廟也不書逆者雖卿亦失其職<lb/>
　矣<lb/>
晉侯伐秦<lb/>
<pb n="39a"/>
　秦逞忿以伐晉晉畏而避之其見報乃常情也秦至<lb/>
　此能悔過矣故不復報晉聖人取其遷善悔過乃其<lb/>
　善也<lb/>
冬十有一月壬寅夫人風氏薨<lb/>
　自成風已後妾母稱夫人嫡妾亂矣仲子始僣尚未<lb/>
　敢同嫡也<lb/>
五年春王正月王使榮叔歸含且賵<lb/>
　天子成妾母為夫人亂倫之甚失天理矣不稱天義<lb/>
<pb n="39b"/>
　已明稱叔存禮也王使召伯來??天子以妾母同<lb/>
　嫡亂天理故不稱天聖人於此尤謹其戒<lb/>
七年夏四月戊子晉人及秦人戰于令狐<lb/>
　晉始逆立公子雍既而悔之故秦興兵以納之晉不<lb/>
　謝秦秦納不正皆罪也故稱人晉懼秦之不肯已而<lb/>
　擊之故書晉及<lb/>
秋八月公?諸侯晉大夫盟于扈<lb/>
　文公怠政事多廢緩既納晉盟而復後至故書往?<lb/>
<pb n="40a"/>
　而?其不及不序諸侯以見其不在故明年公子遂<lb/>
　再往與晉盟也<lb/>
九年春毛伯來求金<lb/>
　家父致命以徵車也故書使來求毛伯風魯以欲金<lb/>
　故不云王使<lb/>
冬秦人來歸僖公成風之禭<lb/>
　過時始至故云來歸雖子母先君後夫人體當然也<lb/>
　書秦人不云君使以失禮夷之也言其尚夷也?嫡<lb/>
<pb n="40b"/>
　妾之亂自?而始<lb/>
十年夏秦伐晉<lb/>
　晉舍嫡嗣而外求君罪也既而悔之正也秦不顧義<lb/>
　理之是非惟以報復為事夷狄之道也故夷之<lb/>
十有二年冬十有二月戊午晉人秦人戰于河曲<lb/>
　凡戰皆以主人及客秦曲故不云晉及<lb/>
十有四年夏六月公?宋公陳侯衛侯鄭伯許男曹伯<lb/>
晉趙盾癸酉同盟于新城<lb/>
<pb n="41a"/>
　諸侯始?議合而後盟盟者志同故書同同懼楚也<lb/>
十有五年冬十有一月諸侯盟于扈<lb/>
　魯以備齊不在?故不序又稱諸侯者?辭見?國<lb/>
　無能為也此盟為齊亂也<lb/>
十有七年春晉人衛人陳人鄭人伐宋<lb/>
　行天討而成其亂失天職也故不卿之<lb/>
　　宣公名倭文公子子亦庶兄匡王五年即位諡法<lb/>
　　　善問周達曰宣<lb/>
<pb n="41b"/>
元年春王正月遂以夫人婦姜至自齊<lb/>
　?氏字<lb/>
夏六月齊人取濟西田<lb/>
　宣公不義得國賂齊以求助齊受之以助不義故書<lb/>
　取不義不能保其土故不云我非謂彼彊取故不諱<lb/>
　不能有而失者皆諱<lb/>
十年齊人歸我濟西田<lb/>
　魯修好故歸魯田田魯有也齊非義取之故云歸我<lb/>
<pb n="42a"/>
　不足為善也<lb/>
十有一年冬十月楚人殺陳夏?舒<lb/>
　人?辭大惡?所欲誅也<lb/>
丁亥楚子入陳<lb/>
　誅其罪義也取其國惡也入者不受而彊之也<lb/>
納公孫寧儀行父于陳<lb/>
　致亂之臣國所不容也故書納<lb/>
十有二年冬晉人宋人衛人曹人同盟于清丘<lb/>
<pb n="42b"/>
　晉為楚敗諸侯懼而同盟既而皆渝故書人以貶之<lb/>
　宋伐陳衛救之楚伐宋晉不救<lb/>
十有七年夏六月己未公?晉侯衛侯曹伯邾子同盟<lb/>
于斷道<lb/>
　諸國同心欲伐齊故書同盟<lb/>
　　成公名?肱宣公子定王十七年即位諡法安民<lb/>
　　　立政曰成<lb/>
二年冬十有一月丙申公及楚人秦人宋人陳人衛人<lb/>
<pb n="43a"/>
鄭人齊人曹人邾人薛人鄫人盟于蜀<lb/>
　楚為?盛凌轢中國諸侯苟能保固彊圉要結鄰好<lb/>
　豈有不能自存之理乃懼而服從與之約盟故皆稱<lb/>
　人以見其衰弱責諸侯則魯可知矣<lb/>
三年冬鄭伐許<lb/>
　鄭附於楚一年而再伐許故夷之<lb/>
四年冬鄭伯伐許<lb/>
　稱鄭伯見其不復為喪以吉禮從戎<lb/>
<pb n="43b"/>
五年冬十有二月乙丑公?晉侯齊侯宋公衛侯鄭伯<lb/>
曹伯邾子杞伯同盟于蟲牢<lb/>
　天王崩而?盟不廢書同見其皆不臣<lb/>
七年秋八月戊辰同盟于馬陵<lb/>
　諸侯同心病楚<lb/>
八年冬衛人來媵<lb/>
　媵小事不書伯姬之嫁諸侯皆來媵之故書以見其<lb/>
　賢女子之賢尚聞於諸侯?君子乎或曰魯女之賢<lb/>
<pb n="44a"/>
　豈能聞於?乎曰古者庶女與非敵者則求為媵因<lb/>
　為之擇賢小君則諸侯國之賢女當自聞也<lb/>
九年公?晉侯齊侯宋公衛侯鄭伯曹伯莒子杞伯同<lb/>
盟于蒲<lb/>
　諸侯患楚之彊同盟以相保鄭既盟復叛深罪其反<lb/>
　覆<lb/>
夏季孫行父如宋致女<lb/>
　女既嫁父母使人安之謂之致女古者三月而廟見<lb/>
<pb n="44b"/>
　始成婦也伯姬賢魯國重之使卿致也<lb/>
十有三年春晉侯使郤錡來乞師<lb/>
　不以王命興諸侯師故書乞<lb/>
三月公如京師<lb/>
　不書朝王因?伐而行也故不成其朝<lb/>
夏五月公至自京師遂?晉侯齊侯宋公衛侯鄭伯曹<lb/>
伯邾人滕人伐秦<lb/>
　以伐秦為遂事明朝為重<lb/>
<pb n="45a"/>
十有五年三月癸丑公?晉侯?侯鄭伯曹伯宋世子<lb/>
成齊國佐邾人同盟于戚<lb/>
　十三年曹伯卒于師負芻殺世子自立既三年諸侯<lb/>
　與之盟矣方執之稽天討也故書同盟見其既同矣<lb/>
宋殺其大夫山<lb/>
　去族害公族也<lb/>
冬十有一月叔孫僑如?晉士燮齊?無咎宋華元衛<lb/>
孫林父鄭公子?邾人?吳于鍾離<lb/>
<pb n="45b"/>
　吳益?大求?于諸侯諸侯之?往而從之故書諸<lb/>
　國往與之?以見夷狄盛而中國衰也時中國病楚<lb/>
　故與吳親<hi>一本此下云襄十年柤之?與此同十四年向之?亦同</hi>
十有六年六月晉侯使欒黶來乞師<lb/>
　時以穆姜叔孫僑如將作難故師出後期<lb/>
秋公?晉侯齊侯?侯宋華元邾人于沙隨不見公<lb/>
　晉侯怒公後期故不見公君子正已而無恤乎人魯<lb/>
　之後期國難故也晉不見為非矣彼曲我直故不足<lb/>
<pb n="46a"/>
　為恥也<lb/>
曹伯歸自京師<lb/>
　曹伯不名不稱復歸王未嘗?其位也自京師王命<lb/>
　也<lb/>
九月晉人執季孫行父舍之于苕丘<lb/>
　寘之于苕丘也<lb/>
十有七年六月乙酉同盟于柯陵<lb/>
　諸侯同病楚也<lb/>
<pb n="46b"/>
　　襄公名午成公子簡王十四年即位諡法因事有<lb/>
　　　功曰襄<lb/>
二年冬遂成虎牢<lb/>
　設險所以守國也有虎牢之險而不能守故不繫于<lb/>
　鄭責其不能守也<lb/>
三年六月乙未同盟于雞澤<lb/>
　楚彊諸侯皆畏之而脩盟故書同<lb/>
五月秋公?晉侯宋公陳侯衛侯鄭伯曹伯莒子邾子<lb/>
<pb n="47a"/>
滕子薛伯齊世子光吳人鄫人于戚<lb/>
　吳來?非為主<lb/>
十年冬?殺鄭公子騑公子發公孫輒<lb/>
　?殺三卿不稱大夫失卿職也<lb/>
十有一年秋七月乙未同盟于毫城北<lb/>
　鄭服而同盟也隨復從楚伐宋云同見其反覆<lb/>
?于蕭魚<lb/>
　諸侯數月之間再伐鄭鄭之反復可知鄭又服而請<lb/>
<pb n="47b"/>
　?不書鄭?謂其不可信也而晉悼公推至誠以待<lb/>
　人信之不疑至哉誠之能感人也自此鄭不背晉者<lb/>
　二十四年<lb/>
公至自?<lb/>
　兵不加鄭故書自?<lb/>
十有八年冬十月公?晉侯宋公?侯鄭伯曹伯莒子<lb/>
邾子滕子薛伯杞伯小邾子同圍齊<lb/>
　書同圍見諸侯之惡齊<lb/>
<pb n="48a"/>
二十有五年秋八月己巳諸侯同盟于重丘<lb/>
　諸侯同病楚也<lb/>
三十年冬十月晉人齊人宋人?人鄭人曹人莒人邾<lb/>
人滕人薛人杞人小邾人?于澶淵宋災故<lb/>
　左傳叔孫豹?趙武而下諸國之卿既貶魯卿諱而<lb/>
　不書<lb/>
三十有一年冬十有一月莒人?其君?州<lb/>
　莒子虐國人?之而立展輿展輿非親?也故書國<lb/>
<pb n="48b"/>
　人<lb/>
　　昭公名稠襄公子景王四年即位諡法容儀恭明<lb/>
　　　曰昭<lb/>
元年三月取鄆<lb/>
　乘莒之亂而取之故?避其辭<lb/>
秋莒去疾自齊入于莒<lb/>
　去疾假齊之力以入莒討展輿之罪正也故稱莒遂<lb/>
　自立無所?命故不稱公子自以為公子可立也<lb/>
<pb n="49a"/>
莒展輿出奔吳<lb/>
　為?君者所立而以國氏者罪諸侯也虢之?雖國<lb/>
　亂未預然諸侯與其立矣故欲執叔孫也稱莒展輿<lb/>
　見諸侯之與其立也<lb/>
四年夏楚子蔡侯陳侯鄭伯許男徐子滕子頓子胡子<lb/>
沈子小邾子宋世子佐淮夷?于申<lb/>
　晉平公不在諸侯楚於是?為霸者之事<lb/>
十有二年冬晉伐鮮虞<lb/>
<pb n="49b"/>
　晉假道於鮮虞而遂伐之見利忘義夷狄之道也<lb/>
十有三年秋八月甲戌同盟于平丘<lb/>
　楚?疾立諸侯懼之故同盟公不與盟晉不使與盟<lb/>
　雖欲辱公然得不與同盟之罪實為幸也<lb/>
十有九年冬?許悼公<lb/>
　蔡般許止疑同故書?<lb/>
　　定公名宋襄公子昭公弟敬王十一年即位謚法<lb/>
　　　安民大慮曰定<lb/>
<pb n="50a"/>
三年春王正月公如晉至河乃復<lb/>
　季孫意如上不請於天子下不告於方伯而立定公<lb/>
　故晉怒而公往朝焉晉辭公而復故明年因?而請<lb/>
　盟于?鼬<lb/>
四年三月公?劉子晉侯宋公蔡侯?侯陳子鄭伯許<lb/>
男曹伯莒子邾子頓子胡子滕子薛伯杞伯小邾子齊<lb/>
國夏于召陵侵楚<lb/>
　楚恃其?侵陵諸侯晉上請於天子大合諸侯以伐<lb/>
<pb n="50b"/>
　之而不能明暴其?以行天討無功而還故書侵以<lb/>
　罪之<lb/>
五月公及諸侯盟于?鼬<lb/>
　公以不獲見於晉故因?而求盟焉則此盟公意也<lb/>
　故書公及<lb/>
十年齊人來歸鄆讙龜田<lb/>
　齊服義而求歸之故書來歸始失不書解在哀公八<lb/>
　年<lb/>
<pb n="51a"/>
　　哀公名蔣定公子敬王二十六年即位諡法恭仁<lb/>
　　　短折曰哀<lb/>
六年齊陽生入于齊<lb/>
　稱齊陽生見景公廢長立少以?亂也<lb/>
八年夏齊人取讙及闡<lb/>
　?失邑不書君辱當諱也不能保其土地民人是不<lb/>
　君也已與之彼以非義而受則書取此濟西田是也<lb/>
　魯入邾而以其君來致齊怒吳伐彼故賂齊以?之<lb/>
<pb n="51b"/>
齊人歸讙及闡<lb/>
　不云我田既歸邾子亦歸其田非以為惠也<lb/>
　<lb/>
　<lb/>
　<lb/>
　<lb/>
　<lb/>
　程氏經說卷五<lb/>
</p>
<p>
</p>
  </div>
</body>
</text>
</TEI>