<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩集解卷三</head> <lb/>
    <p>
<pb n="1a"/>
欽定四庫全書<lb/>
　毛詩集解卷三<lb/>
　　　　　　　　　　　宋　段昌武　撰<lb/>
邶<hi>鄘衛?附</hi>
　朱曰邶鄘衛三國名在禹貢冀州西阻太行北踰衡<lb/>
　漳東南跨河以及?州桑土之野及商之季而紂都<lb/>
　焉　鄭曰武王克商以其京師封紂子武庚乃三分<lb/>
　其地置三監使管叔蔡叔霍叔尹而?之自紂城而<lb/>
<pb n="1b"/>
　北謂之邶南謂之鄘東謂之衛<hi>釋文曰衛在汲郡朝歌縣  朱曰朝歌故</hi>
　<hi>城今在南州衛縣西二十里所謂殷墟衛故都即今衛縣  董曰竹書紀年曰武王封武庚于朝歌分其</hi>
　<hi>地為邶鄘衛使管叔蔡叔霍叔監之郭曹曰以蔡仲之命考之周公致辟于商囚蔡叔于  鄰降霍叔于</hi>
　<hi>庶人則霍叔在三監之數武庚不與焉蓋以三叔監商民故謂之三監武庚惟奉商祀於此不得有所專</hi>
　<hi>制也</hi>武王既喪三監導武庚叛成王伐而誅之更於此<lb/>
　三國建諸侯以其餘民封康叔於衛使為之長<hi>孔曰漢地</hi>
　<hi>理志云三監叛周公誅之盡取其地封弟康叔故邶鄘衛三國之詩相與同風如志之言則康叔初即兼</hi>
　<hi>彼二國矣鄭氏不然者以國大非制姓董曰康叔受衛其在殷邦百里之地而邶鄘則同  受封國也</hi>
<pb n="2a"/>
　<hi>曹曰衛爵為伯周公豈得以商千里之畿盡畀康叔哉意邶鄘初亦以封同姓而康叔為方伯得兼治之</hi>
　<hi>故季札聞邶鄘衛之歌而知其為衛康叔之德也並孔書疏曰封之千里者康叔時為方伯圻?諸侯</hi>
　<hi>屬之何者邢在襄國河?即東圻之限故以賜諸侯西方即有黎潞河濟之西曹地約千里也</hi>後世<lb/>
　子孫稍并彼二國混而名之<hi>朱曰衛本都河北朝歌之東淇水之北百泉之</hi>
　<hi>南其後不知何時并得邶鄘之地至懿公為狄所滅戴公東從渡河野處漕邑文公又徙居于楚丘漕楚</hi>
　<hi>丘皆在滑州大抵今懷州衛澶相滑濮等州開封大名府界皆衛境</hi>七世至頃侯<hi>朱曰八世</hi>
　當周夷王時衛國政衰變風始作作者各有所傷從<lb/>
　其國本而異之為邶鄘衛之詩焉<hi>陳曰孔子取頃公以下三十九篇之</hi>
<pb n="2b"/>
　<hi>詩列為三國而不合之于衛者不許衛之始滅諸侯也  朱曰邶鄘地既入衛其詩皆主衛事而必存其</hi>
　<hi>舊號者豈其聲之異歟非特衛詩然也詩程曰詩陳於夏而顧著于豳周人因后稷周公賦  之地也自</hi>
　<hi>七月而後多為周公而作察其言往往刺朝庭之不知豳大夫實為之也在盤庚時商已為殷且頌又有</hi>
　<hi>殷武今頌乃皆為商唐叔封唐在?父時已為?矣至春秋時實始有詩今其國風乃皆為唐此數者猝</hi>
　<hi>而觀之若有深意徐而考實正類止從民言之便熟者記之耳後世事有類此者中國有事于北狄惟漢</hi>
　<hi>人為力故中國已不為漢而北地猶指中國為漢唐用事于西故羌人至今尚以中國為唐各從其稱謂</hi>
　<hi>之熟者也不獨此也木瓜美齊而列于衛猗嗟刺魯而繫之齊召穆之民勞衛武之?之初筵不附其國</hi>
　<hi>而在二雅若事事為之?則不勝其?而卒不能歸一也今一言以蔽曰本其所得之地而已矣  曹曰</hi>
<pb n="3a"/>
　<hi>邶鄘合于衛而作詩者本其山川風俗之所宜故雖同風而二國各以其詩見焉</hi>
柏舟言仁而不遇也?頃<hi>音傾</hi>公之時仁人不遇小人在<lb/>
側<lb/>
　孔曰頃公貞伯子當周夷王時　曹曰康叔之始封<lb/>
　也稱孟侯康叔死其子稱康伯自康伯五世而至貞<lb/>
　伯皆伯爵耳至頃侯厚賂周夷王夷王於是乃命?<lb/>
　為侯　鄭曰不遇者君不受已之志也　張曰不遇<lb/>
　非不達也不受其志也<lb/>
<pb n="3b"/>
汎彼柏舟亦汎其流耿耿<hi>古幸反</hi>不寐如有?憂?我無<lb/>
酒以敖以遊<lb/>
　毛曰汎汎流貌柏木宜為舟耿耿猶儆儆也<hi>朱曰耿耿小明</hi>
　<hi>憂之貌也</hi>?痛也　朱曰?猶非也　?文曰敖出遊也<lb/>
　　東萊曰汎彼柏舟亦汎其流如舟之汎汎無所倚<lb/>
　薄也<hi>朱曰以柏為舟堅緻牢實而不以?載無所倚薄但汎然水中而已故其?憂之深如此  張</hi>
　<hi>曰是信其委之命而已</hi>　毛曰非我無酒可以敖遊忘憂也<lb/>
　李曰此憂非飲酒敖遊之所能釋也　曹曰?國居<lb/>
<pb n="4a"/>
　河淇之間故邶之仁人不遇與鄘之共姜自誓皆以<lb/>
　柏舟發興蓋仁人不遇則思?舟而去父母欲奪共<lb/>
　姜而嫁之亦??舟而歸矣仁人思?舟而去汎然<lb/>
　從流無不可者然其愛君憂國之心不能自已是以<lb/>
　徒有隱憂也　朱曰列女?以此為婦人之詩今考<lb/>
　其辭氣卑順柔弱且居變風之首而與下篇相對豈<lb/>
　亦莊姜之詩也歟<lb/>
我心匪鑒不可以茹<hi>如預反</hi>亦有兄弟不可以據薄言往<lb/>
<pb n="4b"/>
愬逢彼之怒<lb/>
　毛曰茹度也<hi>曹曰茹者容愛之意</hi>　朱曰鑒能度物而我不能<lb/>
　<hi>歐陽曰茹納也鑒之于物不擇妍醜皆納其影而我心不能如鑒之無所不納是以見疾于人  王曰責</hi>
　<hi>我心之如鑒必能度形猶責周公必知管蔡之叛而不使之責孟子識齊王之不可為湯武而不應其聘</hi>
　<hi>也</hi>但以兄弟宜可據依而不知其不可也故或往愬<lb/>
　焉而反逢其怒耳范曰此公族之臣也<hi>故僚類皆其兄子小人之黨則</hi>
　<hi>雖親戚亦不可據矣</hi>
我心匪石不可轉也我心匪席不可卷<hi>眷勉反</hi>也威儀棣<lb/>
<pb n="5a"/>
棣不可選也<lb/>
　毛曰棣棣富而閑習也選簡擇也石雖堅尚可轉席<lb/>
　雖平尚可卷<hi>曹曰思與之相為浮沉然其心之所懷不可改也  朱曰其操守堅正雖不遇</hi>
　<hi>而亦不變?也</hi>　呂曰以威儀為可簡則無禮故不敢改其<lb/>
　度也<hi>東萊曰不可選也言威儀閑習自有常度不可選擇以避禍也翟方進謂馮參君侯以王舅見</hi>
　<hi>廢不得在公卿位今五侯至尊貴也與之並列宜少詘節卑體視有所宗而君侯盛修容貌以威嚴加之</hi>
　<hi>此非所以下五侯而自益者也參性好禮儀不改其常操</hi>
憂心悄悄?于?小覯<hi>古豆反</hi>閔既多受侮<hi>音武</hi>不少靜言<lb/>
<pb n="5b"/>
思之寤辟<hi>避亦反</hi>有摽<hi>符小反</hi>
　毛曰悄悄憂貌?怒也閔病也?安也辟拊心也摽<lb/>
　拊心貌<hi>孔曰寤覺之中拊心而手摽然</hi>　朱曰?于?小言見怒于<lb/>
　?小也　王曰國亂而君昏則小人?而君子獨君<lb/>
　子憂而小人樂君子之憂者憂其國而已憂其國則<lb/>
　與小人異趨其為小人所?固其理也小人得志則<lb/>
　為讒誣以病君子君子既病矣則又從而侮之<hi>朱曰觀此</hi>
　<hi>可以曲盡小人之情態</hi>其曰既多不少者以著小人之?也<lb/>
<pb n="6a"/>
日居月諸胡迭<hi>待結反</hi>而?心之憂矣如匪澣<hi>?管反</hi>衣靜<lb/>
言思之不能奮飛<lb/>
　孔曰居諸者語助也檀弓云何居注云居語助也<lb/>
　朱曰迭更?虧也　歐陽曰日居月諸胡迭而?者<lb/>
　謂仁人傷?日往月來而漸微爾猶言日朘月削也<lb/>
　　范曰如匪澣衣者中垢而不濯也<hi>毛曰如衣之不澣矣  曹曰言</hi>
　<hi>常蒙汙辱而無以自潔也</hi>不能奮飛者鬱陶無所發也　鄭曰臣<lb/>
　不遇于君猶不忍去厚之至也<hi>李曰此見仁人之用心也孔子曰吾於柏</hi>
<pb n="6b"/>
　<hi>舟見匹夫執志之不易也</hi>　曹曰究篇中亦有兄弟之言及篇末<lb/>
　不能奮飛之意其?君同姓之臣與宗社同其存亡<lb/>
　者歟<lb/>
　　柏舟五章章六句<lb/>
?衣?莊姜傷已也妾上僭<hi>牋念反</hi>夫人失位而作是詩<lb/>
也<lb/>
　程曰?衣?莊姜傷已無德以致之行有不得反求<lb/>
　諸已而已矣<hi>鄭曰莊姜莊公夫人齊女姓姜氏妾上僣謂公子州吁之母母嬖而州吁驕</hi>
<pb n="7a"/>
?兮衣兮?衣?<hi>音里</hi>心之憂矣曷維其已<lb/>
　毛曰?閒色?正色<hi>孔曰?蒼?之間色?中央之正色</hi>憂雖欲自止<lb/>
　何時能止也　孔曰閒色之?不當為衣猶妾不宜<lb/>
　嬖寵正色之?反為媯S夫人反見疏而?也　張<lb/>
　曰?衣之憂言嫡妾之亂其弊將至于不可勝言者<lb/>
　憂在宗國也夫豈特為一身之私哉<lb/>
?兮衣兮?衣?裳心之憂矣曷維其亡<lb/>
　毛曰上曰衣下曰裳　孔曰閒色為衣而在上正色<lb/>
<pb n="7b"/>
　之?反為裳而處下　曹曰亡失也不須訓為忘<lb/>
?兮絲兮女所治兮我思古人俾<hi>卑爾反</hi>無訧<hi>音尤</hi>兮<lb/>
　毛曰訧過也　程曰絲之?由女之染治以成言有<lb/>
　所自也　范曰致其序則在我也故思古之人能使<lb/>
　尊卑有分而無過也<lb/>
絺兮綌兮淒<hi>七西反</hi>其以風我思古人實獲我心<lb/>
　毛曰精曰絺麤曰綌淒寒風也　程曰絺綌者所以<lb/>
　來風也　范曰思古人而獲我心自知其不及也<lb/>
<pb n="8a"/>
　　?衣四章章四句<lb/>
燕燕?莊姜送歸妾也<lb/>
　鄭曰歸妾陳女戴媯<hi>戴媯生子名完莊姜以為已子莊公薨完立州吁?之媯歸莊</hi>
　<hi>姜送之作詩見已志也猶鄭曰戴媯雖妾實生桓公桓公立為君矣序詩者  曰送歸妾彼為母以其子</hi>
　<hi>貴之說者失聖人正名分辨嫡庶之?矣</hi>
燕燕于飛差池其羽之子于歸遠送于野瞻望弗及泣<lb/>
涕如雨<lb/>
　朱曰興也　孔曰釋鳥燕燕鳦郭璞曰齊人呼鳦曰<lb/>
<pb n="8b"/>
　燕即今之燕也古人重言之　李曰差池不齊貌<lb/>
　毛曰之子去者也歸歸宗也遠送過禮于於也郊外<lb/>
　曰野<hi>蘇曰禮婦人送迎不出門遠送至野情之所不能已也</hi>　孔曰至野與之<lb/>
　訣?已留而彼去稍稍更遠瞻望之不復能及故念<lb/>
　之泣涕如雨　王曰燕方春時以其匹至其羽相與<lb/>
　差池其鳴一上而一下故莊姜感所見以興焉　張<lb/>
　曰燕燕以興已與戴媯嫡妾相與之善歟獨言泣涕<lb/>
　之情者蓋家國之事有不可勝悲者晉褚太后批桓<lb/>
<pb n="9a"/>
　?廢立詔云未亡人不幸罹此百憂感念存?心焉<lb/>
　如割其有合于詩人之情歟<lb/>
燕燕于飛頡<hi>?結反</hi>之頏<hi>?郎反</hi>之之子于歸遠于將之瞻<lb/>
望弗及佇立以泣<lb/>
　毛曰飛而上曰頡飛而下曰頏佇立久立也　鄭曰<lb/>
　將亦送也<lb/>
燕燕于飛下上<hi>時掌反</hi>其音之子于歸遠送于南瞻望弗<lb/>
及實勞我心<lb/>
<pb n="9b"/>
　毛曰飛而上曰上音飛而下曰下音陳在?南實是<lb/>
　也<lb/>
仲氏任<hi>而鴆反</hi>只其心塞淵終?且惠淑慎其身先君之<lb/>
思以?<hi>?肉反</hi>寡人<lb/>
　毛曰仲戴媯字也　鄭曰任者以恩相親信也　朱<lb/>
　曰只助語　李曰塞實也　毛曰淵深也　朱曰?<lb/>
　和也　毛曰惠順也　朱曰終?且惠始終如一也<lb/>
　　鄭曰淑善也　毛曰?勉也　鄭曰寡人莊姜自<lb/>
<pb n="10a"/>
　謂也　楊曰州吁之暴完之死戴媯之去皆夫人失<lb/>
　位不見答於先君所致也而戴媯猶以先君之思勉<lb/>
　其夫人可謂終?且惠矣<hi>朱曰上四句莊姜美戴媯下二句因使之以先君之</hi>
　<hi>故而有以勵已蓋稱其美以求敬戒之辭</hi>
　　燕燕四章章六句<lb/>
日月?莊姜傷已也遭州吁之難<hi>乃旦反</hi>傷已不見答于<lb/>
先君以至困窮之詩也<lb/>
　張曰困窮者道窮計盡無以自伸也　廣漢張曰?<lb/>
<pb n="10b"/>
　衣方妾上僣之時故獨反已以自責而已至日月之<lb/>
　作則在州吁?嫡之後於是始推原其致禍之本以<lb/>
　為由已不見答于先君之所致亦猶孟子所謂過大<lb/>
　而不怨是愈疏也<lb/>
日居月諸照臨下土乃如之人兮逝不古處<hi>昌呂反</hi>胡能<lb/>
有定寧不我顧<lb/>
　毛曰日乎月乎照臨之也胡何也　鄭曰之人是人<lb/>
　也謂莊公也　朱曰逝發語之辭　范曰言莊公不<lb/>
<pb n="11a"/>
　以古之道處我故至困窮也<hi>王曰不以古夫婦之道處我</hi>　鄭曰<lb/>
　寧猶?也　東萊曰觀碩人之詩則莊姜初來即不<lb/>
　見答非始有恩義而後忘之也古不當訓故<lb/>
曰居月諸下土是?乃如之人兮逝不相好<hi>呼報反</hi>胡能<lb/>
有定寧不我報<lb/>
　毛曰?覆也　張曰以禮事莊公不以恩答已寧不<lb/>
　我報是也<lb/>
日居月諸出自東方乃如之人兮德音無良胡能有定<lb/>
<pb n="11b"/>
俾也可忘<lb/>
　毛曰日始月盛皆出東方音聲良善也　朱曰德音<lb/>
　美其辭無良醜其實也<lb/>
日居月諸東方自出父兮母兮畜我不卒胡能有定報<lb/>
我不述<lb/>
　王曰人憂患疾痛極則未嘗不呼其父母者　鄭曰<lb/>
　畜養卒終也　朱曰不述猶曰不可稱述也　東萊<lb/>
　曰左?曰子叔姬妃齊昭公生?叔姬無寵?無威<lb/>
<pb n="12a"/>
　夫人見薄則冢嗣之位望亦輕此國本所以傾?也<lb/>
　莊姜既不見答則桓公之位何能有定乎反覆言之<lb/>
　蓋推原禍亂之由而非為已私也俾也可忘謂若思<lb/>
　莊公恩義之薄嫡庶不定之禍誠使我可忘而我自<lb/>
　不忍忘之也末章不欲咎莊公徒自傷父母養我不<lb/>
　終而已報我不述言莊公之所以報我不欲稱述之<lb/>
　矣亦不欲咎莊公也<lb/>
　　日月四章章六句<lb/>
<pb n="12b"/>
終風?莊姜傷已也遭州吁之暴見侮慢而不能正也<lb/>
終風且暴顧我則笑謔<hi>許約反</hi>浪笑敖<hi>五報反</hi>中心是悼<lb/>
　毛曰終日風為終風暴疾也笑侮之也謔浪笑敖言<lb/>
　?謔不敬<hi>朱曰謔?言也浪放蕩也</hi>　鄭曰喻州吁之為不善如<lb/>
　終風之無休止而其間又有甚惡悼者傷其如是<lb/>
終風且霾<hi>亡皆反</hi>惠然肯來莫往莫來悠悠我思<lb/>
　毛曰霾雨土也惠然肯來言時有順心也　朱曰終<lb/>
　風且霾以比州吁之暴益甚也　蘇曰州吁往來皆<lb/>
<pb n="13a"/>
　不可常　鄭曰我思其如是心悠悠然　楊曰見侮<lb/>
　慢而不能止則悼之而已其莫往莫來則又思之可<lb/>
　謂極母道矣經解曰?柔敦厚詩教也學者如此則<lb/>
　可觀可?可怨矣<lb/>
終風且曀<hi>於計反</hi>不日有曀寤言不寐願言則嚏<hi>都麗反</hi>
　毛曰陰而雨曰曀　王曰曀則不見日矣又曰不日<lb/>
　有曀者言不旋日而又曀也　鄭曰言我願言也嚏<lb/>
　讀當為不敢嚏咳之嚏我其憂悼而不能寐女思我<lb/>
<pb n="13b"/>
　心如是我則嚏也今俗人嚏云人道我此古之遺語<lb/>
　也　東萊曰陰風終日意其止矣不旋日而又曀焉<lb/>
　厭苦之詞也<lb/>
曀曀其陰虺虺其?寤言不寐願言則懷<lb/>
　毛曰如常陰曀曀然暴若震?之聲虺虺然<hi>朱曰雷將?而</hi>
　<hi>未震</hi>　東萊曰驟雨迅雷其止可待至於曀曀之?虺<lb/>
　虺之雷則殊未有開霽之期也願言則嚏汝念我則<lb/>
　我嚏矣母子之間感通本無間也願言則懷汝念我<lb/>
<pb n="14a"/>
　則我懷矣母子之間恩義本易復也<lb/>
　　終風四章章四句<lb/>
擊鼓怨州吁也?州吁用兵暴亂使公孫文仲將而平<lb/>
陳與宋國人怨其勇而無禮也<lb/>
　鄭曰將者將兵以伐鄭也平成也　朱曰左?州吁<lb/>
　與宋陳伐鄭圍其東門五日而還出師不為久而?<lb/>
　人之怨如此身犯大逆?叛親離莫肯為之用耳<lb/>
擊鼓其鏜<hi>吐當反</hi>踴躍用兵土國城漕我獨南行<lb/>
<pb n="14b"/>
　毛曰鏜然擊鼓聲漕?邑也　?曰鏜然擊鼓踴躍<lb/>
　用兵想見州吁好兵喜?之狀其興師動?非出於<lb/>
　不得已也人所甚憚者州吁之所最樂國人怨之正<lb/>
　以其踴躍用兵耳　鄭曰土國役土功于國南行從<lb/>
　軍南行伐鄭　李曰土國城漕非不勞苦獨得處於<lb/>
　境?今我之在外死亡未可知雖欲為土國城漕之<lb/>
　人不可得也<lb/>
從孫子仲平陳與宋不我以歸憂心有忡<hi>?中反</hi>
<pb n="15a"/>
　毛曰孫子仲謂公孫文仲也<hi>孔曰文是諡</hi>平陳於宋<hi>鄭曰平陳</hi>
　<hi>於宋謂使告宋曰君為主敝邑以賦與陳蔡從</hi>憂心有忡憂心忡忡然　左<lb/>
　?杜氏注曰陳今陳國陳縣宋今梁國睢陽縣　東<lb/>
　萊曰從孫子仲平陳與宋言所從者乃孫子仲也則<lb/>
　輕其帥可知矣<hi>朱曰伐鄭以結陳宋之成也</hi>
爰居爰處爰喪<hi>息浪反</hi>其馬于以求之于林之下<lb/>
　鄭曰爰於也　歐陽曰王肅以下三章?人從軍者<lb/>
　與其室家訣?之詞士卒將行與其室家訣?云我<lb/>
<pb n="15b"/>
　之是行未有歸期亦未知於何所居處於何所喪其<lb/>
　馬若求我與馬當於林下求之蓋為必敗之計也<hi>?曰</hi>
　<hi>非獨爰居爰處以下三章為從軍者訣?之辭一篇之意皆如此  朱曰猶蹇叔哭送其子之意也</hi>
死生契<hi>苦結反</hi>闊與子成?執子之手與子偕老<lb/>
　毛曰契闊勤苦也　朱曰成?成其約誓之言　孔<lb/>
　曰王肅云言國人室家之志欲相與從生至死契闊<lb/>
　勤苦而不相離相與偕老<hi>朱曰與其家人訣?言其始為室家之時期以死生</hi>
　<hi>契闊無所不同既成其約誓之言又相與執手而期以偕老言至死而不相棄也</hi>
<pb n="16a"/>
于嗟闊兮不我活兮于嗟洵兮不我信<hi>音申</hi>兮<lb/>
　鄭曰于嗟嘆也　毛曰活生活也洵遠也　東萊曰<lb/>
　于嗟闊兮承上章死生契闊之文而足成其義言始<lb/>
　欲死生勤苦共之今乃不得相依以生也洵當從毛<lb/>
　傳言遠去而不得伸此志也<lb/>
　　擊鼓五章章四句<lb/>
凱風美孝子也?之淫風流行雖有七子之母猶不能<lb/>
安其室故美七子能盡其孝道以慰其母心而成其志<lb/>
<pb n="16b"/>
爾<lb/>
　朱曰不能安其室者欲嫁也成其志者七子成母之<lb/>
　善志遂不嫁也<hi>段曰有七子而猶欲嫁豈本志哉情之流而已矣  ?曰大孝養志</hi>
　曹曰詩言莫慰母心序言能慰母心意者感其言而<lb/>
　遂不嫁歟<lb/>
凱風自南吹彼棘心棘心夭夭<hi>於驕反</hi>母氏劬勞<lb/>
　毛曰興也南風謂之凱風樂夏之長養<hi>孔曰凱樂也風性樂育萬</hi>
　<hi>物仁鄭曰喻?  之母</hi>　朱曰棘小木叢生多刺難長　曹曰<lb/>
<pb n="17a"/>
　凡草木遇春則生惟棘至夏始萌芽則其難長養可<lb/>
　知矣而心又其稚弱而未成者也夭夭少好貌<hi>毛曰夭夭</hi>
　<hi>盛貌</hi>　毛曰劬勞病苦也　王曰棘心至於夭夭則風<lb/>
　之為力多矣此母氏劬勞之譬也　朱曰母生?子<lb/>
　?而育之其劬勞甚矣本其始而言以起自責之端<lb/>
　也<lb/>
凱風自南吹彼棘薪母氏聖善我無令人<lb/>
　毛曰棘薪其成就者聖叡也<hi>曹曰聖者通達之名</hi>　鄭曰令善<lb/>
<pb n="17b"/>
　也　朱曰棘可以為薪則成就矣然非美材故以興<lb/>
　子之壯大而無善也其自責也深矣　曹曰言母之<lb/>
　通達而好善無有過舉其不安於室則七子之罪<lb/>
　劉曰自七子之中有一令善之人則母亦不舍之而<lb/>
　去也<hi>曹曰母有淫心而不安其室七子欲留之而不敢斥言乃自託於不令痛自咎責此大舜負罪</hi>
　<hi>引慝之意故陳曰此非謙德也通天下一氣耳吾其有以傷之  然乎所謂蹶者趨者而反動其心也瞽</hi>
　<hi>瞍日頑舜則負罪聖人豈固?飾哉其心誠曰吾罪焉而已矣  ?曰嗚呼吾觀凱風之詩而嘆其有虞</hi>
　<hi>舜之遺風也夫父頑母嚚非舜之罪而舜負罪引慝其愛親之念皆寓於南風之歌豈非以南風長養萬</hi>
<pb n="18a"/>
　<hi>物如父母之於子其恩豈可忘乎</hi>
爰有寒泉在浚<hi>音駿</hi>之下有子七人母氏勞苦<lb/>
　毛曰浚?邑也　陳曰寒泉在浚之邑下<hi>曹曰水泉人用之所</hi>
　<hi>急也故古者建都立邑必依水泉之利</hi>邑人賴之以生養今子七人反<lb/>
　不能養一母而使母勞苦求嫁也　李曰一云浚水<lb/>
　出浚儀東經邶地入濟今祥符鑿井于浚之旁而得<lb/>
　泉者實浚之滋也喻已之成人實母之生育也　孔<lb/>
　曰母無子容可勞苦今乃有子七人　陳曰吾屬若<lb/>
<pb n="18b"/>
　此雖多何益也　朱曰至是乃若?指其事而痛自<lb/>
　刻責以感動其母心也母以淫風流行不能自守而<lb/>
　諸子自責但以不能事母使母勞苦為辭婉辭?諫<lb/>
　不顯其親之惡可謂孝矣<lb/>
睍<hi>胡顯反</hi>睆<hi>華板反</hi>?鳥載好其音有子七人莫慰母心<lb/>
　毛曰睍睆好貌<hi>曹曰美澤貌之朱曰清和圓轉  意</hi>　蘇曰鳥猶能好<lb/>
　其音以說人而我獨不能說吾母哉<hi>曹曰七子自謂不能下氣怡聲</hi>
　<hi>以慰母心?鳥之不如也</hi>　?曰凱風盛於夏時?鳥鳴於夏木<lb/>
<pb n="19a"/>
　寒泉亦夏所宜是詩其因時起興者乎　段曰親與<lb/>
　已固同一氣也則天下顧豈有不可感通之親哉瞽<lb/>
　之頑也終必格焉?恐誠意之未貫徹耳烝烝乂東<lb/>
　萊以烝烝有薰灌融液之義觀是詩四章而自責之<lb/>
　誠意積而愈深吁是誠足以感通矣<lb/>
　　凱風四章章四句<lb/>
雄雉刺?宣公也淫亂不恤國事軍旅數<hi>色角反</hi>起大夫<lb/>
久役男女怨曠國人患之而作是詩<lb/>
<pb n="19b"/>
　孔曰宣公衛桓公子　朱曰此詩皆女怨之辭<lb/>
雄雉于飛泄<hi>移世反</hi>泄其羽我之懷矣自詒伊阻<lb/>
　毛曰興也　朱曰泄泄飛之緩也　鄭曰懷安也<lb/>
　毛曰詒遺伊維也<hi>孔曰語助</hi>　朱曰阻隔也　曾曰雄雉<lb/>
　以喻其夫雄雉于飛雌懷安而不從之今之阻隔蓋<lb/>
　自遺也大夫行役婦人本無可從之理其言如此乃<lb/>
　怨思之切耳<lb/>
雄雉于飛下上<hi>時掌反</hi>其音展矣君子實勞我心<lb/>
<pb n="20a"/>
　毛曰展誠也　范曰展矣君子久役而不得歸者也<lb/>
　此婦人之閔其夫也<lb/>
瞻彼日月悠悠我思道之云遠曷云能來<lb/>
　毛曰瞻視也　朱曰悠悠長也　鄭曰視日月之行<lb/>
　迭往迭來今君子獨久行役而不來使我心悠悠然<lb/>
　思之曷何也何時能來望之也<hi>程曰日月取其迭往迭來之意又日月陰</hi>
　<hi>陽相配而不相見又旦暮所見動人情思總包意其間</hi>
百爾君子不知德行<hi>下孟反</hi>不忮<hi>之?反</hi>不求何用不臧<lb/>
<pb n="20b"/>
　鄭曰女?君子我不知人之德行何如者可謂德行<lb/>
　<hi>朱曰百爾君子泛指從役大夫也</hi>　毛曰忮害也　朱曰求貪也<lb/>
　毛曰臧善也　張曰不忮不求是大夫妻言其夫也<lb/>
　　東萊曰婦人思其君子之切而知其未得歸也於<lb/>
　是復自解曰凡百君子我婦人不知孰為德行也但<lb/>
　不忮害不貪求則何所用而不善雖久處軍旅之間<lb/>
　固未害也<hi>陳曰此詩居婦作以昭其大夫之久役者也而其末章曰百爾君子不知德行不忮</hi>
　<hi>不求何用不臧噫孰謂樂天知命之學而婦人能言之哉凡人不知則?則悶則悔在論語則曰人不知</hi>
<pb n="21a"/>
　<hi>而不?不亦君子乎在易則曰不見是而無悶潛龍也在中庸則曰遯世不見知而不悔唯聖者能之三</hi>
　<hi>者古人所難也今也婦人勉其夫曰凡百在位無有知汝之德行者惟能不忮以為怨不求以為?則亦</hi>
　<hi>何往而不臧夫忮心生於忿怨求心生於慕羡故古之恥貧賤患難者能不忮則或入於求能不求則或</hi>
　<hi>入於忮故忮者常至於疾人而求者常至於枉已二者蓋難兼焉不疾人不枉已非樂天知命者其孰能</hi>
　<hi>之夫子之門人惟由也衣敝?袍與衣狐貉者立而不恥夫子始許之以此蓋安命也以孔門上弟只於</hi>
　<hi>國風詩中適得一句學者讀詩如何茍簡</hi>
　　雄雉四章章四句<lb/>
匏有苦葉刺?宣公也公與夫人並為淫亂<lb/>
<pb n="21b"/>
　鄭曰夫人謂夷姜　孔曰知非宣姜者以宣姜本適<lb/>
　伋為公所要云雉鳴求其牡明是夷姜<lb/>
匏有苦葉濟有深?深則厲淺則揭<hi>苦例反</hi>
　毛曰匏謂之瓠瓠葉苦不可食也<hi>孔曰陸璣云匏葉小時可為羹八月</hi>
　<hi>中堅?不可食故云苦葉匏瓠一也故又謂之瓠外?魯語叔孫穆子曰豹之業及瓠有苦葉矣叔向曰</hi>
　<hi>苦匏不材於人供濟而已韋昭注云不材于人言不可食佩匏可以渡水也</hi>濟渡也由滕<lb/>
　以上為?以衣?水為厲謂帶以上也<hi>釋文曰韓詩云至心曰厲</hi>
　揭褰衣也　朱曰匏尚有葉是未有霜而成實之時<lb/>
<pb n="22a"/>
　濟渡之處又有深?未可以渡也　毛曰遭時制宜<lb/>
　如遇水深則厲淺則揭矣<hi>范曰深則厲淺則揭宜斟酌也宣公夫人不顧禮義</hi>
　<hi>猶不度水之深淺而欲濟也</hi>
有瀰<hi>彌爾反</hi>濟盈有鷕<hi>以小/反</hi>雉鳴濟盈不濡軌<hi>音鬼</hi>雉鳴求<lb/>
其牡<lb/>
　毛曰瀰深也盈?也鷕雌雉聲也由輈以上為軌<lb/>
　歐陽曰毛氏謂走曰牝牡書牝雞無晨豈為走獸乎<lb/>
　古語通用濟盈無不濡之理而?者貪于必進自謂<lb/>
<pb n="22b"/>
　不濡又興宣公貪於淫欲身蹈罪惡而不自知也雉<lb/>
　鳴求其牡者又興夫人不顧禮義而從宣公如禽獸<lb/>
　之相求惟知雌雄為匹而無親?父子之?<hi>朱曰或曰承上</hi>
　<hi>章之興以為比也蓋以匏有苦葉興濟有深?以濟盈興雉鳴然後以求其牡比淫亂之人此亦詩之一</hi>
　<hi>體也夫詩之為體舒緩宏闊有如此者而後世學者求之?嶇蹙狹之中銖較寸量如治法律亦失之大</hi>
　<hi>遠矣</hi>　釋文曰軌依?意宜音犯案?文云軌車轍也<lb/>
　從車九聲龜美反軌車軾前也從車凡聲音犯相亂<lb/>
　故具論之<lb/>
<pb n="23a"/>
雝雝鳴鴈旭<hi>許玉反</hi>日始旦士如歸妻迨冰未泮<lb/>
　毛曰雝雝鴈聲和也納采用鴈旭日始出謂大昕之<lb/>
　時迨及泮散也　鄭曰昏禮自納采至請期用昕親<lb/>
　迎用昏歸妻使之來歸于已謂請期也冰未泮正月<lb/>
　中以前也二月中可以昏矣<hi>孔曰毛氏東門之楊?云男女失時不逮秋冬</hi>
　<hi>則以秋冬皆得成昏孫卿曰霜降逆女冰泮殺止霜降九月也冰泮正月也家語曰霜降而歸功成而嫁</hi>
　<hi>娶者行焉冰泮農業起昏禮殺于此周禮言仲春夏小正言二月者皆為期盡蕃育之法王肅曰前賢有</hi>
　<hi>言丈夫二十不敢不有室女子十五不敢不事人譙周亦云男自二十以及三十女自十五以至二十皆</hi>
<pb n="23b"/>
　<hi>得以嫁娶先是則速後是則晚矣其?皆出毛氏若男三十女二十為期盡蕃育雖仲春猶可行</hi>
　王曰古之於昏姻其求之不暴而節之以禮雖庶士<lb/>
　亦然而?於人君乎<lb/>
招招<hi>照?反</hi>舟子人?卬<hi>五郎反</hi>否人?卬否卬須我友<lb/>
　毛曰招招號召之貌<hi>孔曰王逸曰以手曰招以口曰召</hi>舟子舟人主<lb/>
　濟渡者卬我也人皆?我友未至獨待之而不?<lb/>
　朱曰以比男女必待配耦而相從　東萊曰此詩刺<lb/>
　宣公之淫亂然一章二章四章皆以物為比而不正<lb/>
<pb n="24a"/>
　言其事三章雖言昏禮特舉士之歸妻蓋不欲斥言<lb/>
　之而以小喻大也所謂主文而譎諫也<lb/>
　　匏有苦葉四章章四句<lb/>
谷風刺夫婦失道也?人化其上淫於新昏而棄其舊<lb/>
室夫婦離?國俗傷敗焉<lb/>
　朱曰皆述逐婦之辭也宣姜有寵而夷姜縊是以其<lb/>
　民化之而谷風之詩作所謂一國之士繫一人之本<lb/>
　者如此<lb/>
<pb n="24b"/>
習習谷風以陰以雨黽勉同心不宜有怒采葑采菲無<lb/>
以下體德音莫違及爾同死<lb/>
　毛曰興也習習和舒貌東風謂之谷風陰陽和而谷<lb/>
　風至　程曰陰陽交和則感陰而成雨<hi>其感也陰其成也雨</hi>夫<lb/>
　婦之道當黽勉和同不宜有怨怒也蓋和則夫婦之<lb/>
　道成而室家正如陰陽和而成雨也　毛曰葑須也<lb/>
　菲芴<hi>音勿</hi>也下體根莖也　鄭曰此二菜者蔓菁與葍<lb/>
　之類也皆上下可食然而其根有美時有惡時采之<lb/>
<pb n="25a"/>
　者不可以根惡時?棄其葉喻夫婦以禮義合?色<lb/>
　相親亦不可以?色衰棄其相與之禮<hi>孔曰陸璣云葑蕪菁幽州</hi>
　<hi>人謂之芥菲似葍莖麤葉厚而長有毛郭璞曰菲土瓜也  釋文曰草木疏云葑蕪菁也郭璞云今菘菜</hi>
　<hi>也案江南有葑菲江北有蔓菁相似而異也</hi>　程曰夫婦之道貴其有終<lb/>
　德音好音也當期好音無違至於偕老<lb/>
行道遲遲中心有違不遠伊邇薄送我畿<hi>音祈</hi>誰謂荼<hi>音徒</hi>
苦其甘如薺<hi>齊禮反</hi>宴爾新昏如兄如弟<lb/>
　毛曰遲遲舒行貌違離也畿門?也<hi>東萊曰韓愈譴瘧鬼詩云白石</hi>
<pb n="25b"/>
　<hi>為門畿蓋以畿為門閫也必有所據可以發明毛氏之?</hi>荼苦菜也<hi>爾雅疏曰此味苦可食之</hi>
　<hi>菜也月令孟夏苦菜秀是也葉似苦苣而細斷之有白汁花似菊堪食但苦耳</hi>本草云薺味<lb/>
　甘人取其葉作菹及?亦佳　毛曰宴安也　程曰<lb/>
　我行道而遲遲者中心念其有違乎此也　朱曰今<lb/>
　故夫之送我乃不遠而甚邇　鄭曰送我裁于門?<lb/>
　無恩之甚　陳曰婦人從一而終今雖見棄猶有望<lb/>
　其夫之情　孔曰言人誰謂荼苦此之荼即其甘如<lb/>
　薺又言安愛汝之新昏其恩如兄弟也<lb/>
<pb n="26a"/>
涇以渭濁湜湜<hi>音殖</hi>其沚<hi>音止</hi>宴爾新昏不我屑以毋逝我<lb/>
梁毋發我笱<hi>古口反</hi>我躬不?<hi>音?</hi>遑恤我後<lb/>
　毛曰涇渭相入而清濁異<hi>孔曰地理志云涇水出今安定涇陽西?頭山東南</hi>
　<hi>至京兆陵陽入渭漢書溝洫志涇水一石其泥數斗潘岳西征賦云清渭濁涇  尚書疏云渭水出隴西</hi>
　<hi>首陽縣至京兆北?司空縣入河</hi>　說文曰湜水清見底　鄭曰小<lb/>
　渚曰沚　毛曰屑潔也逝之也梁所以捕魚<hi>孔曰周禮?人</hi>
　<hi>掌以時?為梁鄭司農云梁水堰堰水而為闕空以笱承其空然則梁者為堰以漳水空中央承之以笱</hi>
　?容也　鄭曰遑暇也　程曰涇濁而渭清今涇反<lb/>
<pb n="26b"/>
　以渭為濁湜湜清貌視於淺處則見清波以為濁而<lb/>
　其沚湜湜以言其惑而不得其正也<hi>范曰胡不視之湜湜其沚謂未</hi>
　<hi>嘗變也</hi>　朱曰宴安于新昏不以舊室為潔而與之也<lb/>
　<hi>鄭曰江有汜箋曰以猶與也</hi>　歐陽曰禁其新昏毋逝我梁毋發<lb/>
　我笱言棄妻將去猶顧惜其家之物既而嘆曰我身<lb/>
　不容安得恤後事乎<hi>朱曰知其不能禁而?意之辭也</hi>　東萊曰涇<lb/>
　新昏也渭舊室也涇渭既合則清濁易惑於洲渚淺<lb/>
　處視之渭之清猶可見也詩人多述土風此?詩而<lb/>
<pb n="27a"/>
　遠引涇渭者蓋涇濁渭清天下所共知者如云海鹹<lb/>
　河淡也<lb/>
就其深矣方之舟之就其淺矣泳之游之何有何亡黽<lb/>
勉求之凡民有喪匍匐救之<lb/>
　毛曰方泭也<hi>郭璞曰小筏曰泭</hi>泳潛行也　朱曰浮水曰游<lb/>
　　鄭曰言深淺者喻君子之家事無難易吾皆為之<lb/>
　　?文曰匍手行也匐伏地也　程曰就其深以下<lb/>
　陳其躬所為治家勤勞之事隨事盡其心力而為之<lb/>
<pb n="27b"/>
　深則方舟淺則泳游不計其有與亡也?勉求為之<lb/>
　耳<hi>朱曰不訃其有與亡而?勉以求之者也</hi>不特如是治其家又周睦其<lb/>
　鄰里鄉黨莫不盡其道<hi>陳曰非特門?之事如此凡鄰里之有喪者無不盡力以</hi>
　<hi>救之</hi>　張曰皆婦人曲?其夫之言<lb/>
不我能慉<hi>許六反</hi>反以我為讎既阻我德賈<hi>音/古</hi>用不售<hi>市救反</hi>昔育恐育鞠<hi>居六反</hi>及爾顛覆既生既育比予于毒<lb/>
　毛曰慉養也鞠窮也　鄭曰及與也　朱曰承上章<lb/>
　言我於女家勤勞如此女既不我養而反以我為仇<lb/>
<pb n="28a"/>
　讎　程曰惟其心既阻?我之善故雖勤勞如是而<lb/>
　不見取如賈之不售凡人所以憎而不知其善者由<lb/>
　其心阻?其善故也　張曰昔育恐育鞠而下言昔<lb/>
　者相與為生理惟恐其窮以及于顛覆今既生既育<lb/>
　矣乃反比我於毒而棄之乎<hi>鄭曰其視我如毒螫言惡已甚也</hi>
我有?蓄<hi>?六反</hi>亦以御冬宴爾新昏以我御窮有洸<hi>音光</hi>
有潰<hi>?對反</hi>既詒我肄<hi>以世反</hi>不念昔者伊余來塈<lb/>
　毛曰?美御禦也洸洸武也潰潰怒也<hi>鄭曰洸洸然潰潰然無?</hi>
<pb n="28b"/>
　<hi>潤之色也</hi>　程曰肄習也　毛曰塈息也　鄭曰蓄聚美<lb/>
　菜者以禦冬月之無時也君子亦但以我禦窮苦之<lb/>
　時至于富貴則棄我如?蓄<hi>?曰窮猶之無耳有新昏而棄舊室是姑以我</hi>
　<hi>御乏無之時也人之于物得新可以捐故然厚者猶有所不忍夫婦義當偕老乃姑以御窮而已其薄惡</hi>
　<hi>可知也</hi>　程曰詒我以武暴忿怒習而為常矣　朱曰<lb/>
　君子棄?之?不念我之來息時也追言其始見君<lb/>
　子之時接禮之厚怨之深也<lb/>
　　谷風六章章八句<lb/>
<pb n="29a"/>
式?黎侯寓于?其臣勸以歸也<lb/>
　釋文曰杜預云黎在上黨壺關縣　蘇曰今黎陽<hi>曹曰</hi>
　<hi>黎侯國也上黨壺關縣有黎亭東郡有黎縣未知孰是</hi>　鄭曰寓寄也黎侯為<lb/>
　狄人所逐棄其國而寄於??處之以二邑<hi>孔曰春秋出奔</hi>
　<hi>之君所在曰寄故左?曰齊以邾寄?侯是也喪服?曰寄公者何失地之君也  董曰晉伯宗數赤狄</hi>
　<hi>罪曰奪黎氏地則狄侵黎其亦舊矣魯宣十五年下?曰責?宣公則伯宗所責狄人舉其故過也</hi>
　陳曰黎上黨之東即古?地?之附庸也木瓜美齊<lb/>
　?人作也故其詩復為?式?旄丘二詩黎臣作也<lb/>
<pb n="29b"/>
　而得為?者黎?也而附庸於?故也　蘇曰載馳<lb/>
　泉水竹竿皆異國之詩而在?者豈非以其為?音<lb/>
　歟記曰鄭音好淫亂志宋音燕女溺志?音趨數煩<lb/>
　志齊音傲辟喬志蓋諸國之音未有同者因?作詩<lb/>
　以為?音如越舄之病而越吟亦人情之所必然也<lb/>
式?式?胡不歸?君之故胡為乎中露<lb/>
　爾雅曰式?式?者?乎?者也<hi>范曰諸侯失國而寄于他國之邑?</hi>
　<hi>莫甚焉郭璞注云言至?也</hi>　鄭曰君何不歸乎禁君留止于此<lb/>
<pb n="30a"/>
　之辭<lb/>
<hi>闕</hi>
<pb n="31a"/>
　何其節之闊也?之君臣何其多日而不見救也此<lb/>
　詩本責?君而但斥其臣可見優柔而不迫矣　東<lb/>
　萊曰葛始生其節蹙而密既長其節闊而?黎人見<lb/>
　葛之長感時之久而?猶未見救爾<lb/>
何其處也必有與也何其久也必有以也<lb/>
　朱曰處安處也與與國也以他故也因上章何多日<lb/>
　也而言何其安處而不來意必有與國相俟而俱來<lb/>
　耳又言何其久而不來意其或有他故而不得來耳<lb/>
<pb n="31b"/>
　詩之曲盡人情如此<lb/>
狐裘蒙戎匪車不東叔兮伯兮靡所與同<lb/>
　毛曰大夫狐蒼裘<hi>孔曰蒼裘所施?端之裘也?曹曰玉藻曰君子狐青裘豹褎  綃</hi>
　<hi>衣以裼之注云君子大夫士也</hi>　朱曰蒙戎亂貌言敝也　東萊曰蒙<lb/>
　戎狐裘之貌晉士蒍曰狐裘尨茸　鄭曰黎國在?<lb/>
　西今所寓在?東<hi>孔曰杜預云上黨壺關縣有黎亭是在?之西</hi>　毛曰無<lb/>
　救患恤同也　張曰狐裘蒙戎言人君倉皇奔告之<lb/>
　意<hi>又曰蒙戎喻國政之亂當如左?之所言也女朱曰自言客久而裘敝矣豈我之車不東告于  乎</hi>
<pb n="32a"/>
　　東萊曰黎侯所寓在?東羇旅之久見?之大夫<lb/>
　過者甚多終莫有動心者故嘆而言曰非?大夫之<lb/>
　車不來東也特無與我同患難者耳<hi>朱曰但叔兮伯兮不與我同心</hi>
　<hi>雖往告之而不肯來耳至是始?諷切之</hi>
?兮尾兮流離之子叔兮伯兮褎<hi>由救反</hi>如充耳<lb/>
　王曰?細也尾末也黎侯之臣子流離失職故?尾<lb/>
　也　毛曰褎盛服也<hi>曹曰漢策曰子大夫褎然為舉首?師古褎然盛服之貌</hi>
　鄭曰充耳塞耳也言?之諸臣?色褎然如見塞耳<lb/>
<pb n="32b"/>
　無聞知也人之耳聾常多笑而已<hi>朱曰褎多笑貌</hi>　朱曰言<lb/>
　黎之君臣流離?尾若此其可憐也而?之諸臣?<lb/>
　色褎然如塞耳而無聞何哉<hi>陳曰?末控告聾然莫聽也</hi>至是然<lb/>
　後盡其辭焉然流離患難之餘而其言之有序而不<lb/>
　迫如此其人亦可知矣　毛曰流離鳥也少好長醜<lb/>
　<hi>陸璣草木疏云梟也關西謂之流離大則食其母不蘇曰?人以狄之?而不忌譬如流離之養其子</hi>
　<hi>知其將為已患也所曹曰?以狄人為?尾而忽之至懿公遂為狄人  滅此玩敵之禍也向使?狄而</hi>
　<hi>封黎侯豈遽有滎澤之敗哉患蘇曰是時?猶在河北黎?壤地相接故狄之為  也黎國與?國共被</hi>
<pb n="33a"/>
　<hi>之</hi>段曰黎之於?唇齒之邦也<hi>壤地相接</hi>黎亡則?及矣<lb/>
　使?能奮義興師救災恤鄰非惟存黎抑足以固吾<lb/>
　圉今乃坐視而不恤黎既不守?其免乎其後卒有<lb/>
　狄難是殆剝?及膚者也?失國而齊救之黎失國<lb/>
　而?不救知?人之德齊桓者深則知黎人之責?<lb/>
　伯也當矣<lb/>
　　旄丘四章章四句<lb/>
簡兮刺不用賢也?之賢者仕於伶官皆可以承事王<lb/>
<pb n="33b"/>
者也<lb/>
　鄭曰伶官樂官也伶氏世掌樂官而善焉故後世多<lb/>
　號樂官為伶官<hi>孔曰?帝使伶倫氏自大夏之西崑崙之陰取竹斷?節間吹之為?鐘</hi>
　<hi>之?周語景王鑄無射而問于伶州鳩是伶氏世掌樂官</hi>
簡兮簡兮方將萬舞日之方中在前上處碩人俁俁<hi>疑矩反</hi>公庭萬舞<lb/>
　鄭曰簡擇也<hi>張曰簡不恭也若夫為?仕者抱關擊柝則猶恭其職為伶官則雜于侏儒俳</hi>
　<hi>優之間以是為不恭也其得謂之賢者雖其?如此然其中固無所有矣如君子處已則不然其觀人也</hi>
<pb n="34a"/>
　<hi>則凡能卷而懷之者皆可謂之賢矣東方朔似之</hi>將且也　毛曰以<hi>闕</hi>
<pb n="35a"/>
　<hi>郭璞曰廣雅云雉之羽也舞樂書曰樂師所謂羽舞者翟羽可用為儀執之以  所以為蔽翼者也古者</hi>
　<hi>王后之路重翟則重其羽而不厭厭翟則次其羽而不重翟不厭以羽飾之而已然則羽舞亦不過習羽</hi>
　<hi>而已春秋之時?公問羽數于?仲?仲曰天子用八諸侯用六大夫四士二或以羽配旄記所謂飾以</hi>
　<hi>羽旄是也或以旄配狄記所謂旄狄以舞之是也或以翟配籥簡兮之詩是也</hi>又曰赫赤貌<lb/>
　渥厚漬也　朱曰赭赤色也言其?色之充盛也公<lb/>
　言錫爵即儀禮燕飲而獻工之禮也<hi>毛曰祭有畀煇胞翟閽寺者惠</hi>
　<hi>下之道見惠不過一散  鄭曰散受五升</hi>　程曰此章又言才藝之美有<lb/>
　力如虎才武也執轡如組藝也言其藝如此非在公<lb/>
<pb n="35b"/>
　庭見之也　孔曰執籥秉翟而舞文舞也<hi>程曰左執籥而右秉</hi>
　<hi>翟言其能之備也</hi>　鄭曰碩人容色赫然如厚傅丹君徒賜<lb/>
　其一爵而已<hi>程曰錫之以爵勞賤者之道也之曹曰其赭然發于面色者徒沾?酒  賜而</hi>
　<hi>已親朱曰以碩人而得此則亦辱矣乃反以其賚予之  洽為榮而誇美之亦玩世不恭之意或曰渥赭</hi>
　<hi>?而色變之貌不又曰此二章皆反覆道賢者之美而  得其所亦可見矣</hi>
山有榛<hi>側巾反</hi>隰有苓<hi>音零</hi>云誰之思西方美人彼美人兮<lb/>
西方之人兮<lb/>
　毛曰榛木名<hi>陸疏曰榛栗屬其子小似柿子表皮?味如栗</hi>下濕曰隰苓大<lb/>
<pb n="36a"/>
　苦<hi>孔曰孫炎曰本草云苓今甘草也蔓延生葉似荷青?其莖赤有節節有枝相當或云苓似地?</hi>
　西方王室<hi>王曰?在王室之東西東萊曰西方指西周也晉語齊姜氏引  方之書韋昭以為</hi>
　<hi>周亦西周也</hi>　東萊曰周既東遷而衰每思其全盛之時<lb/>
　文獻之美也作詩者嘆碩人之賢謂山則有榛隰則<lb/>
　有苓惟西周然後有此等人物也云誰之思西方美<lb/>
　人見碩人而慨然有懷西周之賢士大夫也彼美人<lb/>
　兮西方之人兮指碩人也嘆美其真西周之人而非<lb/>
　今世之人也江左諸人喜言中朝名臣亦此意也<lb/>
<pb n="36b"/>
　陳曰簡賢以具舞既舞而錫爵是以俳優蓄之也雖<lb/>
　然君不吾用而茍焉以供舞宜去矣而顧以甚武之<lb/>
　力甚文之伎甚盛之容相從于鄙事何也孟子曰往<lb/>
　役義也往見不義也召之舞則舞其知往役之義歟<lb/>
　故君子詘其身不詘其道辱於身不辱於禮獵較則<lb/>
　可少貶則不可牧羊則可降節則不可簡兮之賢其<lb/>
　知此也歟　?曰周之士也貴秦之士也賤貴賤在<lb/>
　周秦而不在士賢者而仕伶官非特為賢之恥而實<lb/>
<pb n="37a"/>
　?之恥<lb/>
　　簡兮三章章六句<lb/>
泉水?女思歸也嫁于諸侯父母終思歸寧而不得故<lb/>
作是詩以自見也<lb/>
　鄭曰國君夫人父母在則歸寧?則使大夫寧於兄<lb/>
　弟　楊曰?女思歸發乎情也其卒也不歸止乎禮<lb/>
　義也聖人著之於經以示後世使知適異國者父母<lb/>
　終無歸寧之義則能自克者知所處矣<lb/>
<pb n="37b"/>
毖<hi>悲位反</hi>彼泉水亦流于淇有懷于衛靡日不思孌彼諸<lb/>
姬聊與之謀<lb/>
　毛曰興也泉水始出毖然流也<hi>呂曰泉水即今衛州共城之百泉也淇水</hi>
　<hi>出相州林慮縣東流泉水自西北來注之故曰亦流于其而竹竿詩言泉源在左淇水在右者蓋主山而</hi>
　<hi>言之相?之山東面故以北為左南為右</hi>孌好貌諸姬同姓之女　朱曰<lb/>
　言毖然之泉水則亦流于淇矣我之有懷于?則亦<lb/>
　無日而不思矣是以即諸姬而與之謀為歸?之計<lb/>
　　東萊曰諸姬非必俱嫁於此國蓋有所思而欲與<lb/>
<pb n="38a"/>
　親者謀乃人情之常非必真得相見也<lb/>
出宿于泲<hi>子禮反</hi>飲餞<hi>音/淺</hi>于禰<hi>乃禮/反</hi>女子有行遠<hi>于萬反</hi>父<lb/>
母兄弟問我諸姑遂及伯姊<lb/>
　毛曰泲地名祖而?軷飲酒於其側曰餞重始有事<lb/>
　於道也禰地名父之姊妹稱姑先生曰姊　王曰泲<lb/>
　禰蓋父母之國地名欲歸則又思嫁時出宿飲餞相<lb/>
　與訣而之夫家　朱曰追言其始嫁時已遠其父母<lb/>
　兄弟矣?今父母既終而復可歸哉　杜預左?注<lb/>
<pb n="38b"/>
　?女思歸而不得故願致問於姑姊<lb/>
出宿於干飲餞于言載脂載舝<hi>胡瞎反</hi>還<hi>音/旋</hi>車言邁遄<hi>市?反</hi>臻于?不瑕有害<lb/>
　朱曰干言地名適?所經之地也脂以脂膏塗其舝<lb/>
　使滑澤也舝車軸也<hi>孔曰車不駕則脫其舝將行設之  釋文曰舝車軸頭金也</hi>
　　毛曰遄病臻至也　鄭曰瑕猶過也<hi>張曰瑕與遐字同言不大</hi>
　<hi>有害</hi>　東萊曰還車猶言?轅不必云嫁時所乘之車<lb/>
　也不瑕有害謂歸?不為過差有害自恕之辭也<lb/>
<pb n="39a"/>
我思肥泉茲之永歎思須與漕我心悠悠駕言出遊以<lb/>
?我憂<lb/>
　毛曰所出同所歸異為肥水<hi>爾雅曰歸異出同流肥</hi>　鄭曰茲<lb/>
　此也自?而來所渡水故思此而長嘆思須與漕自<lb/>
　?而來所經邑故又思之既不得歸寧且欲乘車出<lb/>
　遊以除我憂　朱曰悠悠思之長也　毛曰?除也<lb/>
　　泉水四章章六句<lb/>
北門刺仕不得志也言?之忠臣不得其志爾<lb/>
<pb n="39b"/>
　張曰此詩忠臣所自作也<hi>楊曰忠信重?所以勸士也?之忠臣至于窶貧莫</hi>
　<hi>知其艱則無勸士之道仕之所以不得志也先王視臣如手足豈有以事敦遺之而不知其艱哉然不擇</hi>
　<hi>事而安之無懟憾之辭知其無可奈何而歸之于天所以為忠臣也</hi>
出自北門憂心殷殷終窶且貧莫知我艱已焉哉天實<lb/>
為之謂之何哉<lb/>
　爾雅曰殷殷憂也　李曰爾雅云窶貧也兼言之以<lb/>
　見其貧之甚也　張曰出自北門是游息偶出北門<lb/>
　因有此言也<hi>毛曰北門背明向?門朱曰?之忠臣不得其志因行出北  而有所感心為</hi>
<pb n="40a"/>
　<hi>之憂慇慇然蓋出北門背明向?亦處亂世事暗君之道也</hi>詩怨則怨矣然歸之<lb/>
　於命曰已焉哉天實為之謂之何哉<hi>鄭曰詩人事君無二志故自決</hi>
　<hi>歸之於天</hi>
王事適我政事一埤<hi>避支反</hi>益我我入自外室人交??<lb/>
<hi>知革反</hi>我已焉哉天實為之謂之何哉<lb/>
　鄭曰王事國有王命役使之事<hi>孔曰王事不必天子事直以行役戰伐皆</hi>
　<hi>王家之事</hi>　蘇曰政事國之政事　毛曰適之埤厚也?<lb/>
　責也　朱曰王事既適我矣政事又一埤益我其勞<lb/>
<pb n="40b"/>
　如此而窶貧之甚室人無以自安而交??我則其<lb/>
　困于?外極矣<hi>范曰關雎之化行則婦人能閔其君子至衰世則室家日見而有不知其</hi>
　<hi>心者</hi>
王事敦我政事一埤遺<hi>唯季反</hi>我我入自外室人交?摧<lb/>
<hi>徂?反</hi>我已焉哉天實為之謂之何哉<lb/>
　釋文曰敦韓詩云敦?也　毛曰遺加也摧沮也<lb/>
　　北門三章章七句<lb/>
北風刺虐也?國並為威虐百姓不親莫不相攜持而<lb/>
<pb n="41a"/>
去焉<lb/>
　程曰序謂百姓不親相攜而去乃述當時之事然考<lb/>
　詩之辭乃君子見幾而作相招無及於禍亂者也君<lb/>
　子全身遠害唯恐去之不速故其辭?切其虛其邪<lb/>
　?亟只且是也<lb/>
北風其涼雨<hi>于付反</hi>雪其雱<hi>普康/反</hi>惠而好<hi>呼報反</hi>我攜手同<lb/>
行其虛其邪<hi>音徐</hi>?亟<hi>紀力/反</hi>只且<hi>子餘反</hi>
　毛曰興也北風寒涼之風<hi>程曰四時之風春而自東則生物也夏而自南則養</hi>
<pb n="41b"/>
　<hi>物也秋而自西則成物也冬而自北則殺物也以北風之殺害萬物故以興</hi>雱盛貌惠愛<lb/>
　也　程曰虛?貌邪緩也雍容之狀　毛曰亟急也<lb/>
　　程曰只且辭也　蘇曰北風而又雨雪其虐甚矣<lb/>
　朱曰言?之君臣威虐已甚將與其所好去而避之<lb/>
　　鄭曰邪讀如徐其威儀虛徐也　程曰言尚可?<lb/>
　容徐緩乎既急也哉<lb/>
北風其喈<hi>音皆</hi>雨雪其霏<hi>芳菲反</hi>惠而好我攜手同歸其虛<lb/>
其邪既亟只且<lb/>
<pb n="42a"/>
　毛曰喈疾貌霏甚貌<hi>劉曰喈風聲疾也霏雪落急也</hi>歸歸有德也<lb/>
莫赤匪狐莫?匪烏惠而好我攜手同車其虛其邪?<lb/>
亟只且<lb/>
　程曰同車亦偕行耳但卒章辭意益迫切同車有已<lb/>
　駕之意莫赤者匪狐乎莫?者匪烏乎以其色則知<lb/>
　其物矣豈難辨哉觀其為政之道則知暴虐禍難將<lb/>
　及於人矣<hi>范曰見?而作者哲人也見著而作者凡民也?大為威虐如此而猶不去則是不</hi>
　<hi>辨狐赤而烏?也</hi>　東萊曰惠而好我攜手同行蓋泉涸魚<lb/>
<pb n="42b"/>
　相與處于陸相喣以濕相濡以沫之時也同車不必<lb/>
　指貴者特協韻耳<lb/>
　　北風三章章六句<lb/>
靜女刺時也?君無道夫人無德<lb/>
靜女其姝<hi>赤朱反</hi>俟我於城隅愛而不見搔<hi>蘇刀/反</hi>首踟<hi>直知反</hi>?<hi>直誅反</hi>
　毛曰靜貞靜也女德貞靜而有法度乃可?也姝美<lb/>
　色也<hi>鄭曰女?貞靜然後可畜美色然後可安</hi>　張曰後?西北邃城隅<lb/>
<pb n="43a"/>
　俟我幽閒念彼姝<hi>?曰古之人君夫人媵妾散處後?城隅者後?幽閒之地也女有</hi>
　<hi>靜?又處于幽閒而待進御此有道之君所好也</hi>
靜女其變貽我彤管彤管有煒<hi>于鬼反</hi>?<hi>音/?</hi>懌<hi>音亦</hi>女美<lb/>
　毛曰既有靜?又有美色又能遺我以古人之法可<lb/>
　以配人君也古者后夫人必有女史彤管之法<hi>鄭曰彤管</hi>
　<hi>筆赤管也</hi>史不記過其罪殺之后妃?妾以禮御於君所<lb/>
　女史書其日月授之環以進退之生子月辰則以金<lb/>
　環退之當御者以銀環進之著于左手?御著于右<lb/>
<pb n="43b"/>
　手事無大小記以成法煒赤貌　朱曰此女之美又<lb/>
　可?懌皆願見之詞也<lb/>
自牧歸荑<hi>徒兮反</hi>洵<hi>音?</hi>美且異匪女之為美美人之貽<lb/>
　毛曰牧田官也　鄭曰洵信也　張曰自牧歸荑牧<lb/>
　牧地也不耕種之地則多草木根芽<hi>毛曰荑茅之始生也</hi>如甸<lb/>
　人供?蓏之屬因以贈夫人也歸荑以備虀菹供豆<lb/>
　實　東萊曰此詩刺?君無道夫人無?故述古者<lb/>
　賢君賢妃之相與一章言賢妃有?有容事其君子<lb/>
<pb n="44a"/>
　逡巡待唱於後?幽閒之地蓋靜之至也愛而不見<lb/>
　則搔首踟?猶關雎求之不得寤寐思服蓋思之切<lb/>
　也?渠謂後?西北乃城隅必有所據當考二章言<lb/>
　賢妃貽以彤管女史之法蓋彤管之光華與其容色<lb/>
　之美皆可?懌則所悅者不?以其色也三章之義<lb/>
　難通?渠之?差近大過九二枯楊生稊鄭康成易<lb/>
　作荑然則所謂荑者凡草木根芽皆是非獨茅也田<lb/>
　官獻新物於君所歸之荑信芳美而且異於常乃用<lb/>
<pb n="44b"/>
　之以答彤管之贈蓋所以贈之者非其女色之為美<lb/>
　亦惟?美之人是貽耳<lb/>
　　靜女三章章四句<lb/>
新臺刺?宣公也納伋之妻作新臺于河上而要<hi>於?反</hi>
之國人惡之而作是詩也<lb/>
　毛曰伋宣公之世子　孔曰此時伋妻蓋自齊始來<lb/>
　未至於?而公於河上為新臺待其至<lb/>
新臺有泚<hi>七禮反</hi>河水瀰瀰<hi>莫爾/反</hi>燕婉之求籧<hi>音渠</hi>篨不鮮<lb/>
<pb n="45a"/>
<hi>斯淺反</hi>
　爾雅曰四方而?曰臺<hi>尚書注曰土?曰臺</hi>　毛曰泚鮮明貌<lb/>
　<hi>劉曰泚者水中臺影鮮明之貌</hi>　孔曰言河水者表作臺之處也<lb/>
　毛曰瀰瀰盛貌燕安婉順也籧篨不能俯者　孔曰<lb/>
　鮮王肅曰少也<hi>朱曰言其不知醜之多也</hi>　?曰籧篨戚施皆惡<lb/>
　疾之不能為人者也宣公之行非復人理尚可謂之<lb/>
　人歟燕婉是求而得此匪人深惡之之辭也　鄭曰<lb/>
　伋之妻來嫁于?本求燕婉之人謂伋也反得籧篨<lb/>
<pb n="45b"/>
　謂宣公也<lb/>
新臺有洒<hi>七罪反</hi>河水浼浼<hi>?罪反</hi>燕婉之求籧篨不殄<lb/>
　毛曰洒?峻也<hi>劉曰洒謂水光之中見其臺之?峻也</hi>浼浼平地也殄<lb/>
　?也<hi>蘇曰猶言病而不死者也</hi>
魚網之設鴻則離之燕婉之求得此戚施<lb/>
　毛曰言所得非所求也<hi>鄭曰設魚網者宜得魚鴻乃鳥也反離焉猶齊女以禮來</hi>
　<hi>求世子而得宣公也</hi>戚施不能仰者　東萊曰籧篨戚施蓋國<lb/>
　人惡宣公而以惡疾指之不能俯者籧篨之疾證不<lb/>
<pb n="46a"/>
　仰者戚施之疾證非於此取義也<lb/>
　　新臺三章章四句<lb/>
二子?舟思伋壽也衛宣公之二子爭相為<hi>于偽反</hi>死國<lb/>
人傷而思之作是詩也<lb/>
二子?舟汎汎其景願言思子中心養養<lb/>
　毛曰宣公為伋取齊女而美公奪之生壽及朔朔與<lb/>
　其母愬伋於公公令伋之齊使賊先待於隘而殺之<lb/>
　壽知之以告伋使去之伋曰君命也不可以逃壽竊<lb/>
<pb n="46b"/>
　其節而先?賊殺之伋至曰君命殺我壽有何罪賊<lb/>
　又殺之　孔曰汎汎然見其影之去<hi>朱曰景影字通景古字也</hi>
　鄭曰願念也　毛曰養養然憂不知所定　蘇曰自<lb/>
　?適齊必涉河國人傷其往而不返汎汎然徒見其<lb/>
　景欲救之不可得是以思之養養然<lb/>
二子?舟汎汎其逝願言思子不瑕有害<lb/>
　毛曰逝往也　王曰死非其所不得為無瑕陷父於<lb/>
　不義不得為無害雖然其心豈有他哉故詩人怨之<lb/>
<pb n="47a"/>
　曰不瑕有害惟其能不瑕有害也是以怨之云爾<hi>史記</hi>
　<hi>?世家太史公曰余讀世家言至于宣公之子以婦見誅弟壽爭死以相讓此與晉太子申生不敢明驪</hi>
　<hi>姬之過同俱惡傷父之志然卒死亡何其悲也或父子相殺兄弟相戮亦獨何哉</hi>
　　二子?舟二章章四句<lb/>
　邶國十九篇七十二章三百六十三句<lb/>
　<lb/>
　<lb/>
　<lb/>
<pb n="47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷三<lb/>
</p>
<p>
</p>
  </div>
</body>
</text>
</TEI>