<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩集解卷九</head> <lb/>
    <p>
<pb n="1a"/>
欽定四庫全書<lb/>
　毛詩集解卷九<lb/>
　　　　　　　　　　　　宋　段昌武　撰<lb/>
魏<lb/>
　朱曰魏國名本舜禹故都<hi>曹曰舜都蒲?禹都安邑皆在魏地</hi>在禹貢<lb/>
　冀州雷首之北析城之西南枕河曲北涉汾水其地<lb/>
　?隘<hi>前漢地理志云魏在晉之南河曲故其詩有云彼汾一曲置之河之側  水經注云故魏國城</hi>
　<hi>南西並去大河可二十餘里北去首山十餘里處河山之間土地迫隘故魏風著十?之詩也</hi>而民<lb/>
<pb n="1b"/>
　貧俗儉?有聖賢之遺風焉<hi>鄭曰一帝一王儉約之化於是時猶存</hi>周<lb/>
　初以封同姓<hi>左傳曰虞虢焦滑霍揚韓魏皆姬姓</hi>後為晉獻公所滅而<lb/>
　取其地<hi>鄭曰當周平桓之世魏之變風始作至春秋魯閔之元年晉獻公竟滅之  曹曰獻公以</hi>
　<hi>其地封畢萬畢萬畢公?之後也</hi>今河中府解州即其地也　朱曰<lb/>
　蘇氏曰魏地入晉久矣其詩疑皆為晉而作故列於<lb/>
　唐風之前猶弼鄘之於衛也今按篇中公行公路公<lb/>
　族皆晉官疑實晉詩又恐魏亦嘗有此官?不可考<lb/>
　矣　曹曰魏晉皆有儉嗇之風然其詩若作在晉獻公<lb/>
<pb n="2a"/>
　并吞以後則其俗漸已荒侈此詩每刺其君儉勤故<lb/>
　知其作詩在未并於晉以前也然序皆不著其時君<lb/>
　無得而知之<lb/>
葛屨<hi>俱具反</hi>刺褊<hi>必淺/反</hi>也魏地?<hi>音/洽</hi>隘<hi>於懈反</hi>其民機巧趨<lb/>
利其君儉嗇<hi>音色</hi>褊急而無?以將之<lb/>
　范曰魏俗所以機巧趨利如此者君心之所為也故<lb/>
　是詩惟刺其褊　張曰夫子謂與其奢也寧儉則儉<lb/>
　雖失中本非惡?然而儉之過則至於吝嗇迫隘計<lb/>
<pb n="2b"/>
　較毫分之間而謀利之心始急矣葛屨汾沮洳園有<lb/>
　桃三詩皆言其急迫瑣碎之意<lb/>
糾糾<hi>吉黝反</hi>葛屨可以履霜摻摻<hi>所銜反</hi>女手可以縫裳要<lb/>
<hi>於遙反</hi>之襋<hi>紀力反</hi>之好人服之<lb/>
　孔曰糾糾稀?之貌<hi>朱曰糾糾繚戾寒?之意</hi>　毛曰夏葛屨冬<lb/>
　皮屨摻摻猶??也　朱曰女婦未廟見之稱也　鄭<lb/>
　曰裳男子之下服<hi>孔曰以婦人之服不殊裳故知男子之下服也曲禮曰諸母不?裳</hi>
　<hi>惟舉裳不?則衣可?明裳為賤</hi>　毛曰要?也襋領也<hi>孔曰要是裳?襋為</hi>
<pb n="3a"/>
　<hi>衣領?文亦云襋衣領也</hi>　范曰好人女而未婦為容好者也<hi>毛曰</hi>
　<hi>好人好女手之人</hi>　孔曰服之整治之也　鄭曰魏俗至冬<lb/>
　猶謂葛屨可以履霜　孔曰新來嫁猶謂之女可以縫<lb/>
　衣裳　毛曰婦人三月廟見然後執婦功　范曰非<lb/>
　特使之縫裳而又服要襋之功其儉嗇且急亦已甚<lb/>
　矣　蘇曰君子之為國致隆而極廣焉故其降也猶<lb/>
　可以不陷今葛屨而以履霜及其暑也將安用矣婦<lb/>
　之未廟見也而使之縫裳及其成為婦也將安使之<lb/>
<pb n="3b"/>
　矣<lb/>
好人提提<hi>徒兮反</hi>宛<hi>於阮/反</hi>然左辟<hi>音/避</hi>佩其象揥<hi>?帝反</hi>維是<lb/>
褊心是以為刺<lb/>
　毛曰提提安諦<hi>音帝</hi>也<hi>范曰安/徐也</hi>宛辟貌<hi>朱曰宛然讓之貌也</hi>婦至<lb/>
　門夫揖而入不敢當尊宛然而左辟<hi>蘇曰讓而辟者必左孔曰不敢</hi>
　<hi>當主故就客位</hi>　朱曰揥所以摘髮用象為之貴者之飾也<lb/>
　　蘇曰女子始嫁而治其威儀其修如此而可以賤<lb/>
　事使之與然褊者以為為是無益故為其益者而至<lb/>
<pb n="4a"/>
　於縫裳也惟君子則不然懼其不容降矣<hi>鄭曰婦新至慎于威</hi>
　<hi>儀如是使之非禮</hi>
　　葛屨二章一章六句一章五句<lb/>
汾<hi>扶云反</hi>沮<hi>子預/反</hi>洳<hi>如預反</hi>刺儉也其君儉以能勤刺不得<lb/>
禮也<lb/>
　孔曰王肅孫毓皆以為大夫采菜崔靈恩集注序云<lb/>
　君子儉以能勤案今定本及諸本序直云其君義亦<lb/>
　通<lb/>
<pb n="4b"/>
彼汾沮洳言采其莫<hi>音暮</hi>彼其之子美無度美無度殊異<lb/>
乎公路<lb/>
　毛曰汾水也<hi>?文曰汾出太原晉陽山西南入河  蘇曰汾水出於晉其流及魏</hi>沮洳<lb/>
　其漸<hi>接廉反</hi>洳者<hi>朱曰汾水名沮洳水/浸處下濕之地也</hi>莫菜也<hi>孔曰莫菜者葉</hi>
　<hi>似柳葉厚而長有毛刺今人繅以取繭緒五方通謂之酸迷</hi>　鄭曰無度言不可<lb/>
　以尺寸<hi>孔曰不可以尺寸量也</hi>是子之?美信無度矣雖然其<lb/>
　采莫之事則非公路之禮也公路主君之軞車庶子<lb/>
　為之晉趙盾為軞車之族是也　朱曰儉嗇不似貴<lb/>
<pb n="5a"/>
　人也<lb/>
彼汾一方言采其桑彼其之子美如英美如英殊異乎<lb/>
公行<hi>?郎反</hi>
　朱曰一方彼一方也史記扁鵲視見垣一方人　范<lb/>
　曰英者草木之華也　鄭曰公行者主君兵車之行<lb/>
　列<hi>孔曰公路公行一官也晉成公宦卿之適以為公族其庶子為公行趙盾為軞車之族杜預云公行</hi>
　<hi>之官是也</hi>
彼汾一曲言采其藚<hi>音續</hi>彼其之子美如玉美如玉殊異<lb/>
<pb n="5b"/>
乎公族<lb/>
　朱曰一曲謂水曲流處　毛曰藚水蕮<hi>音昔</hi>也<hi>孔曰水藚如續</hi>
　<hi>斷寸寸有節拔之可復陸璣云今澤蕮也葉如車前</hi>　鄭曰公族主君同姓昭<lb/>
　穆也<hi>孔曰左傳曰晉荀?欒黶韓無忌為公族大夫使訓卿之子弟是公族主君之同姓</hi>
　　汾沮洳三章章六句<lb/>
園有桃刺時也大夫憂其君國小而迫而儉以嗇不能<lb/>
用其民而無?教日以侵削故作是詩也<lb/>
　范曰魏君儉而不取嗇而不施君不能?政施仁而<lb/>
<pb n="6a"/>
　民亦無以趨事勸功上下相離君民相棄君獨行之<lb/>
　於上而臣民不以為非此詩所以刺時也<lb/>
園有桃其實之殽心之憂矣我歌且謠<hi>音遙</hi>不知我者謂<lb/>
我士也驕彼人是哉子曰何其<hi>音基</hi>心之憂矣其誰知之<lb/>
其誰知之?亦勿思<lb/>
　毛曰興也園有桃其實之殽國有民得其力　程曰<lb/>
　觀此詩可見其憂深思?矣所刺者不能用其民耳<lb/>
　不能用其民則不能治豈復有?教其致侵削可知<lb/>
<pb n="6b"/>
　也國無政事則亡故詩人憂思之深也桃果之賤者<lb/>
　園有桃亦用其實以為殽興國有民雖寡能用則治<lb/>
　今不能用其民故心憂之至歌且謠誦詠之為謠<hi>毛曰</hi>
　<hi>曲合樂曰歌徒歌曰謠故孔曰釋樂云徒歌謂之謠謠既徒歌則歌不徒矣  曰曲合樂曰歌樂即琴瑟</hi>
　<hi>行葦傳曰歌者合于琴瑟也歌謠對文如此散則歌未必合樂也</hi>重言人不知者不<lb/>
　思耳其情至深切也　王曰儉而非之則疑於驕<lb/>
　朱曰彼不知我心之所憂者反以我為驕慢而曰彼<lb/>
　君之所為已是矣而子之言獨何為哉?舉國之人<lb/>
<pb n="7a"/>
　莫覺其非而反以憂之者為驕也故曰心之憂矣其<lb/>
　誰知之重言其誰知之而曰?亦勿思?曰此之可<lb/>
　憂較然易知彼之非我特未之思耳誠思之則將不<lb/>
　暇非我而自憂矣<lb/>
園有棘其實之食心之憂矣聊以行國不知我者謂我<lb/>
士也罔極彼人是哉子曰何其心之憂矣其誰知之其<lb/>
誰知之?亦勿思<lb/>
　毛曰棘棗也　鄭曰聊且略之辭也聊出行於國中<lb/>
<pb n="7b"/>
　以寫憂<hi>程曰行國猶駕言出遊以寫我憂</hi>　范曰謂我士也罔極言<lb/>
　責君無已也<lb/>
　　園有桃二章章十二句<lb/>
陟岵孝子行役思念父母也國迫而數<hi>音朔</hi>侵削役乎大<lb/>
國父母兄弟離散而作是詩也<lb/>
　鄭曰役乎大國者為大國所徵發<lb/>
陟彼岵<hi>音?</hi>兮瞻望父兮父曰嗟予子行役夙夜無已上<lb/>
慎旃哉猶來無止<lb/>
<pb n="8a"/>
　毛曰山無草木曰岵<hi>孔曰釋山云多草木岵無草木屺與傳正反  ?文曰岵山有</hi>
　<hi>草木也屺山無草木也詩陳曰岵也屺也岡也皆山之?處而可以瞻望者  人各取其一以協韻耳</hi>
　　鄭曰無已無懈倦　蘇曰上猶尚也　毛曰旃之<lb/>
　也　蘇曰孝子登?以望其父而不見則思其將行<lb/>
　之戒以自慰<hi>張曰直述所以念父之意未若思父所以念已之心之為深切也</hi>　孔<lb/>
　曰我欲行之時父教戒我曰嗟予子從軍行役之時<lb/>
　當早起夜寐無得已止　朱曰尚庶幾慎之哉猶可<lb/>
　以來歸無止於彼而不來也?生則必歸死則止而<lb/>
<pb n="8b"/>
　不來矣<lb/>
陟彼屺<hi>音起</hi>兮瞻望母兮母曰嗟予季行役夙夜無寐上<lb/>
慎旃哉猶來無棄<lb/>
　毛曰山有草木曰屺季少子也<hi>王曰尤憐愛少子者婦人之情也</hi>無<lb/>
　寐無耆<hi>常志反</hi>寐也　東萊曰母尚恩故曰無棄言無<lb/>
　棄母而不歸也<lb/>
陟彼岡兮瞻望兄兮兄曰嗟予弟行役夙夜必偕上慎<lb/>
旃哉猶來無死<lb/>
<pb n="9a"/>
　毛曰山脊曰岡　蘇曰必偕必與同役者偕無獨行<lb/>
　也<lb/>
　　陟岵三章章六句<lb/>
十?之間刺時也言其國削小民無所居焉<lb/>
　孔曰謂土田?隘非謂無居宅也　王曰先王建萬<lb/>
　國親諸侯使小事大大比小有相侵者方伯連帥治<lb/>
　而正之是以諸侯不失其分地而庶民保其常生周<lb/>
　道衰彊陵弱?蹙寡天子方伯連帥無以制之有國<lb/>
<pb n="9b"/>
　者亦多不知所以守其封疆此詩所為作也<lb/>
十?之間兮桑者閑閑兮行與子還兮<lb/>
　張曰十?之間場圃之地<hi>又曰周制國郛之外有?為場圃之地者疑家授十</hi>
　<hi>?以毓草木漢孔曰孟子曰五?之宅樹之以桑則野田不樹桑  食貨志云田中不得有樹用妨五穀</hi>
　　毛曰閑閑然男女無?往來之貌或行來者或來<lb/>
　還者<hi>孔曰還兮相呼而共歸下云逝兮相呼而共往傳總解之</hi>　孔曰魏雖地狹<lb/>
　民稠未必即然舉十?地以喻其?隘耳<lb/>
十?之外兮桑者泄泄<hi>以世反</hi>兮行與子逝兮<lb/>
<pb n="10a"/>
　毛曰泄泄多人之貌　東萊曰?渠指桑地為場圃<lb/>
　合於古制但又謂魏地侵削外無井受之田徒有近<lb/>
　郭園?而已則似不然果如是民將何所食乎政使<lb/>
　周制果家賦園?十?魏既削小豈容尚守古法或<lb/>
　數家共之也況詩所謂十?者特甚言之爾未可以<lb/>
　為定數也<lb/>
　　十?之間二章章三句<lb/>
伐檀<hi>徒丹反</hi>刺貪也在位貪鄙無功而受?君子不得進<lb/>
<pb n="10b"/>
仕爾<lb/>
　?曰君子小人相為盛衰小人肆而君子窮此所以<lb/>
　不得進仕也<lb/>
坎坎<hi>苦感反</hi>伐檀兮寘之河之干兮河水清且漣<hi>力?反</hi>猗<lb/>
<hi>於宜反</hi>不稼不穡胡取禾三百?<hi>直連反</hi>兮不狩不獵胡瞻<lb/>
爾庭有縣<hi>音?</hi>貆<hi>音/暄</hi>兮彼君子兮不素餐<hi>七丹反</hi>兮<lb/>
　朱曰坎坎用力之聲<hi>曹曰檀木堅忍故伐之之聲坎坎然非若丁丁之易也</hi>檀<lb/>
　木可以為車者寘與置同　毛曰干?也　董曰河<lb/>
<pb n="11a"/>
　濁而在岸之干之側之漘者清也　毛曰風行水上<lb/>
　成文曰漣<hi>孔曰釋水云河水清且瀾漪大波為瀾小波為淪直波為徑漣瀾雖異而義同</hi>
　朱曰猗與兮同語辭也書斷斷猗無他技大學作兮<lb/>
　莊子亦云而我獨為人猗是也　毛曰種之曰稼斂<lb/>
　之曰穡　鄭曰胡何也　毛曰一夫之居曰?<hi>孔曰謂一</hi>
　<hi>夫之田百?也地官遂人云夫一?田百?揚子云有田一?  曹曰三百?為田三萬?以漢志?之</hi>
　<hi>?收一石有半三百?之所收當四萬五千石昔孟子辭齊卿而宣王欲使之養弟子以萬鍾孟子以為</hi>
　<hi>辭十萬而受萬是大國之卿其?之多者至于十萬鍾少亦不?萬鍾鍾六斛四斗也較三百?之數與</hi>
<pb n="11b"/>
　<hi>萬鍾相近意者魏為小國其上卿之?固當大國之下卿也然下章三百億其數與三百?甚相遼?故</hi>
　<hi>知詩人情性之言亦不甚拘於名數也</hi>　鄭曰冬獵曰狩宵田曰獵<hi>孔曰</hi>
　<hi>狩獵取禽獸之通名周禮云大田獵王制云佐車止則百姓田獵不必皆宵田也中候云秦伯出狩駟驖</hi>
　<hi>云從公于狩未必皆冬獵也</hi>　朱曰貆貉類<hi>鄭曰貉子曰貆類曹曰?文以貆為貉  云北</hi>
　<hi>方豸種似狐而善睡</hi>　鄭曰彼君子者伐檀之人　毛曰素空<lb/>
　也　朱曰餐食也　東萊曰君子伐檀以自給也坎<lb/>
　坎伐檀兮寘之河之干兮河水清且漣猗悠然於河<lb/>
　之干遺佚而不怨阨窮而不憫者也國人見君子在<lb/>
<pb n="12a"/>
　下者如此小人在位者如是乃責之曰汝未嘗稼穡<lb/>
　禾何為而積汝未嘗狩獵貆何為而來汝獨不見夫<lb/>
　彼河干之君子義不素餐親伐檀以自食者乎<hi>朱曰遂歎</hi>
　<hi>彼君子者不肯無事而空食人之食則此無功而受?者之為空食而可賤明矣  南軒曰此詩?譏在</hi>
　<hi>上者無功?於民而享其奉故以不稼而得禾不獵而得獸者為比非必欲君子稼穡而後食也公孫丑</hi>
　<hi>以君子不耕而食為素餐其為詩也亦固矣其將至于為許行之徒之論故孟子闢之</hi>此特旁<lb/>
　觀者之辭若所謂伐檀之君子方且陶陶不改其樂<lb/>
　豈較短量長者哉　蘇曰河非用車之處<hi>朱曰有人於此用力</hi>
<pb n="12b"/>
　<hi>伐檀將以為車而行陸也今乃寘之河干則但見河水之清漣而無所用以比君子進?修業將以有為</hi>
　<hi>而不遇其時相南軒曰為有用之物棄置河濱徒與河水之清漣  映而已猶君子之不得進仕廢放于</hi>
　<hi>林谷之中也</hi>　曹曰檀車而寘之河上非車之不能勢不<lb/>
　可也若夫漸裳濡軌茍以求濟則君子有所不屑矣<lb/>
坎坎伐輻<hi>音福</hi>兮寘之河之側兮河水清且直猗不稼不<lb/>
穡胡取禾三百億兮不狩不獵胡瞻爾庭有縣特兮彼<lb/>
君子兮不素食兮<lb/>
　朱曰輻車輻也伐木以為輻也直波文之直也<hi>蘇曰水平</hi>
<pb n="13a"/>
　<hi>則流直</hi>　鄭曰十萬曰億三百?言禾秉之數<hi>孔曰田方百里</hi>
　<hi>于今數為九百萬?而王制云方百里為田九十億?是億為十萬也三百億與三百?三百囷相類若為</hi>
　<hi>?斛之數則太多不類故為禾秉之數謂刈禾之把數也</hi>　毛曰獸三?曰特<lb/>
坎坎伐輪兮寘之河之漘兮河水清且淪猗不稼不穡<lb/>
胡取禾三百囷<hi>丘倫反</hi>兮不狩不獵胡瞻爾庭有縣鶉<hi>音純</hi>
兮彼君子兮不素?<hi>素門反</hi>兮<lb/>
　朱曰輪車輪也伐木以為輪也　毛曰淪小風水成<lb/>
　文轉如輪也<hi>韓詩順流而風曰淪淪文貌</hi>　孔曰囷圓倉　郭璞<lb/>
<pb n="13b"/>
　曰鶉?屬　毛曰熟食曰?<hi>?文曰水澆飯也不曹曰人旦則食飯飯  可</hi>
　<hi>留故夕則以水澆而食之薄于朝食尚不敢素也</hi>
　　伐檀三章章九句<lb/>
碩鼠刺重斂<hi>?驗反</hi>也國人刺其君重斂蠶食於民不修<lb/>
其政貪而畏人若大鼠也<lb/>
　孔曰蠶食者蠶之食桑漸漸以食使桑盡也猶君重<lb/>
　歛漸漸以?使民困也<lb/>
碩鼠碩鼠無食我黍三?貫<hi>古亂反</hi>女<hi>音汝</hi>莫我肯顧逝將<lb/>
<pb n="14a"/>
去女適彼樂<hi>音洛</hi>土樂土樂土爰得我所<lb/>
　鄭曰碩大也大鼠<hi>孔曰陸璣云今河東有大鼠能人立交前兩足於頸上跳舞善鳴食</hi>
　<hi>人禾苗人逐則走入樹空中魏國今河東郡河北縣是也言其方物宜謂此鼠</hi>　毛曰貫事<lb/>
　也　鄭曰逝往也　朱曰爰語辭也　鄭曰我事女<lb/>
　三?矣?無恩?來顧眷我往矣將去女與之訣?<lb/>
　之辭　朱曰今將去女以適彼樂土而得我之所也<lb/>
　　東萊曰三?貫女?言魏君掊克民當去之久矣<lb/>
　姑事之至於三?而莫我肯顧也猶書所謂天惟五<lb/>
<pb n="14b"/>
　年須暇之之意也<lb/>
碩鼠碩鼠無食我麥三?貫女莫我肯?逝將去女適<lb/>
彼樂國樂國樂國爰得我直<lb/>
　范曰莫我肯?者不以我為?也民出力以事上不<lb/>
　以為?而反蠶食之所以去也爰得我直者欲適從<lb/>
　有道之國而赴愬之得其直亦樂矣<lb/>
碩鼠碩鼠無食我苗三?貫女莫我肯勞逝將去女適<lb/>
彼樂郊樂郊樂郊誰之永號<hi>?毛反</hi>
<pb n="15a"/>
　毛曰苗嘉穀也　范曰莫我肯勞者不以我為勞也<lb/>
　　鄭曰郭外曰郊之往也　毛曰號呼也　張曰碩<lb/>
　鼠之詩聖人所為取者以君失道如此國人疾之甚<lb/>
　而欲去之猶有所未忍?也故著其情於詩著其情<lb/>
　於詩乃其所未忍?者也末章誰之永號謂我將去<lb/>
　爾而適樂郊當誰復永號於爾之土者乎此則尤可<lb/>
　見其情也<lb/>
　　碩鼠三章章八句<lb/>
<pb n="15b"/>
　魏國七篇十八章百二十八句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷九<lb/>
</p>
<p>
</p>
  </div>
</body>
</text>
</TEI>