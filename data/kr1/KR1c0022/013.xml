<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>毛詩集解卷十三</head> <lb/>
    <p>
<pb n="1a"/>
欽定四庫全書<lb/>
　毛詩集解卷十三<lb/>
　　　　　　　　　　　宋　段昌武　撰<lb/>
檜<lb/>
　鄭曰檜者古?辛氏火正祝融之墟<hi>孔曰左傳梓慎云鄭祝融之墟</hi>
　<hi>也鄭滅檜而處之故知檜是祝融之境</hi>國在禹貢豫州外方之北滎波<lb/>
　之南居溱洧之間祝融氏名黎其後八姓<hi>曹曰分為八姓</hi>惟<lb/>
　妘姓檜者處其地焉<hi>釋文曰武王封祝融之後於濟洛河潁之間為檜子  朱曰今</hi>
<pb n="1b"/>
　<hi>鄭州即其地也</hi>周夷王厲王之時檜公不務政事而好潔衣<lb/>
　服大夫去之於是檜之變風始作<hi>孔曰按鄭語史伯於幽王之世為桓</hi>
　<hi>公謀滅虢檜云檜仲恃險羔裘之作在檜仲之前不知其幾世也  東萊曰檜至平王之初桓公滅之其</hi>
　<hi>風之變固在於東遷之前然未必知其為夷厲之世也  朱曰周衰檜為鄭桓公所滅其世次微不傳故</hi>
　<hi>其作詩之世不可得而推蘇氏則以為檜詩皆為鄭而作正如邶鄘之於衛</hi>其國比鄰於<lb/>
　虢<lb/>
羔裘大夫以道去其君也國小而迫君不用道好潔其<lb/>
衣服逍遙遊燕而不能自?於政治故作是詩也<lb/>
<pb n="2a"/>
　張曰羔裘之詩言其所事惟在於衣服之間則其不<lb/>
　能自?於政治可知矣<hi>范曰君有過則諫諫而不?則去  鄭曰以道去其君者</hi>
　<hi>三諫不從待放於郊得玦乃去君孔曰公羊傳曰古者大夫已去三年待放范?曰  賜之環則還賜之</hi>
　<hi>玦則往荀卿云召人以環?人以玦</hi>
羔裘逍遙狐裘以朝<hi>直遙反</hi>豈不爾思勞心忉忉<hi>音刀</hi>
　毛曰羔裘以遊燕狐裘以適朝<hi>鄭曰諸侯之朝服緇衣羔裘  蘇曰錦衣</hi>
　<hi>狐裘所以朝天子之服也</hi>　范曰急於遊燕而怠於政治此賢人<lb/>
　所以去也夫忠臣之事君言不用而去之不得已也<lb/>
<pb n="2b"/>
　其心豈舍君哉故曰豈不爾思勞心忉忉<hi>朱曰孟子去齊其心</hi>
　<hi>如此</hi>
羔裘?翔狐裘在堂豈不爾思我心憂傷<lb/>
　鄭曰?翔猶逍遙也　毛曰堂公堂也<lb/>
羔裘如膏<hi>古報反</hi>日出有曜<hi>羊照反</hi>豈不爾思中心是悼<lb/>
　朱曰羔裘之色潤澤如脂膏所漬日出照之則有光<lb/>
　曜<hi>毛曰日出照曜然後見其如膏</hi>
　　羔裘三章章四句<lb/>
<pb n="3a"/>
素冠刺不能三年也<lb/>
　朱曰喪禮為父為君斬衰三年為母齊衰三年<hi>毛曰子夏</hi>
　<hi>三年之喪畢見於夫子援琴而絃衎衎而樂作而曰先王制禮不敢不及夫子曰君子也閔子騫三年之</hi>
　<hi>喪畢見於夫子援琴而絃切切而哀作而曰先王制禮不敢過也夫子曰君子也子路曰敢問何謂也夫</hi>
　<hi>子曰子夏哀已盡能引而致之于禮故曰君子也閔子騫哀未盡能自割以禮故曰君子也夫三年之喪</hi>
　<hi>賢者之所輕不肖者之所勉</hi>
庶見素冠兮棘人欒欒<hi>力端反</hi>兮勞心博博<hi>徒端反</hi>兮<lb/>
　毛曰庶幸也素冠練冠也<hi>孔曰素白也此冠練布使熟其色益白喪禮至?而</hi>
<pb n="3b"/>
　<hi>練至祥乃除練後常服此冠故為練冠也</hi>棘急也<hi>朱曰喪事欲其??耳哀遽之狀也</hi>欒欒<lb/>
　瘠貌博博憂勞也　張曰不能三年不期而除則未<lb/>
　始用練冠<hi>?曰不能三年雖不知為服?月然宰我謂鑽燧改火期可已矣齊宣王曰為期之</hi>
　<hi>喪猶愈於已乎古之不能三年者意皆如此詩人思見練冠?當時止為一?服歟  范曰檜當夷厲之</hi>
　<hi>時已如此則孔子孟子之世可知也</hi>
庶見素衣兮我心傷悲兮聊與子同歸兮<lb/>
　毛曰素冠故素衣也　朱曰與子同歸言其愛慕之<lb/>
　辭也<lb/>
<pb n="4a"/>
庶見素?<hi>音畢</hi>兮我心?<hi>於粉反</hi>結兮聊與子如一兮<lb/>
　朱曰?蔽膝也以韋為之冕服謂之韍其餘曰??<lb/>
　從裳色素衣素裳則素?也?結者思之不解也與<lb/>
　子如一甚於同歸矣　東萊曰鄭康成王肅皆以素<lb/>
　冠為大祥之冠?引喪服已除成喪者其祭也朝服<lb/>
　縞冠之文其?誤矣惟其不能三年是以嗟傷不見<lb/>
　既練之冠若除喪之縞冠雖使短喪其除之也?亦<lb/>
　服是冠矣至于二章之素衣鄭?尤不通朝服緇衣<lb/>
<pb n="4b"/>
　素裳初無素衣之制遂轉衣為裳其牽合益甚矣三<lb/>
　章之素?於既練之服雖無所考觀詩者亦當得其<lb/>
　大意不必委曲瑣細拘於禮文?為鄭?者既曰衣<lb/>
　者衣裳之大名則為毛?者亦曰?從裳色衣裳既<lb/>
　素則必有素?豈不可乎孔氏又謂經傳未有以布<lb/>
　為素者殊不知經傳以色白為素如繪事後素之類<lb/>
　多矣不必專以帛為素也<lb/>
　　素冠三章章三句<lb/>
<pb n="5a"/>
隰有萇<hi>丈羊反</hi>楚疾恣<hi>姿刺反</hi>也國人疾其君之淫恣而思<lb/>
無情慾者也<lb/>
隰有萇楚猗<hi>於可反</hi>儺<hi>乃可/反</hi>其枝夭<hi>於驕/反</hi>之沃沃<hi>烏毒反</hi>樂<lb/>
子之無知<lb/>
　毛曰萇楚銚<hi>音遙</hi>弋也<hi>孔曰郭璞云今羊桃也或曰鬼桃陸疏云葉長而狹華紫赤色</hi>
　<hi>其枝莖弱過一尺引蔓于草上</hi>　孔曰猗儺然枝條柔弱　毛曰夭<lb/>
　少也　?曰萇楚始生猶能自立然枝幹柔弱至長<lb/>
　則引蔓于草上則既長不如初生之自立故引以為<lb/>
<pb n="5b"/>
　喻<lb/>
隰有萇楚猗儺其華夭之沃沃樂子之無家<lb/>
　鄭曰無家謂無夫婦室家<lb/>
隰有萇楚猗儺其實夭之沃沃樂子之無室<lb/>
　朱曰無室猶無家也　東萊曰夭如厥草惟夭之夭<lb/>
　謂萇楚始生之時也隰有萇楚猗儺其枝柔弱牽蔓<lb/>
　?如人之多慾者矣反思始茁其牙未有牽蔓之時<lb/>
　生意沃沃然?甚可愛也此所謂赤子之心也此檜<lb/>
<pb n="6a"/>
　君未有知識未有室家之時也曰無知無家無室者<lb/>
　?疾其君之多慾故其辭過而激<lb/>
　　隰有萇楚三章章四句<lb/>
匪風思周道也國小政亂憂及禍難<hi>乃旦反</hi>而思周道焉<lb/>
　東萊曰匪風下泉思周道之詩獨作於曹檜何也曰<lb/>
　政出天子則彊不陵弱各得其所政出諸侯則徵?<lb/>
　之煩供億之困侵伐之暴惟小國偏受其害所以睠<lb/>
　?宗周為獨切也戰國時房喜為韓王曰大國惡有<lb/>
<pb n="6b"/>
　天子而小國利之以此二詩?之其理益明賈誼欲<lb/>
　?建諸侯而少其力雖其言?而不精亦可謂少知<lb/>
　治體矣　?曰欲觀周之所以得民者當於此詩觀<lb/>
　之<lb/>
匪風?兮匪車偈<hi>起竭反</hi>兮顧瞻周道中心怛<hi>都達反</hi>兮<lb/>
　朱曰?飄揚貌偈疾驅貌　鄭曰迴首曰顧　毛曰<lb/>
　怛傷也　程曰顧瞻盻戀思而傷怛也　朱曰周道<lb/>
　適周之路言常時風?而車偈則中心怛然今非風<lb/>
<pb n="7a"/>
　?也非車偈也特顧瞻周道而思王室之陵遲故中<lb/>
　心為之怛然耳<hi>張曰人之不安常如在風中車上也鄭箋曰非風也而其至??非車</hi>
　<hi>而其行偈偈之董曰猶匪兕匪虎率彼曠野之意言政之亂而人  不安也  毛曰??飄風非有道之</hi>
　<hi>風偈偈疾驅非有道之車曰前漢王吉上疏曰韓詩云匪風?兮匪車偈兮?  是非古之風也??者</hi>
　<hi>是非古之車也偈偈者?傷之也車程曰匪風不和之風匪車無法之</hi>
匪風飄<hi>符遙反</hi>兮匪車嘌<hi>匹遙反</hi>兮顧瞻周道中心弔兮<lb/>
　毛曰迴風曰飄<hi>孔曰旋風</hi>　朱曰嘌漂搖不安之車弔傷<lb/>
　也<lb/>
<pb n="7b"/>
誰能亨<hi>普庚反</hi>魚溉之釜<hi>符甫/反</hi>鬵<hi>音尋</hi>誰將西歸?之好音<lb/>
　毛曰溉滌鬵?屬<hi>孔曰釋器云?謂之鬵孫炎曰?東謂甑為鬵然則鬵是甑亨魚用</hi>
　<hi>?不用甑雙舉者以其俱是食器故連言之耳?即陵反</hi>　鄭曰檜在周之東故<lb/>
　言西歸<hi>孔曰是時檜在滎陽周都豐鎬周在於西</hi>　程曰魚美好之物人<lb/>
　所欲興善政人所思　朱曰誰能亨魚乎有則我願<lb/>
　為之溉其釜鬵誰將西歸乎有則我願慰勞之以好<lb/>
　音勉之言有能興周道者則已將歸之也<hi>毛曰亨魚煩則碎治</hi>
　<hi>民煩則散知亨魚則知治民矣水張曰溉之釜鬵欲治民不煩也溉沃之使水多也  ?則魚不?政亦</hi>
<pb n="8a"/>
　<hi>務?</hi>
　　匪風三章章四句<lb/>
　檜國四篇十二章四十五句<lb/>
　<lb/>
　<lb/>
　<lb/>
　<lb/>
　<lb/>
<pb n="8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷十三<lb/>
</p>
<p>
</p>
  </div>
</body>
</text>
</TEI>