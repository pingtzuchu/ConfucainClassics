<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷十二</head>
    <p>
<pb n="1a"/>
欽定四庫全書<lb/>
　月令解卷十二　　　　　　宋　張虙　撰<lb/>
季冬之月<lb/>
　季冬者斗建丑之辰也漢志云紐牙於丑則丑紐也<lb/>
　夏正為十二月<lb/>
日在婺女<lb/>
　十二月之中三統?云日在危初度元嘉?云日在<lb/>
　女十度日與斗建常相合丑與子合十二月斗建丑<lb/>
<pb n="1b"/>
　則日在女女亦屬丑也女四星<lb/>
?婁中旦氐中<lb/>
　婁三星西方之宿氐四星東方之宿婁與氐相望也<lb/>
其日壬癸其帝顓頊其神?冥其蟲介其音羽律中大<lb/>
呂其數六其味鹹其臭朽其祀行祭先腎<lb/>
　大呂者月建丑之律也季冬氣至則大呂之律應國<lb/>
　語云大呂助陽宣氣漢志云呂旅也言陰氣大旅助<lb/>
　?鍾宣氣牙物也<lb/>
<pb n="2a"/>
鴈北鄉鵲始巢雉雊雞乳<lb/>
　此紀十二月之時候也鴈將北矣不曰歸而曰鄉以<lb/>
　北非鴈所居也<lb/>
天子居?堂右?乘?路駕鐵驪載?旂衣黑衣服?<lb/>
玉食黍與彘其器閎以奄<lb/>
　此當丑上十二月位也<lb/>
命有司大難旁磔出土牛以送寒氣<lb/>
　難者所以驅不正之氣邪氣既已難矣若寒氣則非<lb/>
<pb n="2b"/>
　不正之氣也故有以送之東漢志季冬立土牛六頭<lb/>
　於國都郡縣城外丑地以送大寒又於立春之日立<lb/>
　青旛施土牛耕人於門外以示兆民至後世惟存立<lb/>
　春之制而無季冬之制矣<lb/>
征鳥厲疾<lb/>
　征鳥注以為鷹隼似失之拘征鳥猶言過鳥也以寒<lb/>
　氣之極凡飛禽之類為寒所逼無雲飛之意行於空<lb/>
　中者皆猛厲迅疾也<lb/>
<pb n="3a"/>
乃畢山川之祀及帝之大臣天之神祇是月也命漁師<lb/>
始漁天子親往乃嘗魚先薦寢廟<lb/>
　冬寒魚不行乃性定而充肥應鏞云嘗者試而驗之<lb/>
　也將薦於所尊敬不敢輕也藥必先嘗膳必品嘗此<lb/>
　致敬於君與親也大饗帝則嘗犧牲薦寢廟則嘗魚<lb/>
　致敬於天與親也然非必食而嘗之特展視而?全<lb/>
　具耳秋祭曰嘗亦謂物已備成嘗而後祭以見其孝<lb/>
　也<lb/>
<pb n="3b"/>
冰方盛水澤腹堅命取冰冰以入令?民出五種命農<lb/>
計耦耕事脩耒耜具田器<lb/>
　水始冰水則冰矣而未壯冰益壯冰則壯矣而未盛<lb/>
　至是則無處不冰水澤腹堅則其堅達於水之腹冰<lb/>
　以入入凌室也耦耕二人相耦而耕計謀之也耕必<lb/>
　資耒耜農所舊有故脩之田器泛指鎡錤之類故具<lb/>
　之<lb/>
命樂師大合吹而罷<lb/>
<pb n="4a"/>
　季春大合樂固有吹矣季秋又習吹至是大合吹而<lb/>
　罷樂所以導和氣至是大合而罷皆所以畢一歲之<lb/>
　事<lb/>
乃命四監收秩薪柴以共郊廟及百祀之薪燎<lb/>
　四監郊各有監以受其入也仲夏命之合百縣秩芻<lb/>
　以養犧牲矣至是又命之收秩薪柴以共祭祀燔燎<lb/>
　之用也<lb/>
是月也日窮于次月窮于紀星回于天數將幾終歲且<lb/>
<pb n="4b"/>
更始專而農民毋有所使天子乃與公卿大夫共飭國<lb/>
典論時令以待來歲之宜<lb/>
　十二月之辰在丑曰星紀蓋月當建丑日月星辰之<lb/>
　行至此月皆周於故處既?之後於是又分行焉至<lb/>
　次年建丑之月複?如初周而復始次舍也紀?也<lb/>
　日曰窮日盡於此月曰窮月盡於此星曰回非一星<lb/>
　故也數於此而一終數未正終其謂之終蓋幾而近<lb/>
　之也以去年季冬三百五十四日未滿三百六十五<lb/>
<pb n="5a"/>
　日未得正終然數之終乃歲之始時當更始事事物<lb/>
　物悉為變改農事為尤重專者欲其一意於耕稼之<lb/>
　事徭役之則志散而失業尤上之所當戒也<lb/>
乃命大史次諸侯之列賦之犧牲以共皇天上帝社稷<lb/>
之饗乃命同姓之邦共寢廟之芻豢命宰?卿大夫至<lb/>
於庶民土田之數而賦犧牲以共山林名川之祀凡在<lb/>
天下九州之民者無不咸獻其力以共皇天上帝社稷<lb/>
寢廟山林名川之祀<lb/>
<pb n="5b"/>
　國之大事在祀莫尊於天地莫親乎宗廟而山川諸<lb/>
　祀次之凡祀無不用犧牲也惟宗廟以芻豢言蓋犧<lb/>
　牲則泛指芻豢則見其畜養之精以同姓之邦共之<lb/>
　所以親宗廟也諸侯之國有小大命太史書列之以<lb/>
　共賦卿大夫采地亦有小大?而數之則小宰之事<lb/>
　其非采地以其邑之民多少賦之雖然民非神之福<lb/>
　不生雖有邦國采地此賦要由民而出也古先聖王<lb/>
　先成民而後致力於神唯能成於民則凡普天之下<lb/>
<pb n="6a"/>
　食土之毛者無不咸獻其力以共其祀也<lb/>
季冬行秋令則白露蚤降介蟲為妖四鄙入保行春令<lb/>
則胎夭多傷國多固疾命之曰逆行夏令則水潦敗國<lb/>
時雪不降冰凍消釋<lb/>
　行秋令則季冬之時似秋白露降於秋者冬行秋令<lb/>
　則白露降丑為?蟹斂藏之氣不厚故反?妖四鄙<lb/>
　入保畏兵之象以秋為金故也行春令則季冬之時<lb/>
　似春春則句者出萌者達今冬行春令則生氣蚤至<lb/>
<pb n="6b"/>
　不充其性所以多傷生不充性疾久不差時運之逆<lb/>
　莫大于此行夏令則季冬之時似夏水潦盛昌夏之<lb/>
　時也冬行夏令則水潦至於敗國冬者雪之時謂之<lb/>
　時雪時雪不降而冰凍消釋盛陽爍之也<lb/>
</p>
<p>
</p>
  </div>
</body>
</text>
</TEI>