<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷五</head>
    <p>
<pb n="1a"/>
欽定四庫全書<lb/>
　月令解卷五　　　　　　宋　張虙　撰<lb/>
仲夏之月<lb/>
　仲夏者斗建午之辰漢志云咢布于午則午咢也夏<lb/>
　正?五月<lb/>
日在東井<lb/>
　五月之中三統?云日在井三十一度元嘉?云日<lb/>
　在東井十八度日與斗建常相合午與未合故五月<lb/>
<pb n="1b"/>
　斗建午則日在未井星屬未也井八星<lb/>
?亢中旦危中<lb/>
　亢四星東方之?危三星北方之?時日長夜短?<lb/>
　旦不相望也<lb/>
其日丙丁其帝炎帝其神祝融其蟲羽其音徵律中蕤<lb/>
賓其數七其味苦其臭焦其祀?祭先肺<lb/>
　蕤賓者月建午之律也仲夏氣至則蕤賓之律應周<lb/>
　語云蕤賓所以安靖神人獻酬交酢漢志云蕤繼也<lb/>
<pb n="2a"/>
　賓導也言陽始導陰氣使繼養物也<lb/>
小暑至螳蜋生鶪始鳴反舌無聲<lb/>
　小暑?六月節今月建午而言小暑至者詩言七月<lb/>
　流火火流則暑退暑退於孟秋則極盛於季夏當五<lb/>
　月小暑?六月節者此見暑至之漸也螳蜋方言云<lb/>
　譚魯以南謂之蟷蠰三河之域謂之螳蜋燕趙之際<lb/>
　謂之食厖齊杞以東謂之馬穀<lb/>
天子居明堂大廟乘朱路駕赤?載赤旂衣未衣服赤<lb/>
<pb n="2b"/>
玉食菽與雞其器?以粗<lb/>
　此當午上五月位也<lb/>
養壯佼是月也命樂師脩鞀鞞鼓均琴瑟管簫執干戚<lb/>
戈羽調竽笙?簧飭鐘磬柷敔命有司?民祈祀山川<lb/>
百源大雩帝用盛樂乃命百縣雩祀百辟卿士有益于<lb/>
民者以祈穀實<lb/>
　先命有司祈祀者於是始講雩禮曰大雩則雩帝也<lb/>
　用盛禮則祀之也不特天子舉是禮於上又以命百<lb/>
<pb n="3a"/>
　縣百辟卿士有益于民如句龍后稷等月令言縣即<lb/>
　天子之縣?諸侯也夫雩將以求雨也今乃以祈穀<lb/>
　實?祈雨正?榖也以祈穀實猶?麥祈實無非?<lb/>
　民也<lb/>
農乃登黍是月也天子乃以雛嘗黍羞以含桃先薦寢<lb/>
廟<lb/>
　月令書登麥登稻之後天子必以牲嘗之而薦寢廟<lb/>
　惟此月書登黍則獨以異文登者謂農以新獻於上<lb/>
<pb n="3b"/>
　非正熟時說文謂黍以暑得名今小暑至農遂登黍<lb/>
　方?謂非秬黍特其種類之早者雛鳥之始生以始<lb/>
　生之鳥嘗新登之黍亦相宜也至於薦之寢廟又不<lb/>
　直致而羞以含桃焉含桃注謂櫻桃漢叔孫通語惠<lb/>
　帝取櫻桃獻宗廟諸果獻由此興通不過謂時新之<lb/>
　物當先薦宗廟耳未必識月令所書之意觀家語載<lb/>
　魯哀公賜孔子桃與黍孔子以桃雪黍古人以桃雪<lb/>
　黍自有深意<hi>案家語乃云孔子先食黍而後食桃公曰黍者所以雪桃非?食之也其事於</hi>
<pb n="4a"/>
　<hi>含桃?不相涉</hi>孔子獨知月令于薦黍之時加以含桃方?<lb/>
　云含桃實雖小而類桃故亦謂之桃不然月令薦新<lb/>
　非一事何獨此加以含桃邪<hi>案解?亦以月令?呂不韋書不得云孔子獨</hi>
　<hi>知月令矣其下所云殊無意義應有脫誤</hi>
令民毋艾藍以染毋燒灰毋暴布<lb/>
　藍以染青故青出於藍夏染之?最美也聖人恐其<lb/>
　取之多非所以助物長故戒之周禮染人注凡染當<lb/>
　及盛暑熱潤則是月用藍以染正得其宜既戒人無<lb/>
<pb n="4b"/>
　艾藍矣又令毋燒灰暴布此二事亦?染發也考工<lb/>
　記?氏湅帛以欄?灰言以欄木之灰漸釋其帛則<lb/>
　灰?染之用矣布?人之服去地尺曰暴<hi>案尺字原書作天今</hi>
　<hi>改正據考工記云去地尺暴之非去地尺曰暴也語亦舛誤</hi>晝暴諸日則布亦必<lb/>
　暴矣燒灰暴布則耗傷陽氣不欲張而用之也<lb/>
門閭毋閉關市毋索挺重囚益其食<lb/>
　門閭毋閉欲陽氣之宣也周禮設司關司市之職非<lb/>
　欲罔民之利也上之人不窮民隱則貨賄倍出矣重<lb/>
<pb n="5a"/>
　囚與輕繫不同輕繫可出重囚則?益其食恐以瘐<lb/>
　死傷助長氣也<lb/>
游牝??則執騰駒<hi>案陸德明經典釋文云執如字蔡本作縶</hi>班馬政<lb/>
　季春游牝於牧至是則??春合累牛騰馬至是則<lb/>
　執騰駒皆防物之性恐其傷生也馬政莫重於周禮<lb/>
　大司馬掌邦政夫掌天下之政而以司馬名則其重<lb/>
　可知至於趣馬巫馬之簡治校人廋人之乘阜圉師<lb/>
　牧師之牧養無非政也班即頒也左傳有班馬之聲<lb/>
<pb n="5b"/>
　與此班之義不同<lb/>
是月也日長至陰陽爭死生分君子齊戒處必掩身毋<lb/>
躁止聲色毋或進薄滋味毋致和節耆欲定心氣百官<lb/>
靜事毋刑以定晏?之所成<lb/>
　此章與仲冬對文夏日長至冬日短至至之言極也<lb/>
　陰陽爭者夏則陰方來而與陽遇冬則陽方來而與<lb/>
　陰遇未各止其所故爭也天地造化陰陽消長著于<lb/>
　易者何嘗有爭此亦以人所料度言之耳夏言死生<lb/>
<pb n="6a"/>
　分冬曰諸生蕩惟言生而不言死?自生而死如草<lb/>
　木昆蟲之類有生于春夏而死于秋冬者顯然可見<lb/>
　故言死生分自死而生則起于萌孽之微初無可見<lb/>
　之跡故言諸生蕩然此則論時令而然若君子所以<lb/>
　治身則冬夏若異而實同?人之一身嘗欲至誠滌<lb/>
　慮退藏於密此道固無分於冬夏夏則戒以毋躁與<lb/>
　冬之欲寧異者暑為躁寒?寧聲色人所欲止之毋<lb/>
　使之進滋味人所欲薄之毋使致和耆欲則節之心<lb/>
<pb n="6b"/>
　氣則欲定凡爾百官雖曰趨事又貴靜事毋刑則不<lb/>
　尚殺戮凡此以微陰方生而未定故定之者君子也<lb/>
　君子定其所成<lb/>
鹿角解蟬始鳴半夏生木菫榮<lb/>
　又記時候也重紀時候者先紀時候以明應節後言<lb/>
　時候以應分至所應不同故重紀之也麋鹿之生皆<lb/>
　能解角猶蛟龍之蛻骨也而其時則不同鹿山獸所<lb/>
　謂鹿走山林是也麋澤獸所謂澤中之麋是也山?<lb/>
<pb n="7a"/>
　而澤卑鹿受?燥之氣多必資陰氣麋受卑濕之氣<lb/>
　多必資陽氣所以鹿感陰而解角麋感陽而解角解<lb/>
　言生新而解舊也蟬以仲夏鳴若寒蟬則以孟秋鳴<lb/>
　蟬與寒蟬異種也半夏生仲夏居夏之半而是藥生<lb/>
　於此時故因以為名木菫朝榮而暮隕<lb/>
是月也毋用火南方可以居?明可以?眺望可以升<lb/>
山陵可以處臺榭<lb/>
　此四語當反觀之其曰可以者則惟仲夏為宜也?<lb/>
<pb n="7b"/>
　?明可居也或以生疾所以仲夏?宜眺望可?也<lb/>
　或困目力所以仲夏?宜山陵可升也或有嵐瘴所<lb/>
　以仲夏?宜臺榭可處也或有?寒所以仲夏?宜<lb/>
仲夏行冬令則雹凍傷穀道路不通暴兵來至行春令<lb/>
則五穀晚孰百螣時起其國乃饑行秋令則草木零落<lb/>
果實蚤成民殃於疫<lb/>
　行冬令則仲夏之時似冬冬有雹凍今其時似冬則<lb/>
　有傷穀之害道路不通夏而寒故也行春令則仲夏<lb/>
<pb n="8a"/>
　之時似春夏去春未?一氣之差則穀遂晚熟螣蝗<lb/>
　之屬言百者明?類並?害蝗起傷穀宜其饑也行<lb/>
　秋令則仲夏之時似秋此是寒早也草木于夏而零<lb/>
　落果實于夏而早成氣序不調民宜疫也<lb/>
</p>
<p>
</p>
  </div>
</body>
</text>
</TEI>