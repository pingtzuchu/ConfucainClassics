<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>月令解卷十一</head>
    <p>
<pb n="1a"/>
欽定四庫全書<lb/>
　月令解卷十一　　　　　　宋　張虙　撰<lb/>
仲冬之月<lb/>
　仲冬者斗建子之辰也漢志云孳萌於子則子孳也<lb/>
　夏正?十一月<lb/>
日在斗<lb/>
　十一月之中三統?云日在斗初度元嘉?云日在<lb/>
　斗十四度日與斗建常相合子與丑合故十一月斗<lb/>
<pb n="1b"/>
　建子則日在斗斗屬丑也南斗六星冬至之日日在<lb/>
　斗此?家所占以定四時也漢志以仲冬之初在斗<lb/>
　十二度後世歲差之法以?七十五年差一度若爾<lb/>
　則日之在斗積?而差殆將入箕矣或謂?道歲差<lb/>
　常不過推盪於星紀三十度之間故邵雍立差法惟<lb/>
　於日月交?之際以陰陽虧盈求之遂不差大抵陰<lb/>
　常虧陽常盈只於此處差了?上當通理程?以此<lb/>
　法冠?古今<hi>案歲差者以甯P考日躔而覺其差冬至日躔所起仍復其故處於?道本無</hi>
<pb n="2a"/>
　<hi>差數而甯P則移而東故唐虞時冬至日在虛周末在斗今在箕初矣此求之陰陽虧盈以斷天行非也</hi>
?東辟中旦軫中<lb/>
　辟六星北方之?軫四星南方之?辟與軫相望也<lb/>
其日壬癸其帝顓頊其神?冥其蟲介其音羽律中?<lb/>
鍾其數六其味鹹其臭朽其祀行祭先腎<lb/>
　?鍾者月建子之律也仲冬氣至則?鍾之律應周<lb/>
　語云?鍾所以宣養六氣九德漢志云?者中之色<lb/>
　君之服也鍾者種也陽氣施種於?泉孳萌萬物?<lb/>
<pb n="2b"/>
　六氣元也<lb/>
冰益壯地始坼鶡旦不鳴虎始交<lb/>
　此紀十一月時候也冰益壯則水之冰者愈壯其寒<lb/>
　氣增於地上矣地始坼則地之凍者以陽微升而坼<lb/>
　其暖氣生於地下矣鶡旦求旦之鳥至是不鳴與虎<lb/>
　之交皆以陽生也<lb/>
天子居?堂太廟??路駕鐵驪載?旂衣?衣服?<lb/>
玉食黍與彘其器閎以奄<lb/>
<pb n="3a"/>
　此當子上十一月位也<lb/>
飭死事<lb/>
　孟冬嘗賞死事矣至仲冬又飭之皆所以順天時也<lb/>
　人?國事而死先王之所不忍故從而賞之然國之<lb/>
　?國不免用人於死地所以飭之欲其有死志也此<lb/>
　所以人忘其死也<lb/>
命有司曰土事毋作?毋發?毋發室屋及起大?以<lb/>
固而閉地氣沮泄是謂發天地之房諸蟄則死民必疾<lb/>
<pb n="3b"/>
疫又隨以?命之曰暢月<lb/>
　觀此一節聖人奉若天時知閉塞而成冬故凡發撤<lb/>
　掩?等事一一禁之以固而閉言固而且閉惟恐沮<lb/>
　泄地氣有以發天地之房也蟄則死矣民必疾疫疫<lb/>
　而繼以喪民亦死矣然聖人之心謂在天有時不可<lb/>
　以不順而一氣潛萌於無形又不可不審也夫當?<lb/>
　鍾動而萬物潛起則天地之房固自隱然萌動其氣<lb/>
　未嘗不暢非閉塞所可遏於是命之以名其名謂何<lb/>
<pb n="4a"/>
　曰暢月言其氣之舒暢也他月未嘗特立一名也此<lb/>
　見天地之氣於閉塞之中而有調?之理於謹固之<lb/>
　中而有發生之意命之以名豈苟云乎哉<lb/>
是月也命奄尹申宮令審門閭謹房室必重閉省婦事<lb/>
毋得淫雖有貴戚近習毋有不禁乃命大酋秫稻必齊<lb/>
麴糱必時湛熾必絜水泉必香陶器必良火齊必得兼<lb/>
用六物大酋監之毋有差貸<lb/>
　酒之用非一曰公酒曰禮酒曰秩酒以供祭祀以供<lb/>
<pb n="4b"/>
　賓客以共王反后之飲周禮設官掌之今曰大酋其<lb/>
　酒正歟其酒人歟六物之數即周禮所謂酒材也一<lb/>
　物不具非式法也必有差貸之患然六物皆具而不<lb/>
　得其時則所作未必善當冬而造則時之所宜酒宜<lb/>
　寒故作於冬欲其?故作之於陽生之月夫一酒之<lb/>
　用古人致嚴如此固欲其?也而大禹反惡之何耶<lb/>
　惟天下之美物足以溺人禹之兢兢正恐?其所溺<lb/>
　也然則大酋之所作固當遵月令所命而致嚴大酋<lb/>
<pb n="5a"/>
　之所共又當知大禹所惡而致懼也<lb/>
天子命有司祈祀四海大川名源淵澤井泉<lb/>
　此皆謂水神也水之功在天地間大矣聚而?海?<lb/>
　而?川發而?源瀦而?淵澤鑿而?井泉順盛德<lb/>
　之時而祭之所以荅其利也<lb/>
是月也農有不收藏積聚者馬牛畜獸有放佚者取之<lb/>
不詰山林藪澤有能取蔬食田獵禽獸者野虞教道之<lb/>
其有相侵奪者罪之不赦<lb/>
<pb n="5b"/>
　此章之意惟欲民知所愛務自收歛以?冬備其有<lb/>
　積聚之不收藏馬牛畜獸之放佚此游惰之民也不<lb/>
　幸?人所取上未嘗詰之惡有遊惰也其有能取蔬<lb/>
　食田獵禽獸於山林藪澤者此勤力之民也野虞於<lb/>
　此又教而道之喜其勤力也或有侵盜之者罪之不<lb/>
　赦彼游惰之民?人所取上未嘗加問此勤力之民<lb/>
　?人侵奪上?之罪其人或置而不詰或罪之而不<lb/>
　赦上之人所以示民好惡者如此<lb/>
<pb n="6a"/>
是月也日短至陰陽爭諸生蕩君子齊戒處必掩身身<lb/>
欲寧去聲色禁耆慾安形性事欲靜以待陰陽之所定<lb/>
　此章與仲夏對文夏日長至冬日短至至之言極也<lb/>
　夏言死生分冬惟言諸生蕩言生而不言死?自生<lb/>
　而死如草木昆蟲之類有生於春夏而死於秋冬者<lb/>
　顯然可見故言死生分自死而生則起於萌?之微<lb/>
　初無可見之跡故惟言諸生蕩蕩謂物動將萌芽也<lb/>
　夏則戒以毋躁冬以身欲寧繼之皆欲其靜也至於<lb/>
<pb n="6b"/>
　聲色不徒止之而直欲去之耆慾不徒節之而直欲<lb/>
　禁之外則養其形而毋勞?則養其性而毋悖凡事<lb/>
　一歸於靜又重於日長至之時也凡此以微陽方生<lb/>
　陰未退聽爭而未定故待之也月令一篇聖人所以<lb/>
　順陰陽之序相天地之宜上焉?國家計下焉?民<lb/>
　生計至纖至悉無遺恨矣惟未見其所以脩身養心<lb/>
　之要?至於二至之時見極其齊戒之誠聲色不邇<lb/>
　耆慾不萌一遵其至靜而無所?然後知聖人脩身<lb/>
<pb n="7a"/>
　養心之要誠不苟也<lb/>
芸始生荔挺出蚯蚓結麋角解水泉動<lb/>
　又記時候也以物紀候月令皆然惟仲冬則以微陽<lb/>
　生於地下凡物之生於地下者尤驗注以芸?香草<lb/>
　以荔挺?馬?方?引王氏以荔挺亦?香草?楚<lb/>
　辭有薜荔亦香草?木而生也蚯矧在穴氣動則交<lb/>
　也孟冬水始冰至仲冬而冰益壯陰氣凝涸也微陽<lb/>
　既生則凝涸者動矣<lb/>
<pb n="7b"/>
日短至則伐木取竹箭<lb/>
　木大竹小大者言伐小者取之而己箭又竹之小者<lb/>
是月也可以罷官之無事去器之無用者塗闕廷門閭<lb/>
築囹圄此所以助天地之閉藏也<hi>案今本脫所字據宋本?</hi>
　罷無用之官去無用之器有塗者有築者無非收歛<lb/>
　固護不使汗漫之意月令自入秋來凡所動作施?<lb/>
　無非示收歛之義至冬又從而閉藏矣今於仲月之<lb/>
　末反覆之總括之無他以一陽既生物皆嚮榮氣不<lb/>
<pb n="8a"/>
　可少泄正雷在地中復后以至日閉關商旅不行之<lb/>
　時惟持養之深則其銳無挫保護之堅則其鋒不折<lb/>
　助天地之閉藏乃所以助天地之發?也<lb/>
仲冬行夏令則其國乃旱氛霧冥冥雷乃發聲行秋令<lb/>
則天時雨汁瓜瓠不成國有大兵行春令則蝗蟲?敗<lb/>
水泉咸竭民多疥癘<lb/>
　行夏令則仲冬之時似夏患旱與仲秋同氛霧則旱<lb/>
　氣使然雷聲遂先期而發行秋令則仲冬之時似秋<lb/>
<pb n="8b"/>
　雨汁者水雪雜下以雪雜水如物之有汁謂之雨汁<lb/>
　瓜瓠至秋而堅至冬而成今或不成則民無濟?之<lb/>
　具孟月行秋令則有小兵仲月行秋令則有大兵皆<lb/>
　金氣勝也行春令則仲冬之時似春蝗蟲之災與孟<lb/>
　夏同水泉之竭陰氣弱也疥癘虛陽作之也<lb/>
</p>
<p>
</p>
  </div>
</body>
</text>
</TEI>