<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經解卷二</head> <lb/>
    <p>
<pb n="1a"/>
欽定四庫全書<lb/>
　春秋經解卷二<lb/>
　　　　　　　　　　　　宋　孫覺　撰<lb/>
　　桓公<lb/>
元年春王正月公即位<lb/>
　即位常事書者威?隱自立非天子命也<lb/>
三月公會鄭伯于垂<lb/>
　垂衛地<lb/>
<pb n="1b"/>
鄭伯以璧假許田<lb/>
　許田者許男之田也天子所封不可假也鄭與許接<lb/>
　壤故鄭伯以璧假其田二國擅假天子之田自恣若<lb/>
　此然猶愈乎用兵而取也故曰鄭伯以璧假許田<lb/>
夏四月丁未公及鄭伯盟于越<lb/>
　越衛地<lb/>
秋大水<lb/>
　水不潤下也昔者聖王在上五事修而?倫敘則休<lb/>
<pb n="2a"/>
　?應之故曰肅時雨若乂時?若哲時燠若謀時寒<lb/>
　若聖時風若聖王不作五事廢而?倫攸斁則咎?<lb/>
　應之故曰狂常雨若僣常?若豫常燠若急常寒若<lb/>
　?常風若春秋之時多災異者聖王不作故也然自<lb/>
　隱迄哀聖王不作者久矣天下之災異多矣悉書之<lb/>
　則不可勝其所書矣是故孔子惟日食與?災則詳<lb/>
　而書之外災則或舉其一或舉于齊鄭宋衛則天下<lb/>
　之異從可見矣<lb/>
<pb n="2b"/>
冬十月<lb/>
二年春王正月戊申宋督?其君與夷及其大夫孔父<lb/>
　此言宋督?其君與夷及其大夫孔父者甚之之辭<lb/>
　也督?禍心既?其君與夷又殺其大夫孔父可謂甚<lb/>
　矣故曰宋督?其君與夷及其大夫孔父以誅之孔<lb/>
　父字者天子命大夫也古者諸侯之大夫皆命于天<lb/>
　子故春秋列國時或有之宋孔父鄭祭仲魯單伯陳<lb/>
　女叔之類是也<lb/>
<pb n="3a"/>
滕子來朝<lb/>
　滕稱子者按把公爵也滕薛皆侯也入春秋把或稱<lb/>
　侯或稱伯或稱子皆降也滕或稱侯或稱子稱侯正<lb/>
　也稱于降也薛或稱侯或稱伯稱侯正也稱伯降也<lb/>
　此?聖王不作諸侯自恣朝?不常彼三國者力既<lb/>
　不足禮多不備或以侯禮而朝或以伯子而?故孔<lb/>
　于從而?之以見其亂也滕子朝?逆之人其惡可<lb/>
　知<lb/>
<pb n="3b"/>
三月公?齊侯陳侯鄭伯于稷以成宋亂<lb/>
　?君之賊諸侯皆得討之宣十一年楚人殺陳夏正<lb/>
　舒是也此言公?齊侯鄭伯于稷以成宋亂者惡不<lb/>
　討賊也公?齊侯陳侯鄭伯于稷本為宋討賊既而<lb/>
　不討者督殺殤公威?隱亦懼諸侯之討已故翻然<lb/>
　與督比周同惡相濟以成宋亂受賂而返也<lb/>
夏四月取郜大鼎于宋戊申納于太廟<lb/>
　其言夏四月取郜大鼎于宋戊申納于太廟者甚之<lb/>
<pb n="4a"/>
　也威?逆之人受督?逆之賂以事于周公之廟可<lb/>
　謂甚矣<lb/>
秋七月把侯來朝<lb/>
　此書月前滕子不月者與督?同月<lb/>
蔡侯鄭伯?于鄧九月入把<lb/>
　七月杞侯來朝九月魯人入把皆非禮也不言主名<lb/>
　?者<lb/>
公及戎盟于唐冬公至自唐<lb/>
<pb n="4b"/>
　至者春秋亂世諸侯出入無度危之也案公行一百<lb/>
　七十六皆不王事舉其或往返踰時釁深而惡重者<lb/>
　則書其至以危之餘則否焉是故書至者八十二也<lb/>
三年春正月<lb/>
　?公之年書月則書王明此正朔天王所班也此不<lb/>
　王而月者威??自立天子不能誅若王此正朔非<lb/>
　天王所班威之所出也不于元年二年見其罪者元<lb/>
　年方端本正始二年宋督?其君與夷非威之事故<lb/>
<pb n="5a"/>
　此年從其出?齊侯以正其罪<lb/>
公?齊侯于嬴<lb/>
　嬴齊地<lb/>
夏齊侯衛侯胥命于蒲<lb/>
　齊侯衛侯相命于蒲非正也雖無歃血要盟之事古<lb/>
　者諸侯非王事不踰境蒲衛地<lb/>
六月公會把侯于郕<lb/>
　魯前年入杞公今會把侯于郕自恣若此<lb/>
<pb n="5b"/>
秋七月壬辰朔日有食之既<lb/>
　言日言朔食正朔也既盡也日有食之?侵陽臣侵<lb/>
　君之象也凡日食人君皆當戒懼側身修?以消其<lb/>
　咎故夏書曰乃季秋月朔辰弗集于房瞽奏鼓嗇夫<lb/>
　馳庶人夫小雅曰十月之交朔日辛?日有食之亦<lb/>
　孔之醜是也<lb/>
公子翬如齊逆女九月齊侯送姜氏于讙<lb/>
　公會齊侯于讙公子翬氏者威王命也孔子曰?睢<lb/>
<pb n="6a"/>
　樂而不淫哀而不傷孔子之言豈徒然哉?傷周室<lb/>
　陵遲婚姻失道無賢女輔佐君子致?睢后妃之?<lb/>
　以化天下也是時文姜亂魯驪姬惑?南子傾衛夏<lb/>
　姬喪陳上下化之滔滔皆是不可悉舉也故自隱而<lb/>
　下夫人人女出處之?皆詳而?之以懲以戒為萬<lb/>
　世法噫夫夫婦婦風?之始人倫之本也可不重乎<lb/>
　是故婚禮之重莫重乎親迎詩稱太似之家在洽之<lb/>
　陽在渭之涘文王親迎于渭則諸侯親迎其所來也<lb/>
<pb n="6b"/>
　?矣此言公子翬如齊逆女齊侯送姜氏于讙公?<lb/>
　齊侯于讙皆非禮也諸侯親迎不使卿受母送女不<lb/>
　踰境公既使公子翬逆女齊侯送姜氏來也又自往<lb/>
　會非禮可知也<lb/>
夫人姜氏至自齊<lb/>
　此齊侯送姜氏公受之于讙也公受姜氏于讙不以<lb/>
　讙至者不與公受姜氏于讙也故曰夫人姜氏至自<lb/>
　齊以正其義<lb/>
<pb n="7a"/>
冬齊侯使其弟年來聘有年<lb/>
　威立十八年唯此言有年者是未嘗有年也書者著<lb/>
　威公為國不能勤民務農若是也<lb/>
四年春正月公狩于郎<lb/>
　狩冬田也天子諸侯四時必田者?安不忘危治不<lb/>
　忘亂諸武經而?民戰也豈徒肆盤遊逐禽獸而已<lb/>
　哉然禽獸多則五榖傷不可不捕也故因田以捕之<lb/>
　上以供宗廟之鮮下以除殺穡之害故田必以時殺<lb/>
<pb n="7b"/>
　必由禮田不以時謂之荒殺不以禮謂之異惟荒也<lb/>
　防于農惟暴也殄于物此聖人之深戒也常書書者<lb/>
　周之正月夏之十一月也時之田用孟月正月公狩<lb/>
　于郎不時也<lb/>
夏天王使宰渠伯糾來聘<lb/>
　宰渠伯糾周大夫渠氏伯糾字也威公?逆之人威<lb/>
　王不能誅反使宰渠伯糾來聘此威王之為天子可<lb/>
　知也下無二時?之七年同此<lb/>
<pb n="8a"/>
五年春正月甲戌己丑陳侯鮑卒<lb/>
　此言甲戌己丑陳侯鮑卒闕文也?甲戌之下有?<lb/>
　事爾且諸侯未有以二日卒者也<lb/>
夏齊侯鄭伯如紀天王使仍叔之子來聘<lb/>
　仍叔周大夫仍國叔字也其曰仍之子來聘者父在<lb/>
　使子之辭也<lb/>
?陳桓公城祝丘<lb/>
　祝丘魯地<lb/>
<pb n="8b"/>
秋蔡人衛人陳人從王伐鄭<lb/>
　威王以蔡人衛人陳人伐鄭鄭伯叛王也其言蔡人<lb/>
　衛人陳人從王伐鄭者不使天子首兵也案十四年<lb/>
　宋人以齊人蔡人衛人陳人伐鄭僖二十六年公以<lb/>
　楚師伐齊定四年蔡侯以?子及楚人戰于柏舉皆<lb/>
　曰以此不使天子首兵可知也威王親伐下國惡之<lb/>
　大者曷為不使首兵天子無敵非鄭伯可得伉也故<lb/>
　曰蔡人衛人陳人從王伐鄭以尊之尊威王所以甚<lb/>
<pb n="9a"/>
　鄭伯之惡也夫鄭同姓諸侯密邇畿甸威王親以三<lb/>
　國之?伐之拒而不服此鄭伯之罪不容誅矣人者<lb/>
　?辭<lb/>
大雩<lb/>
　雩求雨之祭建巳之月常祀也故經無六月雩者建<lb/>
　午建申之月非常則書謂之大者雩于上帝也天子<lb/>
　雩于上帝諸侯雩于山川百神魯諸侯也雩于山川<lb/>
　百神禮也雩于上帝非禮也噫是時周室既?王綱<lb/>
<pb n="9b"/>
　既?禮樂崩?天下蕩蕩諸侯之僣者多矣舉于魯<lb/>
　則諸侯僣之從可見矣然春秋魯史孔子不敢斥也<lb/>
　其或災異非常改作不時者則從而?之以著其僣<lb/>
　天子之惡?五年九月考仲子之?初獻六羽此年<lb/>
　秋大雩六年八月壬午大?閔二年夏五月乙酉吉<lb/>
　禘于莊公僖三十一年夏四月四卜郊不從乃免牲<lb/>
　宣三年春王正月郊牛之口傷改卜牛牛死乃不郊<lb/>
　定二年夏五月壬辰雉門及兩觀災之類是也嗚呼<lb/>
<pb n="10a"/>
　其旨?矣<lb/>
螽<hi>音終</hi>
　蟲災也<lb/>
冬州公如曹<lb/>
六年春正月寔來<lb/>
　闕文也三?咸謂寔來州公者以上承五年冬州公<lb/>
　如曹下無異事言之爾然極考其?義皆未妥竊謂<lb/>
　州公如曹寔來其間文有?漏也<lb/>
<pb n="10b"/>
夏四月公會紀侯于郕<lb/>
秋八月壬午大?<lb/>
　八月不時也大?非禮也大?仲冬簡車馬八月不<lb/>
　時可知也大?大蒐謂天子田<lb/>
蔡人殺陳佗<lb/>
　稱人以殺討賊亂也先儒言陳侯鮑卒佗後太子自<lb/>
　立故蔡人誘而殺之然經無所見也<lb/>
九月丁?子同生<lb/>
<pb n="11a"/>
　同世嫡威公子其曰子同生者無父辭也威?逆之<lb/>
　人罪當誅?故以無父之辭書之所以甚威公之惡<lb/>
　也<lb/>
冬紀侯來朝<lb/>
七年春二月己亥焚咸丘<lb/>
　焚者火之也咸丘附庸以人攻之猶曰不可火之則<lb/>
　又甚矣<lb/>
夏榖伯綏來朝鄧侯吾離來朝<lb/>
<pb n="11b"/>
　春秋之法諸侯不生名生名惡之甚也此年榖伯綏<lb/>
　來朝鄧侯吾離來朝十五年鄭伯突出奔蔡莊十年<lb/>
　?敗蔡師于莘以蔡侯獻舞歸僖十九年宋人執滕<lb/>
　子嬰齊二十五年衛侯燬滅刑昭十一年楚子?誘<lb/>
　蔡侯般殺之于申是也威大逆之人諸侯皆得殺之<lb/>
　榖伯綏鄧侯吾離不能致討反交臂而來朝故生而<lb/>
　名之也<lb/>
八年春正月己?烝<lb/>
<pb n="12a"/>
　烝冬祭也春興之非禮也祭祀從夏周之正月夏之<lb/>
　十一月也四時之祭用孟月<lb/>
天王使家父來聘<lb/>
　家父天子大夫家氏父字<lb/>
夏五月丁丑烝<lb/>
　夏五月丁丑烝瀆亂之甚也<lb/>
秋伐邾<lb/>
　不出主名?者<lb/>
<pb n="12b"/>
冬十月雨<hi>于付反</hi>雪祭<hi>側界反</hi>公來遂逆王后于紀<lb/>
　天子不親迎取后則使三公逆之祭公三公書者為<lb/>
　遂事起也其言祭公來者祭公來謀逆后之期也威<lb/>
　王取后于紀魯受命主之故祭公來謀逆后之期其<lb/>
　曰遂逆王后于紀者祭公來謀逆后之期既謀之則<lb/>
　當復命于天子命之逆則逆之不可?也祭公不復<lb/>
　命于王?逆王后于紀故曰遂以惡之不言逆女者<lb/>
　王后重矣非諸侯夫人可得齊也故不言逆女也<lb/>
<pb n="13a"/>
九年春紀季姜歸于京師<lb/>
　此前年祭公所逆王后也姜紀姓季字案襄十五年<lb/>
　劉夏逆王后于齊不言齊姜歸于京師比言季姜歸<lb/>
　于京師者不與祭公遂逆王后于紀也王后天下母<lb/>
　取之逆之皆天子命非人臣可得?也祭公遂逆王<lb/>
　后于紀非天子命故不曰王后歸于京師也<lb/>
夏四月秋七月冬曹伯使其世子射<hi>音亦一音夜</hi>姑來朝<lb/>
　諸侯相朝猶曰不可?使世子乎曹伯疾使其世子<lb/>
<pb n="13b"/>
　射姑來朝非禮也<lb/>
十年春王正月<lb/>
　此年書王者王無十年不書也十年無王則人道滅<lb/>
　矣<lb/>
庚申?伯終生卒夏五月??桓公秋公?衛侯于桃<lb/>
丘弗遇<lb/>
　秋公?衛侯于桃丘弗遇衛侯不來之也桃丘衛地<lb/>
冬十有二月丙午齊侯衛侯鄭伯來戰于郎<lb/>
<pb n="14a"/>
　來戰于郎不言侵伐者不與齊衛鄭加兵于我也郎<lb/>
　魯地地以魯則魯與戰可知矣不出主名者三國無<lb/>
　故加兵于我不道之甚故以三國自戰為文也<lb/>
十有一年春正月齊人衛人鄭人盟于惡曹<lb/>
　謀魯也惡?地名?<lb/>
夏五月癸未鄭伯寤生卒秋七月?鄭莊公<lb/>
　三月而?<lb/>
九月宋人執鄭祭<hi>側界反</hi>仲突歸于鄭鄭忽出奔衛<lb/>
<pb n="14b"/>
　宋人宋公也宋公執人權臣廢嫡立庶以亂于鄭故<lb/>
　奪其爵祭仲字者天子大夫也突不正歸于鄭無惡<lb/>
　文者惡在祭仲為鄭大臣不能死難?宋偪脅逐忽<lb/>
　立突惡之大者?是時忽位既定以鄭之?宋雖無<lb/>
　道亦未能畢制命于鄭仲能竭其志力以距于宋則<lb/>
　忽安有見逐失國之事哉故揚之水閔忽之無忠臣<lb/>
　良士終以死亡者謂此也嗣子既?稱子鄭莊既?<lb/>
　忽不稱子者惡忽不能嗣先君未踰年失國也故參<lb/>
<pb n="15a"/>
　譏之<lb/>
柔會宋公陳侯蔡叔盟于折<hi>之設切</hi>
　柔不氏?大夫之未命也蔡叔蔡侯弟也案諸侯母<lb/>
　弟未命為大夫者皆?此年柔會宋公陳侯蔡叔盟<lb/>
　于折十五年許叔入于許十七年蔡季自陳歸于蔡<lb/>
　莊三年紀季以酅入于齊之類是也折魯地<lb/>
公會宋公于夫<hi>音扶</hi>鍾冬十有二月公會宋公于闞<hi>口暫切</hi>
　夫鍾郕地闞魯地<lb/>
<pb n="15b"/>
十有二年春正月夏六月壬辰公會把侯莒子盟于曲<lb/>
池秋七月丁亥公會宋公燕人盟于榖丘八月壬辰陳<lb/>
侯躍卒公會宋公于?<hi>音墟</hi>冬十有一月公會宋公于龜<lb/>
　曲池魯地榖丘?龜宋地<lb/>
丙戌公會鄭伯盟于武父丙戌衛侯?卒<lb/>
　再言丙戌者羡文也此盟與卒同日爾且經未有一<lb/>
　日而再書者此羡文可知<lb/>
十有二月及鄭師伐宋丁未戰于宋<lb/>
<pb n="16a"/>
　此公及鄭伯伐宋也不言公者諱之也初宋人執鄭<lb/>
　祭仲遂昭公立公子突以親于鄭突既而背宋與魯<lb/>
　故宋鄭交怨公七月會宋公燕人盟于榖丘八月會<lb/>
　宋公于?<hi>音墟</hi>十有一月又會宋公于龜丙戌又與鄭<lb/>
　伯盟于武父以伐宋丁未戰于宋地以宋則宋與戰<lb/>
　可知也不出主名者不與公及鄭伯伐宋也故以魯<lb/>
　鄭自戰為文凡公?尸其事則諱之比年及鄭師伐<lb/>
　宋丁未戰于宋十七年及齊師戰于奚莊九年及齊<lb/>
<pb n="16b"/>
　師戰于乾時之類是也<lb/>
十有三年春二月公會紀侯鄭伯己巳及齊侯宋公衛<lb/>
侯燕人戰齊師宋師衛師燕師敗績<lb/>
　齊以郎之戰未得志于魯因宋鄭之仇故帥衛燕與<lb/>
　宋伐魯魯親紀而比鄭也故會紀侯鄭伯及齊師衛<lb/>
　師宋師燕師戰以敗四國之師不地者戰于魯也衛<lb/>
　宣未??公出戰其惡可知燕戰稱師重?也書者<lb/>
　惡七國無名之?殘民以逞不道之甚郎戰在十年<lb/>
<pb n="17a"/>
三月?衛宣公夏太水秋七月冬十月<lb/>
十有四年春正月公會鄭伯于?無?<lb/>
　無?時燠也五行傳曰視之不明是謂不哲厥咎舒<lb/>
　厥罰當燠<lb/>
夏五<lb/>
　孔子作春秋?其筆削損之益之以成大中之法豈<lb/>
　其日月舊史之有闕者不隨而?正之哉此云夏五<lb/>
　月無月者後人傳之?漏爾<lb/>
<pb n="17b"/>
鄭伯使其弟語來盟<lb/>
　來盟者求盟于我也<lb/>
秋八月壬申御廩災乙亥嘗<lb/>
　嘗秋祭也周之八月夏之六月也其言八月壬申御<lb/>
　廩災乙亥嘗者以不時與災之餘而嘗也以不時與<lb/>
　災之餘而嘗此威之不恭也甚矣<lb/>
冬十有二月丁巳齊侯?父卒宋人以齊人蔡人衛人<lb/>
陳人伐鄭<lb/>
<pb n="18a"/>
　案十一年及鄭師伐宋丁未戰于宋宋人怨突之背<lb/>
　己也故以齊人蔡人衛人陳人伐鄭以者乞師而用<lb/>
　之也謂四國本不出師宋以力弱不足乞四國之師<lb/>
　從而伐鄭爾僖二十六年公以楚師伐齊取榖定四<lb/>
　年蔡侯以吳子及楚人戰于?舉皆此義也然四國<lb/>
　從宋伐鄭助其不道其惡亦可見矣<lb/>
十有五年春二月天王使家父來求車<lb/>
　天王使家父來求車者諸侯貢賦不入周室材用不<lb/>
<pb n="18b"/>
　足也<lb/>
三月乙未天王崩<lb/>
　威王也<lb/>
夏四月己巳?齊僖公五月鄭伯突出奔蔡<lb/>
　突厲公也?忽立國人不與故出奔蔡凡諸侯不能<lb/>
　嗣守先業以墮厥緒荒怠煌惑結怨于民上下乖離<lb/>
　播越失地自取奔亡之禍者皆生而名之此年鄭伯<lb/>
　突出奔蔡昭二十一年邾子來出奔楚二十三年莒<lb/>
<pb n="19a"/>
　子庚輿來奔哀十年邾子益來奔之類是也<lb/>
鄭世子忽復歸于鄭<lb/>
　前曰鄭忽出奔衛今曰鄭世子忽復歸于鄭者明忽<lb/>
　世嫡當嗣也凡諸侯大夫出奔與執其反國也或書<lb/>
　歸或書復歸或書入或書復入歸者善也復歸不善<lb/>
　也入者惡也復入者甚惡也是故復入重于入入重<lb/>
　于復歸不若歸之之善也書歸善者威十七年蔡季自<lb/>
　陳歸于蔡成十五年宋華<hi>?駕反</hi>元自晉歸于宋之類<lb/>
<pb n="19b"/>
　是也復歸不善者此年鄭世子忽復歸于鄭僖二十<lb/>
　八年衛元咺自晉復歸于衛是也入惡者莊六年衛<lb/>
　侯朔入于衛襄三十年鄭良霄自許入鄭之類是也<lb/>
　復入甚惡者成十八年宋魚石復入于宋彭城襄二<lb/>
　十三年?欒盈復入于?之類是也忽世嫡當嗣其<lb/>
　言不善者諸侯受國于天子鄭世子忽其奔也祭仲<lb/>
　逐之其歸也祭仲反之以其進退在祭仲而不在天<lb/>
　子也<lb/>
<pb n="20a"/>
許叔入于許<lb/>
　許叔許男弟入者惡入也許叔入許許不言出者非<lb/>
　大夫也非大夫故?之凡不言出者皆此義也<lb/>
公會齊侯于艾邾人牟人葛人來朝<lb/>
　皆?國之君案?元年公及邾儀父盟于蔑莊二十<lb/>
　三年蕭叔朝公皆自此稱人者賤其相與朝?逆之<lb/>
　人貶之也<lb/>
秋九月鄭伯突入于櫟<hi>音?</hi>
<pb n="20b"/>
　鄭世子忽後歸于鄭故鄭伯突入于櫟以偪之櫟鄭邑<lb/>
冬十有一月公會宋公衛侯陳侯于袲<hi>昌始反</hi>伐鄭<lb/>
　將納突在櫟故公會宋公衛侯陳侯于袲伐鄭袲宋<lb/>
　地<lb/>
十有六年春正月公會宋公蔡侯衛侯于?<lb/>
　未見納突故復會于此<lb/>
夏四月公會宋公衛侯陳侯蔡侯伐鄭<lb/>
　公與宋衛陳蔡之君比<hi>音被</hi>謀連共伐鄭納突其惡可<lb/>
<pb n="21a"/>
　知也<lb/>
秋七月公至自伐鄭<lb/>
　助篡伐正踰時而返<lb/>
冬城向<hi>舒亮反</hi>
　不時也下言十一月則城向在十月矣周之十月夏<lb/>
　之八月也<lb/>
十有一月衛侯朔出奔齊<lb/>
　衛侯不道國人逐之出奔<lb/>
<pb n="21b"/>
十有七年春正月丙辰公會齊侯紀侯盟于?二月丙<lb/>
午公及邾儀父盟于趡<hi>翠軌反</hi>
　?齊地趡魯地<lb/>
夏五月丙午及齊師戰于奚<lb/>
　此公及齊師戰也不言公者諱之莊九年及齊師戰<lb/>
　於乾時僖二十有二年及邾人戰于升陘皆此義<lb/>
　也奚魯地<lb/>
六月丁丑蔡侯封人卒秋八月蔡季自陳歸于蔡<lb/>
<pb n="22a"/>
　蔡威侯無子季威侯弟也其言自陳歸于蔡者威侯<lb/>
　卒蔡季當卒時多?奪明季無惡故曰歸于蔡所以<lb/>
　與許叔異也<lb/>
癸已?蔡桓侯<lb/>
　蔡侯爵書者不請諡也<lb/>
及宋人衛人伐邾冬十月朔日有食之<lb/>
　不言日失之也<lb/>
十有八年春王正月<lb/>
<pb n="22b"/>
　威無王元年二年十年十八年書王者春秋之法王<lb/>
　無十年不書也十年無王則人道?矣是故二百四<lb/>
　十二年王無十年不書者也<lb/>
公會齊侯于濼<hi>盧篤力角二反</hi>公與夫人姜氏遂如齊<lb/>
　濼之會夫人在是也不言公及夫人會齊侯于濼者<lb/>
　夫人之行甚矣不可言及也不可言及者公弗能制<lb/>
　也後言公與夫人姜氏遂如齊者?其致禍之由耳<lb/>
　易稱女正位乎?男正位乎外男女正天地之大義<lb/>
<pb n="23a"/>
　也威公不能?正夫人之位而與之外如彊齊以取<lb/>
　?逆之禍宜哉<lb/>
夏四月丙子公薨于齊<lb/>
　齊侯與夫人姜氏通使人賊公公薨于齊不言?者<lb/>
　諱之也<lb/>
丁酉公之喪至自齊秋七月冬十有二月己丑?我君<lb/>
桓公<lb/>
　九月而?威諡也其曰?我君威公者此臣子自諡<lb/>
<pb n="23b"/>
　以公禮而?也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經解卷二<lb/>
</p>
<p>
</p>
  </div>
</body>
</text>
</TEI>