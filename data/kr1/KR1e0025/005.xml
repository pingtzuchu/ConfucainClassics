<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋經?卷五</head> <lb/>
    <p>
<pb n="1a"/>
欽定四庫全書<lb/>
　春秋經?卷五<lb/>
　　　　　　　　　　　　　宋　孫覺　撰<lb/>
　　閔公<lb/>
元年春王正月<lb/>
　閔公繼子般之?而立不行即位之禮春秋因不書<lb/>
　之以見繼?之法也左氏曰不書即位亂故也按人<lb/>
　君即位國家之大事也雖在危亂不過禮有不具爾<lb/>
<pb n="1b"/>
　不應因亂遂廢其禮也公榖之?皆是<lb/>
齊人救邢<lb/>
　去年之冬狄伐邢於是威公救之夫以中國諸侯見<lb/>
　伐於夷狄威公仗大義救之得伯者之正此宜在可<lb/>
　褒之域矣然而春秋未始許之猶貶之曰齊人?齊<lb/>
　威未至於道而救邢未足以為功也齊威不能明王<lb/>
　道以兼夷狄使之不來而區區救其侵伐則干戈之<lb/>
　後奔命不暇未及救其亂也?齊威為春秋之極盛<lb/>
<pb n="2a"/>
　救邢又齊威之大功聖人必於其盛者貶之為其可<lb/>
　責而責之也穀梁曰善救邢也按救邢雖善而威公<lb/>
　稱人?其甚微之爾<lb/>
夏六月辛酉?我君莊公秋八月公及齊侯盟于落姑<lb/>
　閔公是時年始八?又值大亂之後可謂君少而國<lb/>
　家多難矣落姑之盟齊侯屈伯主之尊而盟危國之<lb/>
　?主?於魯有存亡繼?之功矣<lb/>
季子來歸<lb/>
<pb n="2b"/>
　左氏記季友之事以為莊公三十二年公子牙卒季<lb/>
　友鴆之也於此來歸又曰齊侯使召諸陳然則季子<lb/>
　自二十七年如陳?原仲其後遂不反魯於此始召<lb/>
　之矣以為於此召之則殺公子牙者誰乎自相乖戾<lb/>
　也?公子友葬原仲後嘗還魯春秋常事無所書故<lb/>
　不記爾慶父之亂嘗出奔然春秋不書此聖人之意<lb/>
　也季友賢者有可以安社稷利國家之道而莊公不<lb/>
　親信之使慶父之徒用事於?且為亂矣季友欲治<lb/>
<pb n="3a"/>
　之則不與於政坐視之不免於死於是違難而去也<lb/>
　然春秋不書其出奔之?以見其意魯方有難國人<lb/>
　迎而歸之春秋善其反也特變文而書之曰季子來<lb/>
　歸字而不名春秋深善之也不書至未嘗見執也不<lb/>
　書所自魯人迎之也陸氏曰聖人善其歸不譏其去<lb/>
　以明變而得中進退不違道也<lb/>
冬齊仲孫?<lb/>
　仲孫齊之大夫於時魯方有難齊侯使?窺之不書<lb/>
<pb n="3b"/>
　使仲孫得?使之宜因受命?魯遂寧魯難春秋嘉<lb/>
　之特書其字曰齊仲孫來齊威有窺魯之心而仲孫<lb/>
　止之不言使不受君命也魯之危亡在於旦夕而仲<lb/>
　孫存之不書其名魯人德之也春秋之法大夫外交<lb/>
　則書之曰??元年祭伯?是也仲孫受命齊侯實<lb/>
　將窺魯而取之仲孫不受君命反為辭以存魯人臣<lb/>
　外交也春秋惡其無?特書其字以旌之陸氏曰存<lb/>
　鄰國之?者莫過於仲孫高子此?是也公榖皆曰<lb/>
<pb n="4a"/>
　仲孫者公子慶父也繫之齊外之也按春秋之作所<lb/>
　以懲亂實魯慶父而書齊仲孫不惟義不明亦何以<lb/>
　止亂乎皆非也<lb/>
二年春王正月齊人遷陽<lb/>
　趙子曰徙而臣之曰遷陽國也齊彊遷之為已附庸<lb/>
　之國也齊稱人貶之也諸侯雖有國之大小爵之尊<lb/>
　卑然皆受地於天子而為已同列恃其彊大而遷為<lb/>
　附庸?其罪不可勝誅矣不書曰?宗祀復存也<lb/>
<pb n="4b"/>
夏五月乙酉吉禘于莊公<lb/>
　禘之?見於詩見於春秋見於論語中庸孔子之意<lb/>
　則同而傳記諸儒之?紛紜不合不可齊一要當折<lb/>
　衷於孔子爾春秋之言禘曰吉禘于?公又曰禘于<lb/>
　太廟用致夫人?公之卒在前年之八月至閔二年<lb/>
　之五月猶未三年也書吉禘未可以吉禘而言也斥<lb/>
　言?公不于太廟不配于祖也哀姜之薨在僖之元<lb/>
　年至于八年始禘而致之因夫人而禘禘又致夫人<lb/>
<pb n="5a"/>
　也春秋書禘者二皆失禮非常譏之則書之爾春秋<lb/>
　之法祭祀失禮者斥言祭名因下事而書但書曰事<lb/>
　禘嘗烝繹失禮書之大事有事於祭無譏但因下事<lb/>
　爾大事于太廟躋僖公大事者禘也有事于太廟仲<lb/>
　遂卒于垂有事于武?叔弓卒有事者烝嘗也禘大<lb/>
　於烝嘗故加大以?之烝嘗常事故但曰有爾大事<lb/>
　無譏而躋僖公失禮不得書禘也有事無譏而仲遂<lb/>
　叔弓之卒非常不得書烝嘗也?禘者天子諸侯審<lb/>
<pb n="5b"/>
　禘昭穆之祭名也?公之?合食大祖已祧之主升<lb/>
　享于廟自天子諸侯三年之?則宗廟之祭皆廢不<lb/>
　舉至于?畢則遷親盡者之祧致新死者之主審?<lb/>
　昭穆大祭於太廟於是而行禘禮焉閔公之?未除<lb/>
　而?公之主入於廟乃遽也夫人不當致太廟未當<lb/>
　禘用者不宜用也故亦譏之而書禘書致也詩周頌<lb/>
　雍之序曰雍禘太祖也長發之序曰長發大禘也雝<lb/>
　之詩曰宣哲維人文武維后又曰既右烈考亦右文<lb/>
<pb n="6a"/>
　母然則雝詩之所及止於文武爾非大禘也語曰三<lb/>
　家者以雍徹若雍為大禘不應三家止用於徹祭而<lb/>
　孔子譏之亦但曰相維辟公天子穆穆奚取於三家<lb/>
　之堂?三家之僣但僣徹祭之歌不僭禘樂也若實<lb/>
　僣禘樂孔子罪之當更著明不得但以天子辟公為<lb/>
　?也長發之詩曰濬哲維商長發其祥??者契之<lb/>
　始封也又曰相土烈烈海外有截相土契之孫也又<lb/>
　曰帝命不違至于湯齊然則商之禘祭自契而下也<lb/>
<pb n="6b"/>
　曰相土者自契而下也賢君故特舉之爾由此觀之<lb/>
　?之禘禘契而下至于湯湯以?皆當廟而祧之者<lb/>
　故不序也論語之言曰禘自既灌而往者吾不欲觀<lb/>
　之矣中庸之言曰明乎郊社之禮禘嘗之義治國其<lb/>
　如示諸掌乎?孔子之言魯禘則譏既灌以往其論<lb/>
　治國則先郊社而後禘嘗則禘嘗之禮?於諸侯郊<lb/>
　社之禮大於禘嘗亦以明矣今恭以諸經考之則天<lb/>
　子之禘不及於祖之自出而諸侯之國類皆得也大<lb/>
<pb n="7a"/>
　?曰禮不王不禘王者禘其祖之所自出又祭法<lb/>
　曰殷人禘嚳而郊冥不知禮記諸篇何從而知不王<lb/>
　不禘禘大於郊也春秋之法祭祀非常失禮者書祭<lb/>
　祀之名故郊者天子之禮也魯諸侯不得郊而成王<lb/>
　妄賜魯公僣受春秋凡郊事之失禮者并郊書之以<lb/>
　此見郊之非禮禘嘗之祭失禮不在於祭者但曰大<lb/>
　事有事而已春秋不譏禘之非禮則不王不禘之?<lb/>
　非也長發之詩殷之大禘也而詩之所及惟曰?焉<lb/>
<pb n="7b"/>
　不云嚳也諸儒從而廣之曰周之禘禘嚳魯之禘禘<lb/>
　文王閟?之詩其序魯事備矣其辭曰皇皇后帝皇<lb/>
　祖后稷又曰周公皇祖亦其福女?魯之郊郊稷故<lb/>
　曰后稷也魯之禘禘周公故詩曰周公而不曰文王<lb/>
　也若實禘文王詩當?之不應列序魯之始出而文<lb/>
　王獨遺魯不祀之故不言爾然則周之禘禘稷魯之<lb/>
　禘禘周公天子諸侯通得以行禘禮而禘小於郊無<lb/>
　疑也禮運曰魯之郊禘非禮也周公其衰矣祭統曰<lb/>
<pb n="8a"/>
　成王追念周公賜之重祭郊社禘嘗是也禮記諸篇<lb/>
　但見春秋所載郊社禘嘗之名遂以為皆天子之禮<lb/>
　不知社稷禘嘗皆諸侯所得祭者爾魯之用天子禮<lb/>
　樂?成王尊寵周公使之郊天爾其他典禮自循本<lb/>
　爵也諸儒苟見春秋載之不復究其實便為之?故<lb/>
　相承致誤也但當以孔子所刪為之?諸儒之?不<lb/>
　可憑也<lb/>
秋八月辛丑公薨<lb/>
<pb n="8b"/>
　閔公之薨不地見?於慶父也春秋魯史臣子之禮<lb/>
　義不可言君之?故但曰公薨也?君之賊討則書<lb/>
　葬閔公之賊不討而使之出奔春秋不記其?所以<lb/>
　罪魯之臣子也穀梁曰不以討母?子也按?閔公<lb/>
　者慶父爾春秋不討哀姜乃當書葬賊不討不?母<lb/>
　又不書葬何以分?乎榖梁之?非<lb/>
九月夫人姜氏孫于邾<lb/>
　文姜之孫也不稱姜氏所以令齊?之哀姜之孫也<lb/>
<pb n="9a"/>
　稱姜氏以明邾非姜氏父母之國其得?之無疑焉<lb/>
　邾容而受之為有罪爾春秋深罪邾之容他國夫人<lb/>
　也特曰夫人姜氏孫于邾以見其不?之罪榖梁曰<lb/>
　諱奔也按?不言奔乃春秋臣子之法所以待之至<lb/>
　而責之周爾何得謂之諱乎<lb/>
公子慶父出奔莒<lb/>
　慶父比?二君魯之臣子不能討而殺之至令出奔<lb/>
　也春秋之法?君之賊不能討於當時則春秋不復<lb/>
<pb n="9b"/>
　見之?聖人疾之甚者欲其即討不欲見其復生也<lb/>
　特書慶父之奔?深罪魯之臣子爾穀梁曰其曰出<lb/>
　?之也按魯大夫之奔例皆書出何獨慶父特言?<lb/>
　乎非也<lb/>
冬齊高子?盟<lb/>
　莊公死子般閔公皆遭賊?魯曠年無君齊威以伯<lb/>
　者之義使高子?盟平魯亂春秋賢高子得專使之<lb/>
　道受命不受辭終立僖公賢君而魯難遂已不言齊<lb/>
<pb n="10a"/>
　侯使之所以見其能使不書其名所以善乎平亂公<lb/>
　羊曰我無君也趙子非之曰既與魯盟即是致命若<lb/>
　不致命如何盟乎<lb/>
十有二月狄入衛<lb/>
　按左氏載狄人伐衛之事以為衛?而遷都也然春<lb/>
　秋但書曰入者?狄雖迫衛至於奔亡而未嘗居有<lb/>
　其地其後衛復見於經非狄?而取之故不曰?爾<lb/>
鄭棄其師<lb/>
<pb n="10b"/>
　詩清人之序曰?克好利而不顧其君文公惡而欲<lb/>
　?之不能使高克將兵而禦敵于境陳其師旅?翔<lb/>
　河上?而不召?散而歸高克奔陳公子素惡高克<lb/>
　進之不以禮文公退之不以道危國?師之本?清<lb/>
　人之詩深惡高克而兼罪文公然春秋書之曰鄭棄<lb/>
　其師無罪高克云者高克之進之不以禮君惡之不<lb/>
　能去則亦小人而已小人又何責之哉為之君者有<lb/>
　罪爾文公惡其臣則放之可也不放之而乃與之?<lb/>
<pb n="11a"/>
　使禦?于境高克竟奔而師?潰散則非高克之罪<lb/>
　使之者有罪爾鄭之所以為鄭以其有鄭之師乃驅<lb/>
　其師而去之不得歸罪高克也春秋之法自取之者<lb/>
　以自取為文齊人?于遂鄭棄其師梁亡之類是也<lb/>
　故不以其例而變文書之?聖人深罪之爾<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經?卷五<lb/>
</p>
<p>
</p>
  </div>
</body>
</text>
</TEI>