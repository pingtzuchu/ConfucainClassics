<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記析疑卷八</head> <lb/>
    <p>
<pb n="1a"/>
欽定四庫全書<lb/>
　禮記析疑卷八<lb/>
　　　　　　　　　翰林院侍講銜方苞撰<lb/>
　　文王世子<lb/>
命膳宰曰末有原<lb/>
　玉藻夕祭牢肉則夕膳所進亦朝牲膚體但已徹之<lb/>
　俎實則不可再用耳<lb/>
胥?南<lb/>
<pb n="1b"/>
　謂二南也詩曰以雅以南四裔之樂先王不廢以示<lb/>
　聲教之四訖耳教世子及國子而首以南蠻之樂何<lb/>
　義哉前儒既知舊說之非又謂象箾南籥或謂南亦<lb/>
　雅樂名蓋以春誦夏弦已包二南不知正始之風尤<lb/>
　切於修身齊家故始學者於四詩中又時習之也<lb/>
春誦夏弦大師詔之瞽宗秋學禮執禮者詔之冬讀書<lb/>
典書者詔之<lb/>
　詔書與禮者不目其人何也周官大司樂掌成均之<lb/>
<pb n="2a"/>
　法凡有道者有?者使教焉不必其有職司也詩樂<lb/>
　弦誦有音聲度數必樂師始可教禮與書?明義理<lb/>
　則深於禮者皆使執禮深於書者皆使典書於職未<lb/>
　有列其人亦無定故不可指名<lb/>
大樂正學舞干戚語說命乞言皆大樂正授數大司成<lb/>
論說在東序<lb/>
　舞干與乞言合語皆小樂正所詔而大樂正復教之<lb/>
　何也小樂正詔以儀法及將成熟大樂正復教之而<lb/>
<pb n="2b"/>
　使進質於大司成以講明其義理也凡侍坐於大司<lb/>
　成者?近間三席可以問則大司成論說乃以義理<lb/>
　開示學者後語於郊始及才能優劣疏義未安　舞<lb/>
　干戚則有進反周折?密疾徐之數語說則有辭讓<lb/>
　坐興先後久暫之數乞言則有瞻視俯仰應唯趨走<lb/>
　之數必有授之者乃不違其節三者有禮儀而無所<lb/>
　為篇數注似誤　注疏以大樂正為大司樂大司成<lb/>
　為地官之師氏似未安師氏掌教太子及貴遊子弟<lb/>
<pb n="3a"/>
　從學於虎門者且王舉必從朝夕聽治必在左右詔<lb/>
　美諫惡安能更與成均之國子講問故其職並無一<lb/>
　語及於大學者大司樂二人爵皆中大夫與師氏等<lb/>
　其職掌成均之法建治國之學政凡有道有?者皆<lb/>
　屬焉則大司成即大司樂明矣注疏蓋以記有小樂<lb/>
　正而周官惟有樂師故遷就而為此說不知樂師下<lb/>
　大夫四人即記所謂大樂正也上士八人即所謂小<lb/>
　樂正也且周官?無籥師丞記者蓋以籥師上士四<lb/>
<pb n="3b"/>
　人教舞羽籥而籥章中士四人外?有下士四人故<lb/>
　以下士為丞正與樂師之上士稱小樂正同耳<lb/>
凡始立學者必釋奠于先聖先師及行事必以幣<lb/>
　釋奠釋菜皆祭也釋幣則告也或釋奠或釋菜將教<lb/>
　士而禮於先聖先師也行事則特行於學中之事如<lb/>
　出師受成歸告訊馘語於郊而取賢斂才王親視學<lb/>
　以簡不帥教者則惟以幣告而無釋奠釋菜之禮蓋<lb/>
　義無取於祭也<lb/>
<pb n="4a"/>
凡語于郊者必取賢斂才焉或以?進或以事舉或以<lb/>
言揚曲藝皆誓之以待又語三而一有焉乃進其等以<lb/>
其序謂之郊人?之於成均以及取爵於上尊也<lb/>
　曲藝皆誓以待又語者仍望其能自進於?事言也<lb/>
　三而一有謂於?事言大段不能成就而?有一端<lb/>
　之合也蓋非粗明於理法雖小職不可使治故雖擅<lb/>
　曲藝必於三者?有合然後可因能任使及當作次<lb/>
　蓋以次第取爵於其長官不得達於君也<hi>如醫則?籍於醫師</hi>
<pb n="4b"/>
　<hi>卜則?籍於卜師俾試以所能程其功而授之爵凡官中下士皆其長所假之爵</hi>凡選士不<lb/>
　升於學者仍歸之鄉遂使其長量能而授事焉義與<lb/>
　此同　司徒所升選俊皆?行道藝出於倫輩者不<lb/>
　宜於?事言一無所成而僅通於曲藝?卿大夫元<lb/>
　士之適子並入於成均則其中宜有質不逮於中人<lb/>
　者矣故使習曲藝亦可以?束其身心而藝之成亦<lb/>
　可假?職以食於上耳<lb/>
始立學者既興器用幣然後釋菜不舞不授器乃退儐<lb/>
<pb n="5a"/>
于東序一獻無介語可也<lb/>
　東序即所立學中之東廂?釋奠於堂上而禮?於<lb/>
　東廂非與虞庠相對之夏學也使先有東序則虞庠<lb/>
　之立不可云始若虞庠與東序並立又不應虞庠不<lb/>
　禮?東序不釋菜以此知為註家之誤也　舊說不<lb/>
　惟與始立學相背即兩學並立後亦不應釋菜於此<lb/>
　又徹俎豆几筵而禮?於彼?一獻無介語禮既甚<lb/>
　?何故復多此煩擾乎顧命東序西序特牲饋食設<lb/>
<pb n="5b"/>
　庶羞於西序皆謂廂　熊氏謂秋頒學合聲不釋菜<lb/>
　非也承春入學釋菜合舞之後則合聲禮同不待言<lb/>
　故文?耳春官釋奠於其先師秋冬亦如之舊說謂<lb/>
　夏不釋奠其誤亦類此<lb/>
太傅審父子君臣之道以示之<lb/>
　世子之於君兼有父子君臣之道而體勢與臣庶異<lb/>
　處之難得其宜故必審察以示所當行<lb/>
其在外朝則以官司士為之<lb/>
<pb n="6a"/>
　外朝惟有職司者乃與故惟以官序之<lb/>
其在宗廟之中則如外朝之位宗人授事以爵以官<lb/>
　官謂有職司者爵謂無職司而有爵命者無職司而<lb/>
　有爵命亦或授以事無爵者序立而已?宗廟之中<lb/>
　與外朝異雖無爵者得與而事則不及焉故特文以<lb/>
　著之也<lb/>
其登餕獻受爵則以上嗣<lb/>
　注以特牲嗣舉奠禮為獻受爵之序非也舉奠主人<lb/>
<pb n="6b"/>
　之嗣子也此記所謂上嗣公族也所謂獻即長兄弟<lb/>
　之加爵也所謂受爵即受尸酢爵也獻受爵惟長兄<lb/>
　弟一人餕則與者稍多然皆以上嗣而餘子不得與<lb/>
　焉餕者有常數故不能?也<lb/>
其在軍則守於公禰公若有出疆之政庶子以公族之<lb/>
無事者守於公?<lb/>
　疏云朝覲會同則庶子留守不從行非也周官大?<lb/>
　同大司馬帥國子而掌其政令諸子作?士從<hi>春秋傳同</hi>
<pb n="7a"/>
　<hi>盟於戲鄭六卿門子皆從</hi>故官中下大夫二人中士四人正分掌<lb/>
　公出及留守之政令也公族之無事者謂學於虎門<lb/>
　太學及諸子所存游倅使之修?學道者?公族為<lb/>
　六官之屬者或從公或治官中之事其名在?伯之<lb/>
　版者則有八次八?之常職惟君行出疆而守?廟<lb/>
　則諸子職所謂國有大事則帥國子而致於太子惟<lb/>
　所用之者也國子且致則游倅不待言矣卿大夫士<lb/>
　之子則掌固頒其守政?以公族守?廟則?士作<lb/>
<pb n="7b"/>
　其義心以卿大夫士之子守邊圉則?庶咸有固志<lb/>
　矣　諸侯朝覲?同必載遷主則庶子亦宜守齊車<lb/>
　?廟亦宜警守不獨征伐故以出疆之政包之<lb/>
其刑罪則?剸亦告於甸人<lb/>
　周官掌囚職士加明梏以適市而刑殺之有爵者及<lb/>
　王之同族奉而適甸師氏據此告當作梏舊讀曰鞠<lb/>
　非也鞠者獄未成之辭也既成而致刑於甸人不宜<lb/>
　曰鞠<lb/>
<pb n="8a"/>
外朝以官體異姓也<lb/>
　以?詔爵以功詔?皆與異姓一體有罪則體百姓<lb/>
　雖親不以犯有司亦此義也<lb/>
正室守大廟尊宗室而君臣之道著矣<lb/>
　繼世之君臣諸父昆弟以承祖之正體也公族之適<lb/>
　子猶守太廟而其父兄不敢先焉?君之繼序者乎<lb/>
　此所謂君臣之道著也<lb/>
天子視學大昕鼓?所以警?也?至然後天子至乃<lb/>
<pb n="8b"/>
命有司行事興秩節祭先師先聖焉有司卒事反命<lb/>
　先聖先師使有司祭而先老親釋奠焉非義所安也<lb/>
　?天子非有事不視學五年視學則有比校?士?<lb/>
　藝之事簡不帥教者則有習射習鄉之事皆有司掌<lb/>
　之天子親臨特用以興起震動之故至即命有司行<lb/>
　此而天子自舉常典祭先聖先師也天子視學當在<lb/>
　太學中堂祭先聖先師亦當在此設有司就此行釋<lb/>
　奠事則天子親見之無庸卒事反命矣　如出征有<lb/>
<pb n="9a"/>
　受成之事則必主兵者受之反有訊馘之事必典獄<lb/>
　者訊之詩曰淑問如?陶在泮獻囚則君不親訊審<lb/>
　矣推之春秋視學亦必有教國子之事有司掌之而<lb/>
　君不親焉者<lb/>
始之養也適東序<lb/>
　東序即太學東廂<lb/>
適饌省醴養老之珍具遂發?焉退修之以孝養也<lb/>
　遂發?焉退為句?適饌省醴樂聲既發則天子遂<lb/>
<pb n="9b"/>
　退樂記天子執?而饋執爵而酳冕而總干正與此<lb/>
　篇義相發明??者食之本執?示欲親饋也爵者<lb/>
　飲之具執爵示欲親酳也干者舞之器冕而總干示<lb/>
　欲親舞也皆用以為禮而不親執其事此篇云適饌<lb/>
　則不親饋可知矣曰省醴則不親酌可知矣發?而<lb/>
　退則不親舞可知矣?養老於東序而天子位在太<lb/>
　學中堂樂聲甫作即退反其位故樂闋有司復以告<lb/>
　乃發命而歸也使天子親饋獻則老更當拜親舞老<lb/>
<pb n="10a"/>
　更當立而待非所以安養之也先儒論燕禮宰夫為<lb/>
　獻主義亦如此<lb/>
反登歌清廟既歌而語以成之也<lb/>
　天子將退時老更必離位致敬既退然後各反其位<lb/>
　也<lb/>
言父子君臣長幼之道合?音之致<lb/>
　文王之?所以播諸樂歌者不過父子君臣長幼之<lb/>
　道止於至善而已清廟之詩曰濟濟多士秉文之?<lb/>
<pb n="10b"/>
　故既歌而語凡為父子為君臣為長幼者必合於文<lb/>
　王之?音而後為人倫之極則也<lb/>
王乃命公侯伯子男及?吏曰反養老幼於東序<lb/>
　王制五十養於鄉六十養於國七十養於學鄉遂之<lb/>
　老有進養於天子之學者故鄉遂之吏偕焉命反養<lb/>
　老謂當養於鄉者觀此則庶人之老各就其地而行<lb/>
　引年之政也審矣?及幼者周官養耆老孤子事每<lb/>
　相連天子視學雖?養耆老而命公侯伯子男及?<lb/>
<pb n="11a"/>
　吏不可遺孤子故連類而及之<lb/>
朝夕至于大寢之門外<lb/>
　惟朝夕至寢門者正晝君與百官圖事世子亦修業<lb/>
　於虎門也惟至寢門外者或嬪御在側必君召乃敢<lb/>
　入也<lb/>
　<lb/>
　<lb/>
　<lb/>
<pb n="11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記析疑卷八<lb/>
</p>
<p>
</p>
  </div>
</body>
</text>
</TEI>