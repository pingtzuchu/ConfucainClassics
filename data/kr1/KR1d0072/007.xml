<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記析疑卷七</head> <lb/>
    <p>
<pb n="1a"/>
欽定四庫全書<lb/>
　禮記析疑卷七<lb/>
　　　　　　　　　　翰林院侍講銜方苞撰<lb/>
　　?子問<lb/>
卿大夫士從攝主北面於西階南大祝裨冕執束帛升<lb/>
自西階盡等不升堂命毋哭<lb/>
　不曰冢宰而曰攝主者或冢宰喪疾亦得以他卿攝<lb/>
　也告子生攝主?之子見則就?臣之列以執事而<lb/>
<pb n="1b"/>
　不稱攝主?嫌也子未生朝夕之奠宰為攝主宜升<lb/>
　堂聞子生則與卿大夫同位於階下而不與祝同告<lb/>
　三日子見然後從子以升示既有嗣君則致攝主之<lb/>
　事而共宰臣之職也　尚書顧命太保太宗與太史<lb/>
　俱此記子見宰宗人從祝以是知先君在殯太宰宗<lb/>
　伯有大事必偕而四卿皆無堂事<hi>大司徒掌屬引大司馬平士大夫大</hi>
　<hi>司?前王皆無堂上之事</hi>有司必專司其事然後得與故顧命無<lb/>
　祝以無告神之事子見無史以無?命之事也告嬪<lb/>
<pb n="2a"/>
　而不升堂以?於子見而前導也<lb/>
反位遂朝奠<lb/>
　曰遂朝奠則知告必以朝如既朝奠而生則以次日<lb/>
　之朝告也<lb/>
三日?主人卿大夫士如初位<lb/>
　生時三月而見薨則三日而見者重嗣續急欲慰先<lb/>
　君魂魄也<lb/>
少師奉子以衰<lb/>
<pb n="2b"/>
　世子始生見於君卜士負之君薨則奉子以少師以<lb/>
　生即嗣國故視猶君也<lb/>
宰宗人從<lb/>
　前曰太宰太宗後曰宰宗人省文也<lb/>
入門哭者止<lb/>
　告子生祝升盡階始命毋哭子見則有列於殯?者<lb/>
　已前知之故入門而哭者自止也禮行必以朝故並<lb/>
　當朝哭之期<lb/>
<pb n="3a"/>
子拜稽顙哭祝宰宗人?主人卿大夫士哭踊三者三<lb/>
降東反位皆袒子踊房中亦踊<lb/>
　始哭而不踊者象始死之啼也後乃踊者象斂時之<lb/>
　踊也問喪篇三日小斂而後有踊之文士長禮未斂<lb/>
　君使弔則踊大夫弔則不踊是常禮斂而後踊也皆<lb/>
　袒者子袒則?從之象始死之禮也疏謂堂上堂下<lb/>
　之哭非正位故不袒今反朝夕哭位故袒非也袒止<lb/>
　於三天子諸侯即致隆恐亦以五與七為度不聞朝<lb/>
<pb n="3b"/>
　夕哭皆袒也堂上堂下不袒者子未袒也子未袒者<lb/>
　象始死將飯含而後袒也知子袒者以後稱襲也子<lb/>
　在抱所謂袒者特弛其外服非及體也　奔喪哭踊<lb/>
　時位亦異序祝於宰宗人之上以奉子者哭則祝繼<lb/>
　之以倡踊也<lb/>
奠出<lb/>
　世子之生急欲聞於先君故既告而後朝奠子見之<lb/>
　後曰奠出則奠已先陳矣蓋世子生三日見於君接<lb/>
<pb n="4a"/>
　以太牢必朝食而後行禮<hi>?則?子未食而見乃三月名子</hi>故朝奠<lb/>
　亦設於子見之前也祝既稱子之名以見則宰宗人<lb/>
　必前期預定其名而記無文蓋一時問答非如記禮<lb/>
　之書儀節具詳既稱名則知名已預定猶云奠出則<lb/>
　奠已前設可知也<lb/>
大宰命祝史以名?告于五祀山川<lb/>
　?告於五祀山川于當作及下以名?告及社稷宗<lb/>
　廟山川及當作于蓋互?也未葬子生無不告於宗<lb/>
<pb n="4b"/>
　廟社稷之理云?告及五祀山川則宗廟社稷不必<lb/>
　言矣既備舉宗廟社稷山川而曰及則贅矣故知當<lb/>
　作于也<lb/>
三月乃名于禰<lb/>
　疏云告殯?中主以斯時尚未有禰廟也但虞而作<lb/>
　主諸侯五月而葬設始殯而子生三月殯?安得有<lb/>
　主蓋即以殯?為禰也始生即云告于禰則為假禰<lb/>
　之稱而非有廟有主明矣經傳多稱殯?為廟與此<lb/>
<pb n="5a"/>
　同義　陳從王曰君之魄體尚在殯?子三日而見<lb/>
　故早名之既葬而告於禰則遲之三月以安養孺子<lb/>
　宜也<lb/>
以名?告及社稷宗廟山川<lb/>
　序社稷於宗廟之上者國君主社稷既名於禰則先<lb/>
　社稷而後?廟宜矣<lb/>
乃命國家五官而后行<lb/>
　不言卿而舉五大夫卿數不一而大夫必五也命及<lb/>
<pb n="5b"/>
　大夫則卿不必言矣<lb/>
諸侯相見必告于禰朝服而出視朝命祝史告于五廟<lb/>
所過山川亦命國家五官道而出反必親告于祖禰乃<lb/>
命祝史告至于前所告者而后聽朝而入<lb/>
　諸侯見天子則慶賞黜陟行焉故告於社稷宗廟山<lb/>
　川以致其震動恪恭之意也諸侯相見非社稷之役<lb/>
　故不告於祖而境?山川亦不?告也反必親告於<lb/>
　祖禰者自禰以上出未親告也見天子不言者不必<lb/>
<pb n="6a"/>
　言也<lb/>
自啟及葬不奠行葬不哀次反葬奠而後辭於殯遂修<lb/>
葬事其虞也先重而後輕禮也<lb/>
　禮以義起事死如生母殯啟則父不奠原父之情而<lb/>
　而輟之也父未葬則母不虞原母之情而俟之也或<lb/>
　曰啟以後柩車為重主人不敢擅離而父奠又非他<lb/>
　人可攝故不奠也　既夕禮夙興則夜過中即興而<lb/>
　至祖廟滅燭則已質明矣以陳饌設器啟肂載柩事<lb/>
<pb n="6b"/>
　充時迫故無暇更設奠於在殯者蓋下室之饋饌具<lb/>
　如常雖缺殯?一日之奠情可安也<lb/>
會子問曰將冠子冠者至揖讓而入聞齊衰大功之喪<lb/>
如之何孔子曰?喪則廢外喪則冠而不醴徹饌而埽<lb/>
即位而哭如冠者未至則廢<lb/>
　外喪謂喪家在國外也蓋伯叔父兄弟仕於異國或<lb/>
　被放聞喪不得奔或奔而未得遂行故即冠所徹饌<lb/>
　而埽為位而哭若死者不同居或客死而妻子在本<lb/>
<pb n="7a"/>
　國則宜奔哭於其家不宜為位於己之廟矣至王臣<lb/>
　於后侯國之臣於夫人雖當祭聞喪而廢不宜於冠<lb/>
　乃不廢也舊說大門?外誤矣<lb/>
如將冠子而未及期日而有齊衰大功小功之喪則因<lb/>
喪服而冠除喪不改冠乎<lb/>
　陳氏集說謂齊衰以下可因喪服而冠斬衰則不可<lb/>
　蓋因會子所問自齊衰而下求其義而不得遂意為<lb/>
　之說非也將以冠為嘉禮不可加於凶服則小功之<lb/>
<pb n="7b"/>
　之輕且因喪服而冠矣將謂斬衰痛深不可以舉嘉<lb/>
　禮則齊衰之服兼父沒為母三年與祖父母之期其<lb/>
　痛不為淺矣曾子所問自齊衰以下正為斬衰因喪<lb/>
　服而冠至除喪之日去冠期已?而服又極重自不<lb/>
　得改冠故以齊衰以下或尚可改冠為疑耳<lb/>
天子賜諸侯大夫冕弁服於大廟<lb/>
　大夫而有未冠者亦謂?諸侯世有采地如周召之<lb/>
　支子耳卿大夫士之子未冠皆無爵者也故可因喪<lb/>
<pb n="8a"/>
　服而冠若繼世之諸侯與畿?公卿之適子則爵列<lb/>
　甚尊將以冕弁冠則天子未命不敢私服也而又不<lb/>
　可以無爵者之服冠故諸侯之嗣必因類見卿大夫<lb/>
　之子必待終喪而後請命於天子天子假於太廟以<lb/>
　賜之所以無冠醴者醴乃加冠之?所以禮冠者天<lb/>
　子既賜以冕服不敢更加冠故惟設奠以告祖禰因<lb/>
　使人酌酒而自卒爵焉自醮以榮君之賜而無加冠<lb/>
　之?則亦無饗?之禮故云酌而無酬酢曰醮耳<lb/>
<pb n="8b"/>
　儀禮不醴而醮者亦有?謂國俗不同用醮而不用<lb/>
　醴者若此篇所謂冠醮則無?知然者既已加冠則<lb/>
　奠後有司執事者進醮爵而無?猶女子未許嫁而<lb/>
　笄則婦人執其禮而無女?也禮以義起加冠重禮<lb/>
　故以屬??親加因親醮冠者若?以醮屬?則?<lb/>
　矣故知有司進之也歸奠而補醮者以受服於公朝<lb/>
　無醮也<lb/>
已祭而見伯父叔父而后饗冠者<lb/>
<pb n="9a"/>
　古者期之親即異?必同都?故可見伯叔父而後<lb/>
　饗冠者舉伯叔父則同室之兄弟姊妹姑見於?寢<lb/>
　者不待言矣<lb/>
天子諸侯之喪斬衰者奠大夫齊衰者奠士則朋友奠<lb/>
不足則取於大功以下者不足則反之<lb/>
　天子諸侯斬衰者奠皆異姓之臣同姓不與所謂?<lb/>
　主人是也大夫齊衰者奠其臣斬衰者皆與不足然<lb/>
　後取於齊衰也士則朋友奠不足始取於小功蓋親<lb/>
<pb n="9b"/>
　者不使執事以間其哀上下所同也知大夫齊衰者<lb/>
　奠以補斬衰之不足者禮盛於士而?取齊衰之兄<lb/>
　弟則事不給也下文天子諸侯之喪祭不斬衰者不<lb/>
　與大夫齊衰者與則以補斬衰之不足明矣士取於<lb/>
　?者而大夫取於親者何也執事者皆斬衰而以輕<lb/>
　服間焉則不稱也士取於兄弟大功以下者明從祖<lb/>
　父從伯叔父之小功不與也<lb/>
緦不祭<lb/>
<pb n="10a"/>
　緦不祭屢見於經然似不可通行如鄭宋諸大族緦<lb/>
　功之喪無時無之宗廟之祭必曠?矣為父後者為<lb/>
　出母無服喪者不祭故也於母之恩尚以承祭斷之<lb/>
　乃以功緦廢祭不亦舛乎假令大夫之子為士乃以<lb/>
　四世兄弟之服而廢??之祭先王之禮必無是也<lb/>
　詳見大夫之祭條<lb/>
昏禮既納幣有吉日女之父母死則如之何孔子曰?<lb/>
使人弔如?之父母死則女之家亦使人弔父喪稱父<lb/>
<pb n="10b"/>
母喪稱母父母不在則稱伯父世母?已葬?之伯父<lb/>
致命女氏曰某之子有父母之喪不得嗣為兄弟使某<lb/>
致命女氏許諾而弗敢嫁禮也?免喪女之父母使人<lb/>
請?弗取而后嫁之禮也女之父母死?亦如之<lb/>
　女不嫁以待??免喪而?娶已非人情?不娶以<lb/>
　待女女免喪而?嫁尤害義傷?此注家之誤也其<lb/>
　禮與辭乃為有吉日而設不得嗣為兄弟者謂不得<lb/>
　繼嗣前所擇日而成婚禮也<hi>吉事先近日必在旬之?而致命在既葬之後</hi>
<pb n="11a"/>
　<hi>故曰嗣謂繼續前期而更擇日也</hi>女氏許諾許以改期也免喪而請<lb/>
　請其日也?弗取餘哀未忘不忍速受室也而后嫁<lb/>
　之?而後可即嫁於免喪之?也若既納幣而未請<lb/>
　期則無此禮與辭矣　設彼家父亡此家母在又無<lb/>
　伯父叔父將不弔不致命乎禮窮則變稱母以致命<lb/>
　可也無女主則男主拜女?於寢門?無男主則女<lb/>
　主拜男?於阼階下面拜猶可?致命乎設父母皆<lb/>
　亡又無伯叔父母則?自稱名使人致命可也女則<lb/>
<pb n="11b"/>
　兄弟稱名致命可也<lb/>
男不入改服於外次女入改服於?次然後即位而哭<lb/>
　熊氏謂若婦已揖讓入門?喪則廢外喪則行昏禮<lb/>
　非也齊衰之輕者亦伯叔父兄弟姑姊妹也大功九<lb/>
　月不御?之期同於齊衰而忍以初喪成昏禮乎女<lb/>
　宜入居?次男則赴喪家三月後成婚一同於舊為<lb/>
　夫婦者若女有齊衰大功之喪則在塗可不反禮與<lb/>
　?有喪同<lb/>
<pb n="12a"/>
除喪則不復昏禮乎<lb/>
　朱軾曰竊意既殯當擇日婦以深衣見舅姑除喪合<lb/>
　巹無陳設拜贊之禮厥明即廟見不俟三月<lb/>
三月而廟見稱來婦也擇日而祭於禰成婦之義也<lb/>
　舅姑以婦見於祖廟則祝辭稱來婦蓋舅姑稱之無<lb/>
　舅姑則三月後夫婦擇日而祭於禰然後?見於祖<lb/>
　廟　庾氏曰若舅姑偏存則厥明盥饋如常不復廟<lb/>
　見非也存者致養而不禮於亡者可乎若舅沒姑存<lb/>
<pb n="12b"/>
　則春秋時享子婦宜承之即姑沒舅存鉶簋豆籩亦舍<lb/>
　婦無供也如時祭適當廟見之期則先擇日廟見而<lb/>
　後共祀事如廟見期?則宜供具而使室老或佐食<lb/>
　攝薦焉<hi>王后有故大宗伯攝祼攝薦而不使?卿世婦攝</hi>以俟廟見蓋未有<lb/>
　不廟見而遽承祀事者也　朱軾曰廟見則祖禰皆<lb/>
　見矣又擇日奠菜於禰猶舅姑存婦見訖以特豚盥<lb/>
　饋如是而後婦道完備也<lb/>
?不杖不菲不次<lb/>
<pb n="13a"/>
　未婚而女死尚為之齊衰既葬而後除則未廟見齊<lb/>
　衰以終喪可知也<lb/>
夫死亦如之<lb/>
　女宜斬衰而不弔期而後除泣而無聲<lb/>
作偽主以行<lb/>
　木主而曰偽何也送形而往迎精而反作虞主以?<lb/>
　几筵及練易栗主以依先祖孝子之精誠結聚於是<lb/>
　則亡者之靈爽亦憑焉祀於廟而藏於祏多?年所<lb/>
<pb n="13b"/>
　而更作一主非偽而何<lb/>
喪之二孤則昔者?靈公適魯遭季桓子之喪?君請<lb/>
弔哀公辭不得命公為主客入弔康子立於門右北面<lb/>
公揖讓升自東階西鄉客升自西階弔公拜興哭康子<lb/>
拜稽顙於位有司弗辯也今之二孤自季康子之過也<lb/>
　注未明有司宜辯者何事唐宋諸儒皆謂哀公為主<lb/>
　禮也公既拜?季孫不宜更拜誤矣古者國君雖有<lb/>
　親弔士大夫之禮然不過始至升階而哭既斂當心<lb/>
<pb n="14a"/>
　而馮奠設要節而踊未聞有拜禮也弔與燕饗義異<lb/>
　燕禮臣拜稽首而君答焉可也弔則尸柩偃然於堂<lb/>
　而受君之拜死者之心安乎?侯之弔即固辭不獲<lb/>
　命有司宜陳君臨臣喪之禮有哭踊而無拜俾公與<lb/>
　?侯立於堂上而季孫拜於階下季孫雖?亦無以<lb/>
　奪之也?侯屈體於鄰國之權臣哀公不能自?而<lb/>
　下同於季氏之孤天澤易位乃人紀莫大之變當時<lb/>
　有司畏季氏而不敢正後之儒者亦懵然不知其非<lb/>
<pb n="14b"/>
　轉以公之答拜為禮甚不可解也　?輒不能自定<lb/>
　於?而求親於魯故不惜辱身以媚季氏拒父之人<lb/>
　何足深責所惜者哀公之昏懦耳蒙之?齊侯稽首<lb/>
　公能據禮不答而?輒之拜季斯轉不敢不答非倨<lb/>
　於齊而恭於?也怒齊之禍小而憾於季氏之禍深<lb/>
　也然終不免適越之辱不能以禮持國而徒屈志於<lb/>
　?臣豈紓禍之道哉　會子以喪有二孤問而孔子<lb/>
　曰今之二孤則一時尤而效之者?矣蓋政在大夫<lb/>
<pb n="15a"/>
　自是列國?臣皆受鄰君之弔拜而其君亦以答臣<lb/>
　喪之拜為當然矣<lb/>
天子巡狩以遷廟主行載于齊車言必有尊也今也取<lb/>
七廟之主以行則失之矣<lb/>
　遷廟之主無時祭故可載以行巡狩而載主於齊車<lb/>
　?於諸侯之祖廟皆所以止邪於未形起教於?渺<lb/>
　也<lb/>
君去其國太宰取?廟之主以從禮也<lb/>
<pb n="15b"/>
　此非周公典禮蓋周衰國滅而君奔者有此記禮者<lb/>
　因及之若為天子所放流則宗祊不患無主即以?<lb/>
　難出奔國中亦當改立君不應取主以行也<lb/>
喪慈母自魯昭公始也<lb/>
　左傳載魯昭公失禮事多季氏誣辭公於慈母尚不<lb/>
　忍而齊歸之喪三易衰如故衰時公年又非甚少誣<lb/>
　可知矣蓋?民不知君而惟季氏是?故其誣辭?<lb/>
　皆信之久而不能辨也<lb/>
<pb n="16a"/>
如諸侯皆在而日食則從天子救日各以其方色與其<lb/>
兵<lb/>
　如非朝覲之期諸侯不皆在則方色不備雖從救止<lb/>
　常服不以方色與兵也<lb/>
天子崩未殯五祀之祭不行既殯而祭其祭也尸入三<lb/>
飯不侑酳不酢而已矣<lb/>
　周官冢宰宗伯皆攝王祭亮?則宰攝有疾則宗伯<lb/>
　攝惟祭天地社稷越紼而行事天地者大命之所承<lb/>
<pb n="16b"/>
　社稷者蒸民之所依也然曰天地而不曰上帝則圜<lb/>
　丘方澤而外四郊迎氣之祀亦不親也天地之外但<lb/>
　言社稷則四類四望畿?山川因國帝王先聖之祭<lb/>
　亦不親也乃於始殯之後躬親五祀頗其類矣注疏<lb/>
　自?其說乃云天地社稷去殯處?故越紼五祀去<lb/>
　殯近暫往則還不為越紼獨不思社稷在庫門之?<lb/>
　與五祀在?中等耳不權以義之重輕而較其地之<lb/>
　?近何其蔽也<lb/>
<pb n="17a"/>
大夫之祭鼎俎既陳籩豆既設不得成禮廢者幾孔子<lb/>
曰九請問之曰天子崩后之喪君薨夫人之喪君之大<lb/>
廟火日食三年之喪齊衰大功皆廢外喪自齊衰以下<lb/>
行也<lb/>
　緦不祭觀此條義乃明蓋必同?然後廢祭也知然<lb/>
　者以外喪自齊衰以下行也諸侯之大夫服夫人期<lb/>
　天王七月皆廢祭則外喪齊衰謂世父母叔父母兄<lb/>
　弟不同?者可知以同?為斷則祭之廢者寡矣雜<lb/>
<pb n="17b"/>
　記如同?雖臣妾葬而後祭?緦服乎所祭於死者無<lb/>
　服則祭亦謂母妻之族或有故而與己同居者非然<lb/>
　則既曰外喪自齊衰以下行而復立此文亦贅甚矣<lb/>
　門?大功廢祭者大夫之大功皆期之降也<lb/>
君之喪服除而后殷祭禮也<lb/>
　注不得追祭惟適子為庶人庶子仕則然若並仕則<lb/>
　追祭二祥庶子亦與無適庶子亦得自追二祥<lb/>
宗子為士庶子為大夫其祭也如之何孔子曰以上牲<lb/>
<pb n="18a"/>
祭於宗子之家祝曰孝子某為介子某薦其常事<lb/>
　周人貴貴祖廟以大夫得立恐於禮有變故特明其<lb/>
　祭於宗子之家也禮至大夫每有變而不得自立廟<lb/>
　則庶子為士宗子為庶人者無變可知矣所問不及<lb/>
　庶人者古者卿大夫元士之適子並入國學?不帥<lb/>
　?而?之?方鮮不為士者官族士族之適子降為<lb/>
　庶人者至少也　古者命士以上父子必異?蓋有<lb/>
　僚友有屬吏若與父同?則已之事難展而父之事<lb/>
<pb n="18b"/>
　亦多礙然父子?不可同而廟則可立於宗子之家<lb/>
　何也廟中之事春秋有期而?中之事朝夕無間也<lb/>
　　宗子得為介子主祭而無父為子有爵者主祭之<lb/>
　禮何也古者三十而娶四十而仕子為命士則父必<lb/>
　老而傳矣經傳?無庶人為宗子得為大夫士主祭<lb/>
　之文然義起於祖禰則宗子雖庶人義不可奪諸侯<lb/>
　之禮祖廟未?公族為庶人恩禮一與貴者同罪在<lb/>
　大辟君為之變如其倫之喪?臣下乎　聘使之副<lb/>
<pb n="19a"/>
　曰介正使有故則介攝其事故子婦亦以是為稱曰<lb/>
　為介子某薦其常事以禮儀牲器皆介子之邀君賜<lb/>
　也詩曰于以奠之宗室牖下誰其尸之有齊季女尸<lb/>
　者主其事也豈大夫割牲而宗子為之薦大夫之妻<lb/>
　治具而宗婦為之薦與<lb/>
攝主不厭祭不旅不假不綏祭不配<lb/>
　注但言薦?事於皇祖伯某不言以某妃配非也五<lb/>
　者皆攝主自損抑之義非所以施於神也不隋祭示<lb/>
<pb n="19b"/>
　不敢為主也故尸則隋祭如常矣不假不敢受其福<lb/>
　也不旅不敢尸其惠也不厭祭示主人不在未能必<lb/>
　神之厭飫也事死如事生以主祭者不在而?先妣<lb/>
　不得受祭何義乎設宗子終不反國先妣之祭遂自<lb/>
　是而?乎舊說以攝主即庶子為大夫者更非也按<lb/>
　公羊傳大夫聞君之喪攝主而往蓋凡以國政出子<lb/>
　皆攝祭無子則兄弟或兄弟之子此記攝主正公羊<lb/>
　傳所云蓋暫攝也惟暫攝則使主婦與之同薦徹不<lb/>
<pb n="20a"/>
　可也主婦在而使攝主之妻代主婦更不可也故使<lb/>
　有司代之<hi>周官大宗伯凡大祭祀王后不與則攝而薦豆籩徹等而下之可知</hi>而不必<lb/>
　夫婦相比以供祀事所謂不配也如宗子得罪居他<lb/>
　國而庶子承祀則庶子之妻宜為主婦而禮無減損<lb/>
　蓋祭必夫婦親之宗子無歸期主婦之事有司可暫<lb/>
　攝而不可常也且記特以攝主?之正恐與上義相?<lb/>
　若五者即庶子主祭之禮則語直相承攝主之文為<lb/>
　贅設矣下文所謂宗兄宗弟宗子在他國者即攝主<lb/>
<pb n="20b"/>
　告?之辭也惟朝聘暫寄他國故以不得親祭告?<lb/>
　若被放出奔而失守宗祊尚何告之有　祭莫重於<lb/>
　?厭僾見愾聞所以思成而為合漠之本也必不可<lb/>
　廢故知攝主所損乃堂事既畢後之陽厭耳<lb/>
宗子死告於墓而後祭於家<lb/>
　注疏云容宗子之家無廟非也義起於己之無爵不<lb/>
　?廟之有無宗子去在他國不敢就其家之廟以祭<lb/>
　而望墓為壇以廟乃君所以優有爵者而非庶人所<lb/>
<pb n="21a"/>
　得干也既以罪去而其身又死即其子亦當?廟而<lb/>
　祭於寢?庶弟之無爵者乎如死於官則廟可存得<lb/>
　用其牲禮於子祭於孫止<lb/>
宗子死稱名不言孝身沒而已<lb/>
　公羊氏謂小宗無後當?蓋據儀禮喪服傳云後大<lb/>
　宗及此記身沒則已但喪服傳乃謂百世不遷之大<lb/>
　宗?不可無後非謂繼禰繼祖之小宗不宜立後也<lb/>
　小宗無後者蓋遭事之變間一有之或庶子僅一子<lb/>
<pb n="21b"/>
　尚?而身沒其子長不忍父無主後不肯嗣世父在<lb/>
　禮長子不為人後則無兄弟而獨承父重亦義所不<lb/>
　得禁也若庶子有子二人凡有人心者皆知當以一<lb/>
　嗣其兄而先王制禮乃謂宜?以教民忍乎吾友此<lb/>
　平王源僅一子以嗣兄遺令他年若有孫二人則以<lb/>
　少者承已後後之君子所宜取法也<lb/>
今之祭者不首其義故誣於祭也<lb/>
　首當作省<lb/>
<pb n="22a"/>
殤不祔祭何謂?厭陽厭<lb/>
　會子意謂成人祔祭於廟而有尸故?尸之未入而<lb/>
　有?厭既起而有陽厭殤既無尸何以有此名故夫<lb/>
　子舉其禮以示之也<lb/>
宗子為殤而死庶子弗為後也<lb/>
　庶子即代宗子者弗為後謂庶子以其倫代而不得<lb/>
　為殤子之後也對宗子言則代者無問適庶皆稱庶<lb/>
　子<lb/>
<pb n="22b"/>
凡殤與無後者祭於宗子之家<lb/>
　以是知自適士至庶人皆得祭祖禰也適士二廟則<lb/>
　分祭之官師一廟則合祭之庶人祭於寢亦得兼祖<lb/>
　禰然後祖以下殤與無後者乃得祭於其家　注云<lb/>
　凡殤惟死祭之過此以往不祭又云凡庶殤不祭未<lb/>
　知何據齊衰大功皆親者也殤與無後者從祖祔食<lb/>
　則宜以祖之祭為?祖祧則止其祔食宜於祭之明<lb/>
　日簡其儀節而合饗之　儀禮喪服傳乃儒者釋經<lb/>
<pb n="23a"/>
　之文其精者必承授於先賢而粗者或參以臆說不<lb/>
　皆中於理也如為人後者為其父母報傳禽獸知母<lb/>
　而不知父野人曰父母何算焉都邑之士則知尊禰<lb/>
　矣大夫及學士則知尊祖矣俱鄙倍而不確<lb/>
且君子行禮不以人之親痁患<lb/>
　痁當作阽楚辭阽余身而危死漢文帝詔阽於死亡<lb/>
　蓋邊近之義<lb/>
下殤土周葬于園遂輿機而往塗邇故也今墓?則其<lb/>
<pb n="23b"/>
葬也如之何孔子曰吾聞諸老?曰昔者史佚有子而<lb/>
死下殤也墓?召公謂之曰何以不棺斂於?中史佚<lb/>
曰吾敢乎哉召公言於周公周公曰豈不可史佚行之<lb/>
下殤用棺衣棺自史佚始也<lb/>
　陳氏集說?子問不用輿機則當用人舉棺或用車<lb/>
　載非也果爾則當以人車所宜示之矣蓋?子所疑<lb/>
　者以機載尸輿而往斂於葬所以在園也若墓?則<lb/>
　尸不宜暴於道路故孔子答以自史佚以?已有棺<lb/>
<pb n="24a"/>
　斂於?中之禮也曰棺斂者輿機則棺在園以尸就<lb/>
　之斂於?中則入棺而後行葬也棺衣衣字當作平<lb/>
　聲周人以夏后氏之堲周葬中殤下殤堲周者以?<lb/>
　周於棺之坎非不用棺特不以棺斂於?中耳<lb/>
三年之喪卒哭金革之事無辟也者禮與<lb/>
　喪大記君既葬王事入於國既卒哭而服王事大夫<lb/>
　士既葬公政入於家既卒哭弁絰帶金革之事無辟<lb/>
　也春秋傳閔子要絰而即事曰若此乎古之道不即<lb/>
<pb n="24b"/>
　人心則此為周制明矣孔子惟舉夏殷之禮而証以<lb/>
　古記與子路問魯大夫練而?答以吾不知同義及<lb/>
　子夏再問則舉魯公有為為之而惟病時人之以喪<lb/>
　從利大義耿著終不言周制之非聖人之語言氣象<lb/>
　如此<lb/>
夏后氏三年之喪既殯而致事殷人既葬而致事<lb/>
　朱軾曰初喪哀痛不暇及此故待殯葬畢然後告君<lb/>
　而致其職事也<lb/>
<pb n="25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記析疑卷七<lb/>
</p>
<p>
</p>
  </div>
</body>
</text>
</TEI>