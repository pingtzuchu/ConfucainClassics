<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記析疑卷九</head> <lb/>
    <p>
<pb n="1a"/>
欽定四庫全書<lb/>
　禮記析疑卷九<lb/>
　　　　　　　　　　翰林院侍講銜方苞撰<lb/>
　　考定文王世子<lb/>
文王之為世子朝於王季日三雞初鳴而衣服至於寢<lb/>
門外問?豎之御者曰今日安否何如?豎曰安文王<lb/>
乃喜及日中又至亦如之及莫又至亦如之其有不安<lb/>
節則?豎以告文王文王色憂行不能正履王季復膳<lb/>
<pb n="1b"/>
然後亦復初食上必在視寒煖之節食下問所膳命膳<lb/>
宰曰末有原應曰諾然後退武王帥而行之不敢有加<lb/>
焉<lb/>
　文王有疾武王不說冠帶而養文王一飯亦一飯文<lb/>
　王再飯亦再飯旬有二日乃間文王謂武王曰女何<lb/>
　夢矣武王對曰夢帝與我九齡文王曰女以為何也<lb/>
　武王曰西方有九國焉君王其終撫諸文王曰非也<lb/>
　古者謂年齡齒亦齡也我百爾九十吾與爾三焉文<lb/>
<pb n="2a"/>
　王九十七乃終武王九十三而終<hi>?</hi>
　九齡夢錫先儒皆識其妄而未知誰實為之以王莽<lb/>
　事及當日所偽亂經語證之?亦劉歆所增竄也?<lb/>
　莽稱宰衡受九錫居攝踐阼南面朝?臣稱假皇帝<lb/>
　皆託於周公唯即真於公無可託故特起符命而興<lb/>
　昌亭長首言夢天公使者告以攝皇帝當為真哀章<lb/>
　繼稱漢?帝降金?書傳位於莽故歆增竄此記以<lb/>
　示周之興文武嘗見此異?以為莽事之證?其稱<lb/>
<pb n="2b"/>
　武王養疾亦為莽而設也莽侍王?疾不解衣帶連<lb/>
　月其孤貧時以孝母著聞則一飯亦一飯再飯亦再<lb/>
　飯必莽之飾行<hi>莽革漢命亦三夜不御寢三日不御食</hi>故增竄此記以<lb/>
　見莽天性合道凡事皆與古聖同符以義裁之武王<lb/>
　必無是也父母有疾當時已之飢飽而飯每?焉或<lb/>
　偶輟一飯亦順其自然必以父母之一飯再飯為?<lb/>
　是偽也設旬月不入勺飲子亦如之可乎<lb/>
成王幼周公相抗世子法於伯禽欲令成王之知父子<lb/>
<pb n="3a"/>
君臣長幼之道也成王有過則撻伯禽所以示成王世<lb/>
子之道也<lb/>
　不能?阼<hi>?</hi>踐阼而治<hi>?/</hi>文王之為世子也<hi>刪</hi>去不<lb/>
　能?阼踐阼而治八字辭意始相承仍之則義悖而<lb/>
　辭意亦梗?周公抗世子之法於伯禽為成王不逮<lb/>
　事武王非為其不能踐阼也且公於伯禽何待踐阼<lb/>
　而後法可抗其為歆所?竄無疑　末綴文王之為<lb/>
　世子也義無所處故先儒以為衍然非衍也?歆於<lb/>
<pb n="3b"/>
　世子之謂也下綴周公踐阼以示古有周公踐阼之<lb/>
　禮故於此節綴此句於一獻無介語可也下綴教世<lb/>
　子以示三語乃記禮者各標其名目使人疑古記所<lb/>
　傳或有同異?故亂其緒以揜飾其所?竄正公孫<lb/>
　?所謂顛倒五經使學士疑惑也<lb/>
凡三王教世子必以禮樂樂所以修?也禮所以修外<lb/>
也禮樂交錯於中發形於外是故其成也懌恭敬而?<lb/>
文立大傅少傅以養之欲其知父子君臣之道也大傅<lb/>
<pb n="4a"/>
審父子君臣之道以示之少傅奉世子以觀太傅之?<lb/>
行而審喻之大傅在前少傅在後入則有保出則有師<lb/>
是以教喻而?成也師也者教之以事而喻諸?者也<lb/>
保也者慎其身以輔翼之而歸諸道者也<lb/>
　記曰虞夏商周有師保有疑丞設四輔及三公不必<lb/>
　備唯其人語使能也<hi>刪</hi>仲尼曰昔者周公攝政踐阼<lb/>
　而治抗世子法於伯禽所以善成王也聞之曰為人<lb/>
　臣者殺其身有益於君則為之?于其身以善其君<lb/>
<pb n="4b"/>
　乎周公優為之<hi>?</hi>
　古書言師保者多矣未有言疑丞者言三公者多矣<lb/>
　未有言四輔者莽置四輔以配三公又為其子置師<lb/>
　疑傅丞阿輔保拂故歆?竄此記或謂莊子有舜問<lb/>
　於丞語疑古或有此官不知莊子皆寓言與湯之問<lb/>
　棘等耳果虞夏商周之舊典胡他書更無及此者<lb/>
　先儒謂前言周公相踐阼而治此闕相字下文又有<lb/>
　周公踐阼皆記者之失不知此歆之?意也記之本<lb/>
<pb n="5a"/>
　文乃成王幼周公相歆竄入不能?阼踐阼而治二<lb/>
　語欲并削相字則辭意不安故仍之然恐解者謂相<lb/>
　成王踐阼而治故覆出此文以見踐阼而治者乃周<lb/>
　公而下文又特綴周公踐阼以見當時即有此名目<lb/>
　也其特稱仲尼見不獨事為周公之事而美其事者<lb/>
　復有仲尼之言即莽下書稱康誥王若曰朕其弟小<lb/>
　子封春秋隱公不言即位此二經周公孔子所定?<lb/>
　為後法之意也于其身以善其君亦?為莽解也周<lb/>
<pb n="5b"/>
　官師氏保氏教王世子於虎門凡國子弟及國之貴<lb/>
　遊子弟學焉祭祀?客會同喪紀軍旅王舉則從伯<lb/>
　禽乃諸侯世子本當抗世子法以教之以親屬為國<lb/>
　子在學在朝本朝夕王所王甚幼而有過為師傅者<lb/>
　法當督責左右親近?翼之人以警王心即伯禽之<lb/>
　撻禮亦宜然無所謂迂其身也莽自居攝踐阼以至稱<lb/>
　假皇帝皆曰將以隆就孺子此歆所謂迂其身以善<lb/>
　其君與<lb/>
<pb n="6a"/>
是故知為人子然後可以為人父知為人臣然後可以<lb/>
為人君知事人然後能使人<lb/>
　成王幼不能?阼以為世子則無為也是故抗世子<lb/>
　法於伯禽使之與成王居欲令成王之知父子君臣<lb/>
　長幼之義也君之於世子也親則父也尊則君也有<lb/>
　父之親有君之尊然後兼天下而有之是故養世子<lb/>
　不可不慎也<hi>刪</hi>
　以義求之宜曰武王崩成王幼以為世子則無為也<lb/>
<pb n="6b"/>
　與不能?阼何與其稱此至再至三不過為周公踐<lb/>
　阼證耳君之於世子也數語亦無謂且辭意?混與<lb/>
　莽傳?制詔書疏相似疑亦竄入<lb/>
君子曰??成而教尊教尊而官正官正而國治君之<lb/>
謂也<lb/>
　數語本在語使能也下今移置於此?承上文能為<lb/>
　父能為君能使人而言養成世子之?所以如是其<lb/>
　重者以此日之?成則他日之教尊而官正國治然<lb/>
<pb n="7a"/>
　後可以為人君也?成而教尊則可以為人君而又<lb/>
　可以為人父矣官正而國治則能使人之效也<lb/>
行一物而三善皆得者唯世子而已其齒於學之謂也<lb/>
故世子齒於學國人觀之曰將君我而與我齒讓何也<lb/>
曰有父在則禮然然而?知父子之道矣其二曰將君<lb/>
我而與我齒讓何也曰有君在則禮然然而?著於君<lb/>
臣之義也其三曰將君我而與我齒讓何也曰長長也<lb/>
然而?知長幼之節矣故父在斯為子君在斯謂之臣<lb/>
<pb n="7b"/>
居子與臣之節所以尊君親親也故學之為父子焉學<lb/>
之為君臣焉學之為長幼焉父子君臣長幼之道得而<lb/>
國治語曰樂正司業父師司成一有元良萬國以貞世<lb/>
子之謂也<lb/>
　周公踐阼<hi>刪</hi>
凡學世子及學士必時春夏學干戈秋冬學羽籥皆於<lb/>
東序小樂正學干大胥贊之籥師學戈籥師丞贊之胥<lb/>
鼓南春誦夏弦大師詔之瞽宗秋學禮執禮者詔之冬<lb/>
<pb n="8a"/>
讀書典書者詔之禮在瞽宗書在上庠凡祭與養老乞<lb/>
言合語之禮皆小樂正詔之於東序大樂正學舞干戚<lb/>
語說命乞言皆大樂正授數大司成論說在東序凡侍<lb/>
坐於大司成者?近間三席可以問終則負牆列事未<lb/>
盡不問凡學春官釋奠于其先師秋冬亦如之凡始立<lb/>
學者必釋奠於先聖先師及行事必以幣凡釋奠者必<lb/>
有合也有國故則否凡大合樂必遂養老凡語於郊者<lb/>
必取賢斂才焉或以?進或以事舉或以言揚曲藝皆<lb/>
<pb n="8b"/>
誓之以待又語三而一有焉乃進其等以其序謂之郊<lb/>
人?之於成均以及取爵於上尊也始立學者既興器<lb/>
用幣然後釋菜不舞不授器乃退儐于東序一獻無介<lb/>
語可也<lb/>
　教世子<hi>?</hi>
　此篇首言文王之為世子武王帥而行之繼言成王<lb/>
　幼周公抗世子法於伯禽文武履常而盡其道周公<lb/>
　遭變而制其宜皆可以法後王立人極者若夫教世<lb/>
<pb n="9a"/>
　子之法崇禮樂擇師保興齒讓則三代之所同也古<lb/>
　今無異教上下無異學故列序學世子及學士之通<lb/>
　禮而釋奠之禮次之始立學之禮又次之釋奠而合<lb/>
　樂養老又次之語於郊而斂賢取才又次之始立學<lb/>
　而器未備禮未成者又次之學既立禮既成教既備<lb/>
　而後天子視學焉故次之庶子之官為世子領國子<lb/>
　及其倅王舉則從以觀禮而聽事者也而其教尤詳<lb/>
　於公族皆所以輔成世子之?也故以是終焉篇末<lb/>
<pb n="9b"/>
　世子之記則古所傳世子之疏節而述禮者因以附<lb/>
　焉爾<lb/>
天子視學大昕鼓?所以警?也?至然後天子至乃<lb/>
命有司行事興秩節祭先師先聖焉有司卒事反命始<lb/>
之養也適東序釋奠於先老遂設三老五更?老之席<lb/>
位焉適饌省醴養老之珍具遂發?焉退修之以孝養<lb/>
也反登歌清廟既歌而語以成之也言父子君臣長幼<lb/>
之道合?音之致禮之大者也下管象舞大武大合?<lb/>
<pb n="10a"/>
以事達有神興有?也正君臣之位貴賤之等焉而上<lb/>
下之義行矣有司告以樂闋王乃命公侯伯子男及?<lb/>
吏曰反養老幼于東序終之以仁也是故聖人之記事<lb/>
也慮之以大愛之以敬行之以禮脩之以孝養紀之以<lb/>
義終之以仁是故古之人一舉事而?皆知其?之備<lb/>
也古之君子舉大事必慎其終始而?安得不喻焉兌<lb/>
命曰念終始典於學庶子之正於公族者教之以孝弟<lb/>
睦友子愛明父子之義長幼之序其朝于公?朝則東<lb/>
<pb n="10b"/>
面北上臣有貴者以齒其在外朝則以官司士為之其<lb/>
在宗廟之中則如外朝之位宗人授事以爵以官其登<lb/>
餕獻受爵則以上嗣庶子治之雖有三命不踰父兄其<lb/>
公大事則以其喪服之精麤為序雖於公族之喪亦如<lb/>
之以次主人若公與族燕則異姓為?膳宰為主人公<lb/>
與父兄齒族食世降一等其在軍則守於公禰公若有<lb/>
出疆之政庶子以公族之無事者守於公?正室守大<lb/>
廟諸父守貴?貴室諸子諸孫守下?下室五廟之孫<lb/>
<pb n="11a"/>
祖廟未?雖為庶人冠取妻必告死必赴練祥則告族<lb/>
之相為也宜弔不弔宜免不免有司罰之至於賵<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>承<lb/>
含皆有正焉公族其有死罪則磬于甸人其刑罪則纖<lb/>
剸亦告于甸人公族無?刑獄成有司讞于公其死罪<lb/>
則曰某之罪在大辟其刑罪則曰某之罪在小辟公曰<lb/>
宥之有司又曰在辟公又曰宥之有司又曰在辟及三<lb/>
宥不對走出致刑于甸人公又使人追之曰雖然必赦<lb/>
之有司對曰無及也反命于公公素服不舉為之變如<lb/>
<pb n="11b"/>
其倫之喪無服親哭之公族朝於?朝?親也雖有貴<lb/>
者以齒明父子也外朝以官體異姓也宗廟之中以爵<lb/>
為位崇?也宗人授事以官尊賢也登餕受爵以上嗣<lb/>
尊祖之道也喪紀以服之輕重為序不奪人親也公與<lb/>
族燕則以齒而孝弟之道達矣其族食世降一等親親<lb/>
之殺也戰則守於公禰孝愛之深也正室守大廟尊宗<lb/>
室而君臣之道著矣諸父諸兄守貴室子弟守下室而<lb/>
讓道達矣五廟之孫祖廟未?雖及庶人冠取妻必告<lb/>
<pb n="12a"/>
死必赴不忘親也親未?而列於庶人賤無能也敬弔<lb/>
臨賻賵睦友之道也古者庶子之官治而邦國有倫邦<lb/>
國有倫而?鄉方矣公族之罪雖親不以犯有司正術<lb/>
也所以體百姓也刑于隱者不與國人慮兄弟也弗弔<lb/>
弗為服哭于異姓之廟為忝祖?之也素服居外不聽<lb/>
樂私喪之也骨肉之親無?也公族無?刑不翦其類<lb/>
也<lb/>
世子之記曰朝夕至於大寢之門外問於?豎曰今日<lb/>
<pb n="12b"/>
安否何如?豎曰今日安世子乃有喜色其有不安節<lb/>
則?豎以告世子世子色憂不滿容?豎言復初然後<lb/>
亦復初朝夕之食上世子必在視寒煖之節食下問所<lb/>
膳羞必知所進以命膳宰然後退若?豎言疾則世子<lb/>
親齊?而養膳宰之饌必敬視之疾之藥必親嘗之嘗<lb/>
饌善則世子亦能食嘗饌寡世子亦不能飽以至于復<lb/>
初然後亦復初<lb/>
　　余少讀世子記怪其語多複<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>枝贅既長益辨周<lb/>
<pb n="13a"/>
　　公踐阼之誣武王夢帝與九齡之妄而未有以黜<lb/>
　　之及觀前漢書王莽居攝?臣獻議稱明堂位周<lb/>
　　公踐阼以具其儀然後知劉歆之徒實為之而是<lb/>
　　篇誣妄語亦當時所?竄也是篇所記教世子之<lb/>
　　禮也而稱成王不能?阼者再周公踐阼者三成王<lb/>
　　幼而孤無由習世子之禮非?不能?阼也周公<lb/>
　　抗世子之法於伯禽豈必踐阼而後法可抗哉其<lb/>
　　?而附之?竄之跡隱然可尋莽將即真稱天公<lb/>
<pb n="13b"/>
　　使者見夢於亭長故偽附此記以示年齒命於天<lb/>
　　而夢中得以相與則亭長之夢信乎其有?矣嘗<lb/>
　　考周官顯悖於聖道者實有數端而察之莫不與<lb/>
　　莽事相應故公孫?謂歆顛倒五經使學士疑惑<lb/>
　　其罪當誅意當其時老師宿儒必具見周官禮記<lb/>
　　本文而憤其偽亂故?亦疾焉余於周官之不類<lb/>
　　者既辨而削之乃并芟薙是篇稍移其節次而發<lb/>
　　其所以然之義孟子曰予豈好辨哉予不得已也<lb/>
<pb n="14a"/>
　　之數者乃禮義之大閑自前世或疑而未?或習<lb/>
　　而不知其非故不自揆?而正之以俟後之君子<lb/>
　　莽之亂政皆託於周官而僭端逆節一?以禮記<lb/>
　　其引他經特遷其說謬其指而未敢易其本文<hi>其受</hi>
　　<hi>九錫奏稱謹以六藝通義經文所見周官禮記宜於今者為九命之錫?他經則遷就其義而周官</hi>
　　<hi>禮記則?竄其文之徵也</hi>?武帝時五經雖並列於學官而易<lb/>
　　詩書春秋傳誦者多故說可遷指可謬其本文不<lb/>
　　可得而易也儀禮孤學自高堂生而外學者徒習<lb/>
<pb n="14b"/>
　　其容而不能通其義故於喪服?竄經文附以傳<lb/>
　　語至戴記則後出而未顯周官自莽與歆發故恣<lb/>
　　為偽亂然恐海?學士或間見周官之書而傳儀<lb/>
　　禮戴記者能辨其所?竄故特?天下有逸禮古<lb/>
　　書毛詩周官爾雅天文圖讖鐘律月令史篇文字<lb/>
　　者並詣公車至者以千數皆令記說廷中而又使<lb/>
　　歆卒父業典校?書而頒布之使前見周官戴記<lb/>
　　之本文者亦謂歆所?竄雜出於廷中記說而疑<lb/>
<pb n="15a"/>
　　古書所傳或有同異其巧自?者可謂曲備矣自<lb/>
　　班固志藝文壹以歆所定七?為宗雖好古之士<lb/>
　　無所據以?其真偽而每至歆所?竄則鮮不以<lb/>
　　為疑?書可偽亂而此理之在人心者不可蔽也<lb/>
　　戴氏所述禮記無明堂位至東漢之初馬融始入<lb/>
　　焉其為歆所偽作無可疑者而此記所稱周公踐<lb/>
　　阼及他誣妄語莫不與莽事相應一如莽之亂政<lb/>
　　分竄於諸官先聖之經古賢之記為歆所偽亂者<lb/>
<pb n="15b"/>
　　轉賴其自?之?以參互而得之豈惟人心之不<lb/>
　　可蔽哉?若天所牖焉後之人或以?罪余則非<lb/>
　　余之所敢避也<lb/>
　　莽之求書先逸禮以戴氏所傳無明堂位及此記<lb/>
　　所?竄也次古書以稱周書逸嘉禾篇假王?政<lb/>
　　也次毛詩以毛氏後出未顯俾?疑其引詩而遷<lb/>
　　其說謬其指者或出於毛氏也<hi>如謂普天之下莫非王土為以天下</hi>
　　<hi>養之類</hi>次周官其亂政皆分竄於諸官也並及爾雅<lb/>
<pb n="16a"/>
　　雜家使?莫測也易春秋無求焉以莽事無所託<lb/>
　　雖有稱引而於本文無?竄也昔朱子謂戴記所<lb/>
　　傳或雜以衰世之禮然相提而論其誣枉未有若<lb/>
　　周公踐阼居天子之位者其妖妄未有若武王夢<lb/>
　　帝與九齡而文王復與以三者其悖謬未有若大<lb/>
　　夫為其父母兄弟之未為大夫者之喪服如士服<lb/>
　　及士之子為大夫則其父母不能主者凡此皆先<lb/>
　　儒所深病?士所心非也莽為其母功顯君服天<lb/>
<pb n="16b"/>
　　子之弔服而不主其喪則雜記之文毋亦歆所?<lb/>
　　竄以示大夫士相去一間耳而古者子為大夫於<lb/>
　　父母之服即有變?踐阼居天子之位乎子為大<lb/>
　　夫父母之為士者尚不敢主其喪?居天子之位<lb/>
　　與尊者為體而可私屈為母喪主乎歆既邪惡而<lb/>
　　文學乃足以濟其姦凡所增竄辭氣頗與戴記周<lb/>
　　官為近故?世以來?儒雖究察其非終?疑而<lb/>
　　未敢?焉班史謂自書傳所載亂臣賊子無道之<lb/>
<pb n="17a"/>
　　人考其禍敗未有如莽之甚者余攷自古承學之<lb/>
　　士通經習禮而為妖為孽亦未有如歆之甚者也<lb/>
　　然莽以六藝文姦言當其時即交訕焉而歆?蝕<lb/>
　　經傳以誣聖人亂先王之政至於千七百餘年而<lb/>
　　莫敢薙芟則歆之罪其更浮於莽也與<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記析疑卷九<lb/>
</p>
<p>
</p>
  </div>
</body>
</text>
</TEI>