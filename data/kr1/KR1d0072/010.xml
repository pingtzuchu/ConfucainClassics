<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記析疑卷十</head> <lb/>
    <p>
<pb n="1a"/>
欽定四庫全書<lb/>
　禮記析疑卷十<lb/>
　　　　　　　　　翰林院侍講銜方苞撰<lb/>
　　禮運<lb/>
如有不由此者在埶者去?以為殃是謂小康<lb/>
　在埶者去謂有國有家者而不由禮必致傾覆也?<lb/>
　以為殃謂齊民而不由禮必以致殃咎也舊說與上<lb/>
　下辭意不相承接<lb/>
<pb n="1b"/>
故失之者死得之者生<lb/>
　古人威儀言動毫末不在於禮而觀者?其有死亡<lb/>
　之釁後世人猖狂偷惰無毫末之在於禮而未見所<lb/>
　為禍變者以其身心原未嘗習於禮也然悖禮之甚<lb/>
　亦未有不招殃致凶者<lb/>
列於鬼神<lb/>
　即下命降於社云云之義注甚確不可易也<lb/>
故聖人以禮示之故天下國家可得而正也<lb/>
<pb n="2a"/>
　幽厲以後諸侯大夫僭逼天下國家不可得而正矣<lb/>
　然究其源則由天子?法亂紀而後諸侯僭於天子<lb/>
　諸侯君臣為謔而後大夫逼於諸侯其致亂之由因<lb/>
　不能示之以禮則撥亂之道亦惟禮可以已之要綰<lb/>
　前後乃一篇之樞紐也<lb/>
坤乾之義夏時之等吾以是觀之<lb/>
　孔子不言之意?謂夏殷禮既無?周禮雖存而諸<lb/>
　侯放恣大夫僭?亦不過如坤乾夏時僅留其書?<lb/>
<pb n="2b"/>
　吾雖學周禮亦不過以觀二書者觀之而已因推原<lb/>
　上古中古皆本仁敬誠孝制喪祭之禮以正天下國<lb/>
　家至周而大備聖人創制如此其艱難而今已掃地<lb/>
　無遺是以不能不痛惜於幽厲之傷周道也<lb/>
然後飯腥而苴孰<lb/>
　飯腥苴孰恐繫上古之禮於周無考舊?以生米為<lb/>
　含非也生米不得謂腥<lb/>
故天子祭天地諸侯祭社稷祝嘏莫敢易其常古是謂<lb/>
<pb n="3a"/>
大假<lb/>
　天子諸侯各有典祀所謂常古也常古不易乃得大<lb/>
　嘏下所列皆易其常古以生禍亂者故以是起之<lb/>
祝嘏辭說藏於宗祝巫史非禮也是謂幽國<lb/>
　禮者聖人所以正天下國家而莫重於祭君人者明<lb/>
　於郊社之禮禘嘗之義而身體力行之然後仁義有<lb/>
　所推事物反其本今乃視為具文及時臨事惟視宗<lb/>
　祝巫史執其事薦其辭君臣昏暗至此則萬事皆?<lb/>
<pb n="3b"/>
　行矣是以謂之幽國也<lb/>
醆?及尸君<lb/>
　杞宋尸象前王他國尸象國君故曰尸君<lb/>
冕弁兵革藏于私家非禮也是謂脅君<lb/>
　孤希冕大夫?冕禮也而不得藏於家何也冕弁皆<lb/>
　助祭於君之服也周官司服凡大祭祀大?客共其<lb/>
　衣服而奉之其文?孤卿大夫士之後則大夫士之<lb/>
　上服皆臨事而官授之其家不得私製所以大為之<lb/>
<pb n="4a"/>
　防也<hi>?司服嬪婦及凡命婦共其衣服追師為?外命婦之首服以待祭祀?客弁師職凡諸侯及</hi>
　<hi>孤卿大夫之冕弁各以其等為之而掌其禁令凡諸侯朝覲歸國天子必賜車服則亦不得自為但可藏</hi>
　<hi>於國耳</hi>大夫而藏於家是自為且私用之也必料君之<lb/>
　不能詰而後敢擅藏私用非脅君而何周公制禮以<lb/>
　冕服優卿大夫而臨事授於有司不得私為以軍事<lb/>
　任卿大夫而兵具藏於卒伍不得私作聖人之法所<lb/>
　以萬世而無弊也<lb/>
大夫具官祭器不假聲樂皆具非禮也是謂亂國<lb/>
<pb n="4b"/>
　記曰大夫無故不徹樂又問大夫之富曰祭器衣服<lb/>
　不假周官大夫有判縣之樂豈皆王朝大夫之事而<lb/>
　在侯國大夫則為非禮與春秋傳晏子曰惟卿為大<lb/>
　夫言侯國之卿降於王朝一等得用大夫之禮大夫<lb/>
　則當用士禮也<lb/>
以衰裳入朝<lb/>
　古者士大夫既卒哭而服公事自不能不入朝故脫<lb/>
　齊衰存弁絰此禮以權制者也當孔子時齊晉雖有<lb/>
<pb n="5a"/>
　?臣然陳氏包藏禍心而方假仁義以?民望自不<lb/>
　敢顯悖禮之外節晉則知悼子在殯杜簣諫平公鼓<lb/>
　鐘諸臣亦必無衰裳入朝之事惟魯君如寄生臣民<lb/>
　久而安焉史記稱魯如小侯卑於三桓之家則三桓<lb/>
　不肯以臨魯君之朝而易已之衰裳明矣總言衰裳<lb/>
　期功皆不脫也<lb/>
與家僕雜居齊齒<lb/>
　記者於篇首即曰孔子之歎?歎魯也春秋時大夫<lb/>
<pb n="5b"/>
　之?逼列國亦有之而未若魯之甚晉之荀趙家有<lb/>
　藏甲而未若三桓盡奪君之土地人民而公室轉無<lb/>
　兵也歌雍詩舞八佾則所藏者豈獨大夫之冕弁哉<lb/>
　陪臣執國命則豈獨與公士雜居齊齒哉孔子惟汎<lb/>
　舉其未至已甚者而隱痛愈深矣然究其源則由君<lb/>
　用郊禘不能以禮示下故末流至於此極耳<lb/>
大夫有采以處其子孫<lb/>
　此畿?大夫有?勞賜世邑如周召分子見於春秋<lb/>
<pb n="6a"/>
　者金縢王與大夫盡弁與此篇所舉皆該公卿<lb/>
故天子適諸侯必?其祖廟而不以禮籍入是謂天子<lb/>
?法亂紀<lb/>
　?其祖廟而奉禮籍以入則荒樂匪僻之事無因而<lb/>
　至矣<lb/>
刑肅而俗敝則法無常<lb/>
　刑以正俗而肅刑之世俗未有不敝者以??無聞<lb/>
　民不能服而藏惡於其心也俗敝則民抏敝以巧法<lb/>
<pb n="6b"/>
　而上不得不多方以禦之故法無常<lb/>
法無常而禮無列禮無列則士不事也<lb/>
　民避法不暇何暇從事於禮禮雖列猶無列也故曰<lb/>
　禮無列則士不事也<lb/>
故政者君之所以藏身也是故夫政必本於天殽以降<lb/>
命命降于社之謂殽地降于祖廟之謂仁義降于山川<lb/>
之謂興作降于五祀之謂制度此聖人所以藏身之固<lb/>
也<lb/>
<pb n="7a"/>
　此周末諸儒目擊亂政之君而假聖言以警之也?<lb/>
　亂國之君以政乃身之所主命惟心之所欲而縱恣<lb/>
　以自適不知國亂位危雖欲藏其身而無所也聖人<lb/>
　之政皆所以達天心故效以降命必臨之以天地鬼<lb/>
　神示非身之私也?此則命為亂命而政必以之敗<lb/>
　矣所謂命降於是者非獨因祭而出命也如山川之<lb/>
　禁令豈必因祭而發哉凡命之涉於社事者皆法地<lb/>
　以盡地利也凡命之發於祖廟者如爵命征討之類<lb/>
<pb n="7b"/>
　皆所以昭仁而率義也凡命之施於山川者皆所以<lb/>
　興民財作民事也至一切制度皆順四時以分布而<lb/>
　首時必祀其方之帝並中央之帝為五所謂降於五<lb/>
　祀謂之制度也五祀見於經傳者不一而知此為五<lb/>
　行之帝者祀門行??無命之可降也<lb/>
故聖人參於天地並於鬼神以治政也<lb/>
　聖人與天地合其?故所治之政可參於天地以贊<lb/>
　化育與鬼神合其吉凶故所治之政可並於鬼神以<lb/>
<pb n="8a"/>
　效祲祥下文處其所存玩其所樂即治政之根源參<lb/>
　於天地並於鬼神之實事也<lb/>
處其所存禮之序也<lb/>
　物必有則其所存也節之文之各就其本然之則處<lb/>
　其所存也是乃禮之所以序也<lb/>
玩其所樂民之治也<lb/>
　玩與易六傳居則觀其象而玩其辭動則觀其變而<lb/>
　玩其占之義?同謂思索而體?之也觀周官於民<lb/>
<pb n="8b"/>
　治凡利於民者皆曲盡而無遺乃知聖人玩其所樂<lb/>
　之實<lb/>
四者君以正用之<lb/>
　敬授人時聖人以正用天時也咸則三壤聖人以正<lb/>
　用地財也蕃其生安其性以正成父之恩也?五典<lb/>
　崇四術以正建師之極也<lb/>
故君者所明也非明人者也<lb/>
　君能自昭明?則人皆觀而喻焉故曰所明也若已<lb/>
<pb n="9a"/>
　昏而欲人之明則有諸已而非諸人無諸已而求諸<lb/>
　人已實有過故曰明人則有過也百姓則君以自治<lb/>
　正以君乃所賴以明者耳陳氏澔謂宜改明為則於<lb/>
　文義可通而按以事理則悖?君當為人所則尤當<lb/>
　則人舜?已從人禹聞善言則拜前世誼主皆以?<lb/>
　中受諫而寡過未聞以則人致過也<lb/>
故用人之知去其詐用人之勇去其怒用人之仁去其<lb/>
貪<lb/>
<pb n="9b"/>
　知仁勇之成?者自無詐怒貪之病而中人之性則<lb/>
　不能無累於氣質惟禮可釋回?美質故知者知有<lb/>
　禮則知詐之累於知而明可進於誠勇者知有禮則<lb/>
　知怒之累乎勇而氣可配乎道仁者知有禮則知貪<lb/>
　之累乎仁而仁且兼乎義鄭注無悖於理而於三其<lb/>
　字不可通陳氏澔詁去為棄謂但用其長不責其短<lb/>
　則恐詐怒貪之禍深而知仁勇之效淺久且盡失其<lb/>
　故行也<lb/>
<pb n="10a"/>
大夫死宗廟謂之變<lb/>
　大夫死國事常也若死已之宗廟則必族有亂人為<lb/>
　君所討如晉八郤或同列相戕如晉滅祁氏羊舌氏<lb/>
　皆事之變也<lb/>
父慈子孝兄良弟弟夫義婦聽長惠幼順君仁臣忠十<lb/>
者謂之人義<lb/>
　春秋傳齊晏嬰對景公曰君令而不違臣共而不貳<lb/>
　父慈而?子孝而箴兄愛而友弟敬而順夫和而義<lb/>
<pb n="10b"/>
　妻柔而正義更周密晏子所陳?姑慈而和婦順而<lb/>
　婉以景公溺於私愛不能正家釀兄弟相戕之禍則<lb/>
　婦姑間必盡失其道矣此記?長惠幼順以君人者<lb/>
　脩十義以明民則兄弟而外族?鄉黨中長幼之教<lb/>
　不可闕也晏子欲其君正家以正國故自君臣父子<lb/>
　始此記言人君以禮正天下國家欲民之率義必自<lb/>
　君臣之行義始故以父子兄弟始而以君仁臣忠終<lb/>
　皆古人立言之義法也<lb/>
<pb n="11a"/>
故人者其天地之??陽之交鬼神之會五行之秀氣<lb/>
也<lb/>
　健順之性秉於繼善之初所謂天地之?也然必?<lb/>
　陽交感而後萬物化生人生始化曰魄既生魄陽曰<lb/>
　魂是謂鬼神之會具五性之全而能通故知為五行<lb/>
　秀氣之所凝而超然異於?生也<lb/>
故天秉陽垂日星地秉?竅於山川播五行於四時和<lb/>
而后月生也是以三五而盈三五而闕<lb/>
<pb n="11b"/>
　山下出泉風雲皆出於山故曰竅於山川　李光地<lb/>
　曰日星從天而屬陽四時日星之所經也山川從地<lb/>
　而屬?五行山川之所主也然五行之氣實上播於<lb/>
　四時之間如雷電風霆雲雨霜露之感遇聚散無非<lb/>
　山川所鬱五行之精地所載之神氣皆應天之時與<lb/>
　之同流故天雖有春夏秋冬之四時而所以化生萬<lb/>
　物者亦不離乎風雨霜露而已夫五行播於四時是<lb/>
　天地?陽之和合也和合故月生焉?精陽氣會於<lb/>
<pb n="12a"/>
　太?而成象生之謂也　朱軾曰非五行播於四時<lb/>
　之中?陽協而五行調何以十二辰各順其序而劃<lb/>
　然為三旬之十二月故曰和而後月生也　月生者<lb/>
　至每月之三日而生明也惟以月生?和者以有生<lb/>
　有盈有闕可計日而知是月之始終且以定閏而成<lb/>
　?也此天垂象聖人效天奉時之最大者若日之出<lb/>
　入終古有常非以月為?何以分每月之大小而定<lb/>
　閏哉<lb/>
<pb n="12b"/>
故人者天地之心也<lb/>
　天地生人畀以形氣而不能使長育致其相生相養<lb/>
　之道者聖人也賦以性命而不能使順達牖以可知<lb/>
　可行之道者聖人也人能致中則天地位猶心安而<lb/>
　體舒也人作慝亂常則三辰為之失次川岳為之不<lb/>
　寧猶心病而形變也揆諸裁成輔相之實事驗以感<lb/>
　應流通之實理則人為天地之心昭昭然矣<lb/>
五行之端也<lb/>
<pb n="13a"/>
　人有五常可以見五行之理有五臟可以驗五行之<lb/>
　氣故曰五行之端<lb/>
食味?聲被色而生者也<lb/>
　言此以見人當明於天性而知自貴於物也<lb/>
以天地為本故物可舉也<lb/>
　朱軾曰物可舉謂萬物之理皆備也<lb/>
月以為量故功有藝也<lb/>
　貪欲無藝無限極也功有限極則人樂趨而事不匱<lb/>
<pb n="13b"/>
　矣<lb/>
鬼神以為徒故事可守也<lb/>
　冠婚喪祭朝聘?盟師田學校無事不以鬼神臨之<lb/>
　所以使人敬慎鄭重守之而不敢過越也<lb/>
五行以為質故事可復也<lb/>
　注義與四時為柄同非也?四時之政令皆以五行<lb/>
　之理為質榦而依之以生故百物息耗之應天時順<lb/>
　逆之?其事一一可復也<lb/>
<pb n="14a"/>
禮義以為器故事行有考也<lb/>
　周於禮義而後為成人一行虧則如器之敗闕而不<lb/>
　可掩矣故曰事行有考也<lb/>
人情以為田故人以為?也<lb/>
　生民之初人情?塞所知者情欲利害而已聖人修<lb/>
　禮以耕之陳義以種之講學以耨之本仁以聚之播<lb/>
　樂以安之然後天地萬物之理五常百行之義莫不<lb/>
　函?於方寸中猶?區之毓百物也人以為?者有<lb/>
<pb n="14b"/>
　聖人之教然後知其為?而自墾治也<lb/>
五祀所以本事也<lb/>
　堯命羲和曰敬授人時又曰允釐百工庶績咸??<lb/>
　四民之術業百官之職事皆順四時以興作故凡有<lb/>
　法度必降命於四郊五帝之祀以凡事皆本於天時<lb/>
　也<lb/>
禮行於五祀而正法則焉<lb/>
　惟祀五行之帝而布時政故法則可正若門行??<lb/>
<pb n="15a"/>
　其祀甚卑不應於此正法則也<lb/>
其降曰命其官於天也<lb/>
　朱軾曰其降於人曰命中庸所謂天命之性也通節<lb/>
　皆言太極?陽之理至下節始言先王本此為禮以<lb/>
　教人　天以健順之理降於人而為命人秉之而為<lb/>
　性以為形氣之主宰是即其受於天之職分故曰官<lb/>
　於天凡人紀之不能修五事之失其則皆自淆於物<lb/>
　而曠其官獲罪於天者也<lb/>
<pb n="15b"/>
夫禮必本於天動而之地列而之事變而從時<lb/>
　天命渾然萬理皆備而不見其形聖人本天以治政<lb/>
　使民震動恪恭以從事者莫大於通山澤之氣辨種<lb/>
　植之宜即上文所稱列地利也故曰動而之地由是<lb/>
　四民之術業以次而布百官之職事以次而頒上下<lb/>
　?外之典禮以次而詳即上文所謂禮行於五祀而<lb/>
　正法則禮行於郊而百神受職禮行於祖廟而孝慈<lb/>
　服故曰列而之事也而因革損益必隨時以通其變<lb/>
<pb n="16a"/>
　故其事既列之後又必變而從時焉　隨時而變損<lb/>
　益無常註謂即四時以為柄未安<lb/>
協於分藝<lb/>
　藝事也與下義者藝之分同義協於分者五品之人<lb/>
　倫皆安其位協於藝者萬事之儀節各得其宜也<lb/>
小人以薄<lb/>
　禮本於天性附於人倫雖小人不能盡去也惟薄而<lb/>
　已若盡去之則亂國敗家亡身之人也<lb/>
<pb n="16b"/>
修禮以耕之<lb/>
　耕則有疆畔行列禮立則物有所紀以禮開人心之<lb/>
　?塞猶耕以墾土而發其膏?也<lb/>
陳義以種之<lb/>
　義者節文之根柢修禮而不陳其義則失其本而禮<lb/>
　為之?矣<lb/>
本仁以聚之<lb/>
　禮義皆本於仁講學而辨之明然後知所謂禮者皆<lb/>
<pb n="17a"/>
　吾本心所不忍越所謂義者皆吾本心所不忍悖則<lb/>
　有以觀禮義之?通而心之?日以凝固矣<lb/>
故禮也者義之實也<lb/>
　義?縣而無所麗著於事物而禮生焉故曰禮也者<lb/>
　義之實也<lb/>
合之以仁而不安之以樂猶穫而弗食也安之以樂而<lb/>
不達於順猶食而弗肥也<lb/>
　以治教言之文武勤周永清大定而未遑制作使天<lb/>
<pb n="17b"/>
　下斟酌飽滿以飭厥性猶穫而弗食也周公制禮作<lb/>
　樂師保萬民而未至於成康刑措之時猶未能萬事<lb/>
　順?百嘉暢遂猶食而弗肥也以學修言之則知正<lb/>
　心誠意而戒懼慎獨以體認之猶穫而食戒懼慎獨<lb/>
　以至於心廣體胖猶食而肥<lb/>
大臣法小臣廉<lb/>
　小臣以廉自守足矣大臣為上為?為下為民廉不<lb/>
　足以盡之<lb/>
<pb n="18a"/>
天子以?為車以樂為御<lb/>
　?裕於身乃可載物故以為車有聲教而?之流行<lb/>
　以?故以為御<lb/>
故事大積焉而不苑並行而不謬細行而不失深而通<lb/>
茂而有間連而不相及也動而不相害也此順之至也<lb/>
　並行而不謬與動而不相害語近而異義並行而不<lb/>
　謬者如曾子問君與父母同時而喪未殯既殯既啟<lb/>
　歸於家與反君所各有其節而不相戾也動而不相<lb/>
<pb n="18b"/>
　害者如庶子壓於父為母無服然居處飲食猶三年<lb/>
　則無害於仁違諸侯適大夫不反服違大夫適諸侯<lb/>
　不反服而無害於義於禮之常經雖有變動而不相<lb/>
　害也茂而有間與連而不相及語近而異義茂而有<lb/>
　間如祭禮獻酬交錯可謂密矣然事以?代而成各<lb/>
　有間可暫息連而不相及如前喪遇後喪其服之變<lb/>
　除包特祭之前後事雖連而不相及也<lb/>
故禮之不同也不豐也不殺也所以持情而合危也<lb/>
<pb n="19a"/>
　禮有豐有殺是禮之不同也然非豐也非殺也惟其<lb/>
　稱爾禮達而分定則當其常可以持情而不至於驕<lb/>
　盈當其變可以合危而自固以分義上記人皆愛其<lb/>
　死而患其生正合危之事<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮記析疑卷十<lb/>
</p>
<p>
</p>
  </div>
</body>
</text>
</TEI>