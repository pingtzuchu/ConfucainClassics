<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮記析疑卷三</head> <lb/>
    <p>
<pb n="1a"/>
欽定四庫全書<lb/>
　禮記析疑卷三<lb/>
　　　　　　　　　　翰林院侍講銜方苞撰<lb/>
　　檀弓<lb/>
公儀仲子之喪檀弓免焉<lb/>
　聘使至他國主君賜饔先薦於祖考卜一尸或昭或<lb/>
　穆則子姓未有不從者而卒於他邦朋友為之祖免<lb/>
　以從之者非主喪之子姓耳仲子舍通孫立庶子故<lb/>
<pb n="1b"/>
　以子不在之服感動之　何居謂義何所處<lb/>
昔者文王舍伯邑考而立武王<lb/>
　伯邑考疑無子未可為舍孫立子之證設有子而未<lb/>
　立武王周公封建所必先未有不見於書傳者<lb/>
?子舍其孫腯而立衍也<lb/>
　非獨從殷禮也作賓定國以成其仁舍孫立弟以明<lb/>
　其義其事與泰伯不嗣傳國於仲雍?同泰伯蓋不<lb/>
　忍挾商之天下并不欲受周之封國皆遭變而止於<lb/>
<pb n="2a"/>
　至善孔子所以目為三仁稱其至?也<lb/>
事君有犯而無?<lb/>
　疏引晏嬰之事以證注蓋據左傳既以告於公故與<lb/>
　叔向語而及之但非記者本義記謂不?情以成君<lb/>
　之過耳<lb/>
左右就養有方<lb/>
　古者列國分土君臣甚親不獨公孤卿大夫及朝廷<lb/>
　之士朝夕御於君所即鄉遂公邑都家?吏凡有事<lb/>
<pb n="2b"/>
　於郊野亦各承其事故曰左右就養也視學養老則<lb/>
　學校之官左右供奉郊望類蜡師田朝?則所至之<lb/>
　地有司左右供奉故曰有方<lb/>
季武子成寢杜氏之葬在西階之下<lb/>
　古者萬民族葬墓大夫掌之兆域必在郊野卿大夫<lb/>
　居國中即休沐之居亦宜在私邑無?有成寢而墓<lb/>
　在階下之事蓋周禮久廢勢家縱侈作苑囿於郊野<lb/>
　因成寢室以恣淫樂也觀魯公薨於臺下則?臣則<lb/>
<pb n="3a"/>
　而象之苑囿中各有寢室可知矣?夫差宿有妃嬙<lb/>
　嬪御焉鄭伯有之臣曰吾公在壑谷則當時列國君<lb/>
　臣之淫侈皆可見矣<lb/>
道隆則從而隆道?則從而?<lb/>
　疏以父在父沒?隆?非也伯魚子上皆為父後之<lb/>
　子而遇出母之喪皆父在之時則張子謂道隆道?<lb/>
　就所出之母以定之無疑矣蓋或見出同而過有小<lb/>
　大也<lb/>
<pb n="3b"/>
吾聞之古也墓而不墳今丘也東西南北之人也不可<lb/>
以弗識也於是封之崇四尺<lb/>
　周官?人以爵等為丘封之度與其樹數墓大夫掌<lb/>
　邦墓之地域正其位掌其度數墓而不墳蓋殷道故<lb/>
　曰古也惟興之日從新國之法自防叔奔魯未有起<lb/>
　家為大夫者當從殷禮孔子封識蓋以義起故自白<lb/>
　之<lb/>
防墓崩<lb/>
<pb n="4a"/>
　古者墓而不墳正為封土?久必崩?也今始為封<lb/>
　而甚雨敗之自不得不更築遭事之變惟?自痛而<lb/>
　無可言者是以不應及三告則不得不以其故語之<lb/>
　矣<lb/>
遂命覆醢<lb/>
　醢朝夕必陳之物而可久留故命以巾冪覆之旬日<lb/>
　中勿以醢進也若已陳之醢則宜命徹不宜覆之也<lb/>
喪三日而殯凡附於身者必誠必信勿之有悔焉耳矣<lb/>
<pb n="4b"/>
三月而葬凡附於棺者必誠必信勿之有悔焉耳矣<lb/>
　誠者物必堅良也信者用無僭忒也<lb/>
喪三年以為極亡則弗之忘矣<lb/>
　亡以人子而言蓋喪期雖以三年為極至於哀慕之<lb/>
　心則至於身亡之後而弗能忘猶三年問所謂子之<lb/>
　於親至死不窮也<lb/>
孔子少孤不知其墓殯於五父之衢<lb/>
　司馬遷野合之誣鄭康成以註此記故孔氏子孫輯<lb/>
<pb n="5a"/>
　家語以?白之備載前母施氏生九女妾生孟皮聖<lb/>
　父年餘七十孟皮廢疾乃求婚於?父年齒不倫故<lb/>
　誤傳為野合其情甚蹙穎?奉詔疏鄭注不敢正言<lb/>
　其非故謂馬鄭之?與家語文義無殊乃不得已之<lb/>
　游辭耳不知遷以身被?刑為百世之垢乃於自古<lb/>
　聖賢皆傳誣妄語以?之於堯則曰知子丹朱不肖<lb/>
　念以天下授丹朱則天下病而丹朱受其利授舜則<lb/>
　天下得其利而丹朱病堯曰終不以天下之病而利<lb/>
<pb n="5b"/>
　一人於湯則曰吾甚武號曰武王於文王則曰?行<lb/>
　善又曰閎夭之徒求有莘氏美女驪戎文馬有熊九<lb/>
　駟他?怪物因殷嬖臣費仲而獻之用此?羑里之<lb/>
　囚而得?征伐果爾則是諸臣陷君於不義而文王<lb/>
　之立身?魯叔孫婼之不若也且方是時伯夷太公<lb/>
　召公畢公安在乃?姦挾詐而為此回面?行之舉<lb/>
　乎於武王則曰以輕劍擊紂以?鉞斬其頭懸太白<lb/>
　之旗衛武公則傳為?君兄而?立之賊孟子則勸<lb/>
<pb n="6a"/>
　齊伐燕曰此文武之時不可失也又傳戰國游言曰<lb/>
　?與交黨攻益而奪之天下謂禹名傳天下於益實<lb/>
　令?自取之其無忌憚至此則至聖身無可疵而重<lb/>
　誣其父母何足怪哉自漢唐以??儒皆欲辨其誣<lb/>
　而未得其要領故特著之　穎?謂非全不知墓之<lb/>
　處所乃不知柩之所在是也自殷以前墓而不墳鄹<lb/>
　大夫雖仕於魯其官卑自當守殷禮不封不樹古無<lb/>
　墓祭聖母少寡謹於禮法無為數適墓所故久而失<lb/>
<pb n="6b"/>
　迷此事理之無足怪者五父之衢必聖父平生游處<lb/>
　熟習之地度當年送葬者必多故殯焉以發人之疑<lb/>
　而?問端卒於此焉得之陳氏謂必無殯於路衢之<lb/>
　理不知遭事之變不可以循故常與棺入肂而加攢<lb/>
　塗并象西階為壁以依肂為簷以吐霤而廬於其側<lb/>
　非禮之可以義起者乎<hi>今聖墓之右有子貢築室舊址亦古禮所未有</hi>若竟<lb/>
　無郰曼父之母則如之何孔子無不知父所葬之方<lb/>
　所而宴然終身之理如知其在防而終不知柩之所<lb/>
<pb n="7a"/>
　在則近其地而?葬焉可也既得之則身為司?不<lb/>
　可不從周法而合葬與鄹大夫卒時異矣<lb/>
有虞氏瓦棺夏后氏堲周殷人棺?周人牆置翣<lb/>
　曰有虞氏瓦棺則夏后氏以木矣堲周者殯葬時以<lb/>
　堲周於外以護棺也故殷人因之加槨焉　疏謂堲<lb/>
　土為陶冶之形大小得容棺似未安既有瓦棺又為<lb/>
　瓦槨則廣輪有加而陶冶益難義無所取蓋即以甓<lb/>
　周於棺外耳殷以後之槨以?材攢塗乃用堲周之<lb/>
<pb n="7b"/>
　意而以木易堲耳<lb/>
齊斬之情<lb/>
　古者父在為母期故兼言齊<lb/>
末之卜也<lb/>
　馬驚敗車御者之過不應讓卜國且不名而姓非稱<lb/>
　也古者軍事御與右皆卜吉然後用今賁父敗績是<lb/>
　卜不應故曰末之卜也古末莫通魯論末之也已記<lb/>
　不忍一日末有所歸也<lb/>
<pb n="8a"/>
死而不弔者三畏厭溺<lb/>
　傷死之禮起於生前之恩義設周親昵好而死於非<lb/>
　命則痛隱更深豈反有不弔之禮蓋奔赴而號泣呼<lb/>
　搶不復置弔辭以重傷主人之心也　朱軾曰孔氏<lb/>
　云非理?死謂以非理而?死於畏厭溺者非謂畏<lb/>
　厭溺皆非理?死也<lb/>
先王制禮行道之人皆弗忍也<lb/>
　行道之人猶言塗之人塗之人寡兄弟者皆有不忍<lb/>
<pb n="8b"/>
　之心而不聞有易喪期者以先王制禮不敢過也<lb/>
伯魚之母死期而猶哭夫子聞之曰誰與哭者門人曰<lb/>
鯉也夫子曰嘻其甚也伯魚聞之遂除之<lb/>
　為父後者為出母無服而伯魚得為期何也為出母<lb/>
　無服喪者不祭故也父在則父主祭嗣舉奠之禮輕<lb/>
　雖暫廢可也此聖人?情而變禮者韓愈以兄命服<lb/>
　嫂以期未有非之者故曰禮雖先王未之有可以義<lb/>
　起也<lb/>
<pb n="9a"/>
?子謂子思曰伋吾執親之喪也水漿不入於口者七<lb/>
日<lb/>
　?子至性過人每疑古禮或失於寡恩小功不?及<lb/>
　朋友之墓有宿草而不哭是也其問喪於夫子時親<lb/>
　尚存未知孝子不食之情狀若何其後身執親喪自<lb/>
　覺三日不食於哀親之分尚若未盡故與子思商論<lb/>
　而子思直言其不可過所以能傳?子之學守孔子<lb/>
　之道也注謂以疾時禮之不如己已失之而疏云誇<lb/>
<pb n="9b"/>
　已能執親之喪益誤矣<lb/>
徒使我不誠於伯?<lb/>
　注宜作忠信則無禮何傳乎<lb/>
喪爾親使民未有聞焉<lb/>
　民未有聞未聞其哀?之異?也韓退之裴少尹墓<lb/>
　誌居喪必有聞從鄭注<lb/>
非致齊也非疾也不晝夜居於?<lb/>
　經傳中?外所指各異此?謂正寢喪祭致齊及有<lb/>
<pb n="10a"/>
　憂居之<hi>文王世子篇素服居外亦謂正寢蓋對??而為外也</hi>國君則路寢之<lb/>
　外?有小寢為夫人嬪婦進御之所士大夫所宿止<lb/>
　則即其妻之正??則雖及七十同藏無間是也所<lb/>
　謂禫而從御吉祭而復寢國君則小寢士大夫則?<lb/>
　寢也所謂致齊於?散齊於外者?謂路寢之室外<lb/>
　謂路寢之堂也散齊七日國君猶出御路寢之堂以<lb/>
　聽政士大夫猶赴公朝治官事其退還於家猶得於<lb/>
　正寢之堂接親?家臣故曰散齊於外也致齊三日<lb/>
<pb n="10b"/>
　則國君惟居路寢之室不復聽政於堂士大夫則入<lb/>
　居君之齊?而不返其私室故曰致齊於?也?子<lb/>
　問卿大夫?為尸於公受宿矣而有齊衰?喪則出<lb/>
　舍於公館以待事則凡有執於祀事者必入宿於君<lb/>
　之齊?明矣<lb/>
衰與其不當物也寧無衰<lb/>
　升縷不同親?重輕之等也山?陸氏謂尊者服精<lb/>
　卑者服粗據雜記大夫為其父母兄弟之未為大夫<lb/>
<pb n="11a"/>
　者之喪服如士服而言不知此數條乃劉歆所?竄<lb/>
　在禮端衰無等<lb/>
小子識之我未之能行也<lb/>
　未之能行非謙言也聖人明於幽明死生鬼神反不<lb/>
　能有如慕如疑之情狀也<lb/>
孔子蚤作負手?杖消?於門<lb/>
　消?於門蓋全其所受而歸故知將死而志氣甚自<lb/>
　得也疏乃云放蕩以自?縱示不能以禮自持謬矣<lb/>
<pb n="11b"/>
孔子之喪二三子皆經而出?居則絰出則否<lb/>
　所傳不一或以為?居時則絰出則否也孔子沒門<lb/>
　人三年然後歸是以?居則絰與<lb/>
主人既祖填池推柩而反之降婦人而后行禮<lb/>
　既夕禮朝祖之後載柩而束之商祝飾柩一池設披<lb/>
　屬引所謂填池即?魚下垂池中所謂魚躍拂池也<lb/>
　於是商祝御柩乃祖而婦人降於階間蓋曰御柩則<lb/>
　已轉柩而?南矣故推柩而反之降婦人而行受弔<lb/>
<pb n="12a"/>
　之禮記文辭事?明注疏未喻其義乃易填池為奠<lb/>
　徹謂?子?弔當既徹祖奠之後設遣奠之時主人<lb/>
　乃徹去遣奠更設祖奠又令婦人升堂至?旦婦人<lb/>
　從堂更降而行遣奠之禮不惟於記文?不可通獨<lb/>
　不思祖與遣隔日若弔當遣奠之時而又反宿則葬<lb/>
　期且為之更易矣??子云祖胡為其不可以反宿<lb/>
　則為葬前一日朝祖後之事顯然而可憑臆為無稽<lb/>
　之?乎<lb/>
<pb n="12b"/>
謀人之軍師敗則死之謀人之邦邑危則亡之<lb/>
　軍偏師也師大?也危則亡之者避賢者路不敢賴<lb/>
　寵?謀以覆人之邦邑也注謂非義退苟非義則不<lb/>
　當著為教矣古者人臣有故而去非盡負罪出亡也<lb/>
　春秋傳宋鄭有難華元子?皆出奔國人復之而後<lb/>
　入蓋時勢所宜亡無害於義也<lb/>
哀則哀矣而難為繼也夫禮為可傳也為可繼也故哭<lb/>
踊有節<lb/>
<pb n="13a"/>
　鳥獸失其?匹鳴號躑躅亦有如不欲生者而過時<lb/>
　則亡故君子貴有繼也　疏謂使後人難繼學非也<lb/>
　為可傳謂他人易從為可繼謂本身難繼<lb/>
叔孫武叔之母死既小斂舉者出尸出?袒且投其冠<lb/>
括?子游曰知禮<lb/>
　衛司??子之喪子?嘗正其舍適立庶之失矣叔<lb/>
　孫州仇?仲尼不可與莊語故反言以譏之俾學者<lb/>
　喻其意而州仇聞之亦無所施其怨怒也<lb/>
<pb n="13b"/>
從母之夫舅之妻二夫人相為服<lb/>
　二夫人皆對甥而言母之族三故甥服從母而不及<lb/>
　其夫服舅而不及其妻時有甥依舅以居而兼服其<lb/>
　妻依從母以居而兼服其夫者故習禮者詫之以為<lb/>
　君子未之言也疏義甚明不知陳氏集?何故以臆<lb/>
　?易之<lb/>
鼎鼎爾則小人<lb/>
　陶潛詩鼎鼎百年?似以馳騖追逐為義此讀書不<lb/>
<pb n="14a"/>
　求甚解之病也<lb/>
嫂叔之無服也蓋推而?之也<lb/>
　朱軾曰喪服記夫之所為兄弟服妻降一等乃後人<lb/>
　杜撰勉齋經傳通解刪之是也<lb/>
公叔木有同母異父之昆弟死問於子游子游曰其大<lb/>
功乎狄儀有同母異父之昆弟死問於子夏子夏曰我<lb/>
未之前聞也魯人則為之齊衰狄儀行齊衰今之齊衰<lb/>
狄儀之問也<lb/>
<pb n="14b"/>
　同母異父則途之人也不宜有兄弟之稱稱兄弟俗<lb/>
　言之鄙倍也為之服是謂悖?而傷父之志知禮如<lb/>
　子游不宜有大功之疑子夏既未之前聞亦不宜更<lb/>
　舉魯人之慝禮豈魯人亦心知其非而紿託聖人諸<lb/>
　賢之言以自解飾傳聞既久記者遂不能辨與<lb/>
子思之母死於衛?若謂子思曰子聖人之後也四方<lb/>
於子乎觀禮子蓋慎諸子思曰吾何慎哉吾聞之有其<lb/>
禮無其財君子弗行也有其禮有其財無其時君子弗<lb/>
<pb n="15a"/>
行也吾何慎哉<lb/>
　禮父沒為父後者於出母無服則嫁母亦宜同無所<lb/>
　用其慎也不忍質言其故故以無其時為辭蓋母死<lb/>
　於父沒之後而已為父後則無禮之可行矣<lb/>
小斂之奠子游曰於東方?子曰於西方斂斯席矣小<lb/>
斂之奠在西方魯禮之末失也<lb/>
　始死脯醢之奠就尸?小斂有斂席無奠席大斂加<lb/>
　設奠席在斂席之西魯禮末失小斂即設奠席於西<lb/>
<pb n="15b"/>
　?子習而未察故云斂斯席矣謂始死之奠無席小<lb/>
　斂斯設奠席也疏義似未晰<lb/>
子蒲卒哭者呼滅子?曰若是野哉哭者改之<lb/>
　子蒲名滅無考疑滅非考終之辭哭者呼號以死為<lb/>
　滅故子?正之<lb/>
有無惡乎齊<lb/>
　齊謂分之所際也周官食醫職?齊飲齊寒熱之分<lb/>
　際也考工記金有六齊多少之分際也月令火齊必<lb/>
<pb n="16a"/>
　得緩急大小之分際也此則以貧富之齊為豐約之<lb/>
　齊凡經傳中言齊者皆可類推<lb/>
司徒旅歸四布<lb/>
　適公卿之喪曰聽役於司徒周官州長黨正閭師各<lb/>
　掌其地之喪紀乃司徒之屬也故獻子之喪得使司<lb/>
　徒之下士歸布<lb/>
今一日而三斬板<lb/>
　斬板與詩削屢之削同義蓋?下版而疊於上砉然<lb/>
<pb n="16b"/>
　開解有似於斬削注疏謂斬束版之繩未當事理<lb/>
父兄命赴者<lb/>
　赴於君則大夫亦宜親命赴者父兄不得代赴於族<lb/>
　姻則孝子心?志摧匍匐啼號如不欲生豈能一一<lb/>
　親命即士亦必委之父兄不得以士喪禮惟載赴於<lb/>
　君而謂凡所赴皆親命以大夫喪禮既亡遂?定父<lb/>
　兄命赴為大夫之禮而赴於君亦不親命也<lb/>
既殯旬而布材與明器<lb/>
<pb n="17a"/>
　士喪禮筮宅後有井?之文故注謂材為?材此禮<lb/>
　惟士則然若天子諸侯用輴則菆塗以為?於輴上<lb/>
　尚書顧命伯相命士須材乃用為明器及抗木與折<lb/>
　之材也周官小宗伯葬獻器不言獻材以抗木與折<lb/>
　亦包於?器中耳大夫攢於西序塗不暨於棺則?<lb/>
　已在肂亦不與士禮同<lb/>
父母之喪哭無時使必知其反也<lb/>
　朱軾曰哭無時蓋念念不忘哀慕惟君命不可違故<lb/>
<pb n="17b"/>
　事畢而反必祭而哭告大夫士既葬公政入於家既卒<lb/>
　哭金革之事無辟則事在國中郊野者必時使之可知<lb/>
　矣文?於哭無時之下明此為既葬卒哭後之禮也<lb/>
有殯聞?兄弟之喪雖緦必往非兄弟雖鄰不往<lb/>
　朱軾曰雖鄰不往以未葬也若卒哭而後弔生可已<lb/>
　哭死烏容已乎<lb/>
所識其兄弟不同居者皆弔<lb/>
　知死而不知生傷而不弔子且不弔?其兄弟不同<lb/>
<pb n="18a"/>
　居者乎知生者弔弔所以哀生也此人吾所識則其<lb/>
　兄弟不同居者死吾皆往弔所識在死者之側則於<lb/>
　喪次弔之若其兄弟死在異國則弔於所識之家伯<lb/>
　?死於衛孔子使子貢為之主曰為爾哭也?者拜<lb/>
　之朋友尚為主受弔則兄弟可知<lb/>
天子之殯也菆塗龍輴以?加斧于?上畢塗屋天子<lb/>
之禮也<lb/>
　注疏皆云既塗叢木加斧後更為屋於上而盡塗之<lb/>
<pb n="18b"/>
　如以布帛為屋則不可更塗以瓦甓則輴車重不能<lb/>
　勝而不可引與設輴之義相左蓋攢本加之龍輴之<lb/>
　上以為?四面畢塗塗乾然後加幄如大夫攢外有<lb/>
　幬士肂外有帷??曰天子龍輴而?幬諸侯輴而<lb/>
　設幬則屋即幬而加於攢木之外明矣<lb/>
魯哀公誄孔丘曰天不遺耆老莫相予位焉嗚呼哀哉<lb/>
尼父<lb/>
　左傳子貢曰君其不沒於魯乎夫子之言曰禮失則<lb/>
<pb n="19a"/>
　則昏名失則愆失智為昏失所為愆生不能用死而<lb/>
　誄之非禮也稱一人非名也君兩失之周公制禮諡以<lb/>
　易名誄以表行誄不列行諡不昭?而以字為諡無<lb/>
　非失禮失名者以見聖而不用稱名而上干其過甚<lb/>
　大故獨舉二者而無暇及乎其餘耳<lb/>
祥而縞是月禫徙月樂<lb/>
　二十四月期盡以二十五月之初舉大祥之祭是月<lb/>
　之末舉禫祭過是月而樂作如此則與二十五月而<lb/>
<pb n="19b"/>
　畢及中月而禫皆不相背魯人既祥而歌孔子曰踰<lb/>
　月則其善也踰月可歌則亦可樂矣記云禫而?無<lb/>
　哭者樂作矣故也蓋禫而樂者禮之常故孟獻子縣<lb/>
　而不樂孔子以為加於人一等也<lb/>
君於士有賜帟<lb/>
　曰有者不盡然盡然則有司供之矣<lb/>
　<lb/>
　禮記析疑卷三<lb/>
</p>
<p>
</p>
  </div>
</body>
</text>
</TEI>