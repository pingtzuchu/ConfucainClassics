<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>大易粹言卷四</head>
    <p>
<pb n="1a"/>
欽定四庫全書<lb/>
　大易粹言卷四　　　　　宋　方聞一　編<lb/>
?<hi>坎下艮上</hi>
　伊川先生曰蒙序卦屯者盈也屯者物之始生也物<lb/>
　生必蒙故受之以蒙蒙者蒙也物之?也屯者物之<lb/>
　始生物始生?小蒙昧未發蒙所以次屯也為卦艮<lb/>
　上坎下艮為山為止坎為水為險山下有險遇險而<lb/>
　止莫知所之蒙之象也水必行之物始出未有所之<lb/>
<pb n="1b"/>
　故為蒙及其進則為亨義<hi>易傳</hi>
蒙亨匪我求童蒙童蒙求我初筮告再三瀆瀆則不告<lb/>
利貞<lb/>
　伊川先生曰蒙有開發之理亨之義也卦才時中乃<lb/>
　致亨之道六五為蒙之主而九二發蒙者也我謂二<lb/>
　也二非蒙主五既順巽於二二乃發蒙者也故主二<lb/>
　而言匪我求童蒙童蒙求我五居尊位有柔順之?<lb/>
　而方在童蒙與二為正應而中?又同能用二之道<lb/>
<pb n="2a"/>
　以發其蒙也二以剛中之?在下為君所信嚮當以<lb/>
　道自守待君至誠求已而後應之則能用其道匪我<lb/>
　求於童蒙乃童蒙來求於我也筮占決也初筮告謂<lb/>
　至誠一意以求己則告之再三則瀆慢矣故不告也<lb/>
　發蒙之道利以貞正又二雖剛中然居?故宜有戒<lb/>
　<hi>易傳</hi>
　?渠先生曰禮聞來學不聞?教來學者就道義而<lb/>
　學之?教者致其人而取教也童蒙求我匪我求童<lb/>
<pb n="2b"/>
　蒙是也○教人當以次守得定不妄施初筮告再三<lb/>
　瀆瀆則不告是剛中之?也<hi>並易?</hi>
　白雲郭氏曰屯之所以為屯者險而動也蒙之所以<lb/>
　為蒙者險而止也屯者物之始生生而後?卦之序<lb/>
　也物?有必亨之理聖人發蒙有致亨之道此蒙之<lb/>
　所以亨也童蒙處蒙者也我所以發蒙者也一?以<lb/>
　筮之則我一?以告之彼二三其?是以不能告也<lb/>
　蒙之時行此為利貞耳筮者問而決之也蓍之稱筮<lb/>
<pb n="3a"/>
　義?同此<hi>易?</hi>
彖曰蒙山下有險險而止蒙蒙亨以亨行時中也匪我<lb/>
求童蒙童蒙求我志應也初筮告以剛中也再三瀆瀆<lb/>
則不告瀆蒙也蒙以養正聖功也<lb/>
　伊川先生曰山下有險?險不可處外止莫能進未<lb/>
　知所為故為昏蒙之義蒙亨以亨行時中也蒙之能<lb/>
　亨以亨道行也所謂亨道時中也時謂得君之應中<lb/>
　謂處得其中得中則<hi>一有得字</hi>時也匪我求童蒙童蒙求<lb/>
<pb n="3b"/>
　我志應也二以<hi>一?以字</hi>剛明之賢處於下五以童蒙居<lb/>
　上非是二求於五?五之志應於二也賢者在下豈<lb/>
　可自進以求於君苟自求之必?能信用之理古之<lb/>
　人所以必待人君致敬盡禮而後?者非欲自為尊<lb/>
　大?其尊?樂道不如是不足與有為也○初筮謂<lb/>
　誠一而來求決其蒙則當以剛中之道告而開發之<lb/>
　再三煩數也來筮之意煩數不能誠一則瀆慢矣不<lb/>
　當告也告之必不能信受徒為煩瀆故曰瀆蒙也求<lb/>
<pb n="4a"/>
　者告者皆煩瀆矣○卦辭曰利貞彖復伸其義以明<lb/>
　不止為戒於二實養蒙之道也未發之謂蒙以純一<lb/>
　未發之蒙而養其正乃作聖之功也發而後禁則扞<lb/>
　格而難勝養正於蒙學之至善也蒙之六爻二陽為<lb/>
　治蒙者也四?皆處蒙者也<hi>並易傳</hi>
　?渠先生曰險而止蒙夫於不當止而止是險也如<lb/>
　告子之不動心必以義為外是險而止也蒙險在?<lb/>
　是蒙昧之義蒙方始務求學而得之始是得所止也<lb/>
<pb n="4b"/>
　若蹇則是險在外者也<hi>易?後</hi>○險而止蒙蒙亨以亨<lb/>
　行者時中也夫險而不止則入于坎入于蹇不止則<lb/>
　是安其危之類也以其知險而止也故成蒙之義方<lb/>
　以有求童蒙求我匪我求童蒙以蒙而求故能時中<lb/>
　所以亨也○時<hi>一有中字</hi>之義甚大如蒙亨以亨行時中<lb/>
　也者蒙何嘗有亨以九二之亨行蒙者之時中故蒙<lb/>
　所以得亨也蒙?遽亨之理以九二循循行時中之<lb/>
　亨也蒙卦之義主之者全在九二彖之所論皆二之<lb/>
<pb n="5a"/>
　義教者但觀蒙者時之所及則道之此是亨行時<hi>一有</hi>
　<hi>中字</hi>也此時也正所謂如時雨化之如既引之中道而<lb/>
　不使之通則是教者之過當時而道之使不失其正<lb/>
　則是教者之功<hi>一有蒙以養正聖功也是以字</hi>養其蒙使正者聖人<lb/>
　之功也<hi>並易?</hi>○非禮之禮非義之義但非時中者皆<lb/>
　是也大率時措之宜者即中也時中非易得謂非時<lb/>
　中而行禮義為非禮之禮非義之義又不可一?如<lb/>
　此如孔子?出母子思不?出母不可以子思為非<lb/>
<pb n="5b"/>
　也又如制禮者小功不稅使?子制禮又不知如何<lb/>
　以此不可易言時中之宜甚大?精義入神始得觀<lb/>
　其?通行其典禮此方是真義理也行其典禮而不<lb/>
　達會通則有非時中者矣今學者?是執禮?禮亦<lb/>
　是自?通制之者然言不足以盡天下之事守禮亦<lb/>
　未為失但大人見之則為非禮非義不時中也君子<lb/>
　要多識前言?行以畜其?者以其看得前言?行<lb/>
　熟則自能比物醜類亦能見得時中<hi>語解</hi>○蒙以養正<lb/>
<pb n="6a"/>
　使蒙者不失其正教人者之功也盡其道其惟聖人<lb/>
　乎<hi>正蒙</hi>
　廣平游氏曰含?之厚比於赤子抱一不離此蒙以<lb/>
　養正之謂也夫唯抱一不離故智雖落天地而不自<lb/>
　慮能雖窮海?而不自為付百職於?賢而我?為<lb/>
　焉其致功也吾不尸其事其成功也吾不處其名此<lb/>
　聖人之功也○筮者占以決疑也占以決疑?不致<lb/>
　誠故易於致誠以謀亦以筮言之非假布策也蒙之<lb/>
<pb n="6b"/>
　初筮者致一以有求比之原筮者再思以有擇若夫<lb/>
　假爾泰筮則不可以有原也<hi>並易?</hi>
　龜山楊氏曰險在前?斯?險矣見險而能止蹇之<lb/>
　所以為智也險在下?斯出險矣險而止卦之所以<lb/>
　為蒙也物生必蒙則生而未失赤子之心也有亨之<lb/>
　道焉以亨之道行則時中矣中也者喜怒哀樂未發<lb/>
　之謂也居蒙之時有剛明之材唯九二而已蒙所資<lb/>
　以為明者也六五柔順而得中童蒙之能求我者也<lb/>
<pb n="7a"/>
　古者大有為之君必有不召之臣故湯之於伊尹學<lb/>
　焉而後臣之伊尹非有求於湯也而湯實求之故曰<lb/>
　匪我求童蒙童蒙求我志應也?志不應則尊?樂<lb/>
　義之心不至尊?樂義之心不至則雖有謀焉而就<lb/>
　之猶不告也況可召之乎故又曰初筮告再三瀆瀆<lb/>
　則不告初筮誠一也再三誠不一也誠不一而告之<lb/>
　則上下皆瀆矣瀆滋蒙也筮謂占決也○蒙以養正<lb/>
　聖功也者正以蒙養之則不失赤子之心矣作聖之<lb/>
<pb n="7b"/>
　功也<hi>並易?</hi>
　兼山郭氏曰山下有險險而止蒙有不知而止者童<lb/>
　蒙是也有?所事於知而安之者聖之事也詩曰帝<lb/>
　謂文王不大聲以色不長夏以革不識不知順帝之<lb/>
　則其養正之謂乎志應也者非體應也誠應也彼一<lb/>
　?而筮之則一?而告之彼二三其?是以不能告<lb/>
　也故蒙之辭皆有二義<hi>易?</hi>
　白雲郭氏曰險而止蒙畏而止之者童蒙也安而止<lb/>
<pb n="8a"/>
　之者聖人也童言物之?也物?則求亨求亨有亨<lb/>
　之道患不以亨之道行耳九二處得其中應得其時<lb/>
　是亨之道也我有治蒙之志童蒙有求我之志故云<lb/>
　志應初筮告者剛中之性?二三也再三不告?以<lb/>
　瀆我而亦所以瀆蒙也瀆則愈惑是以窒者不復通<lb/>
　晦者不復光非所以治蒙也蒙之道養正則不惑而<lb/>
　不取於二三養正不已終成聖功是以不失赤子之<lb/>
　心為大人養正猶孟子言以直養而?害?正直皆<lb/>
<pb n="8b"/>
　謂天之所命也<hi>易?</hi>
象曰山下出泉蒙君子以果行育?<lb/>
　伊川先生曰山下出泉出而遇險未有所之蒙之象<lb/>
　也若人蒙?未知所適也君子觀蒙之象以果行育<lb/>
　?觀其出而未能通行則以果?其所行觀其始出<lb/>
　未有所向則以養育其明?也<hi>易傳</hi>
　廣平游氏曰山下出泉其一未散其勢未?觀其勢<lb/>
　之未?則果行觀其一之未散則育?<hi>易?</hi>
<pb n="9a"/>
　龜山楊氏曰山下出泉泉之始達也萬折必東避礙<lb/>
　而通諸海果行者取之盈科而進不捨晝夜育?者<lb/>
　取之<hi>易?</hi>
　兼山郭氏曰蒙之為蒙可以?材可以成己是或一<lb/>
　道也今夫山一卷石之多及其廣大草木生之禽獸<lb/>
　居之?藏興焉今夫水一勺之多及其不測黿鼉鮫<lb/>
　龍魚?生焉貨財殖焉是以導之可以?材蓄之可<lb/>
　以成己詩曰如山之苞如川之流其果行育?之謂<lb/>
<pb n="9b"/>
　乎<hi>易?</hi>
　白雲郭氏曰先人有言蒙之為蒙可以達材可以成<lb/>
　己也雍曰山下出泉行之所以果行止之所以育?<lb/>
　非以泉行而山止也?山下之泉必養其源然後決<lb/>
　而為江河君子必育?深厚然後可以果行也其所<lb/>
　以生利萬物者所謂?材歟<hi>易?</hi>
初六發蒙利用刑人用?桎梏以?吝象曰利用刑人<lb/>
以正法也<lb/>
<pb n="10a"/>
　伊川先生曰初以?闇居下下民之蒙<hi>一作象</hi>也爻言<lb/>
　發之之道發下民之蒙當明刑禁以示之使之知畏<lb/>
　然後從而教導之自古聖王為治設刑罰以齊其?<lb/>
　明教化以善其俗刑罰立而後教化行雖聖人尚?<lb/>
　而不尚刑未嘗偏廢也故為政之始立法居先治蒙<lb/>
　之初威之以刑者所以?去其昏蒙之桎梏謂拘束<lb/>
　也不去其昏蒙之桎梏則善教?由而入既以刑禁<lb/>
　率之雖使心未能喻亦當畏威以從不敢肆其昏蒙<lb/>
<pb n="10b"/>
　之欲然後漸能知善道而革其<hi>一?其字</hi>非心則可以移<lb/>
　風易俗矣苟專用刑以為治則蒙雖畏而終不能發苟<lb/>
　免而?恥治化不可得而成也故以?則可吝○治<lb/>
　蒙之始立其防限明其罪罰正其法也使之由漸至<lb/>
　於化也或疑發蒙之初遽用刑人?乃不教而誅乎<lb/>
　不知立法制刑乃所以教也?後之論刑者不復知<lb/>
　教化在其中矣<hi>並易傳</hi>
　?渠先生曰以柔下賢居於坎?然?私系用心存<lb/>
<pb n="11a"/>
　公雖不能諭人於道以辨曲直正法可也善行法者<lb/>
　多說於任刑道非?矣故以?吝故君子哀矜而勿<lb/>
　喜也<hi>易?</hi>
　廣平游氏曰蒙之初六發蒙而利用刑人何也?民<lb/>
　之迷則目?所見耳?所聞若以物蒙其首也今欲<lb/>
　發其蒙而示之以好惡則彼且不見利不勸不威不<lb/>
　懲誥令所不能加行義所不能率必欲以利誘之耶<lb/>
　則爵??而??功愈非所以勸也故當小懲而大<lb/>
<pb n="11b"/>
　戒罰一以警百然後蒙者畏刑之將至相與從上之<lb/>
　所好而避其所惡故其蒙可得而發也雖然有發蒙<lb/>
　之志則刑人而為利矣苟惡其蒙而刑之不幾於不<lb/>
　教而誅乎故曰利用刑人以正法也正法云者示之<lb/>
　以好惡之謂也<hi>易?</hi>
　龜山楊氏曰蒙?知也告之而弗喻引之而弗?非<lb/>
　威之以刑莫之能從也故發蒙之初利用刑人?威<lb/>
　之使從也用?桎梏縱之以?則吝矣桎梏者所以<lb/>
<pb n="12a"/>
　禁切之使?妄適也吝則不復自新矣昔成王以商<lb/>
　之餘民封康叔則告以敬明乃罰為先商之餘民頑<lb/>
　民也蒙而?知者也故所先如此至康王畢公保釐<lb/>
　東郊則世變風移矣故命之曰唯?唯義時乃大訓<lb/>
　成王之誥康叔?利用刑人之意先王之施?刑非<lb/>
　異也因時而已矣<hi>易?</hi>
　兼山郭氏曰初六人之生不知學問之可成不知罟<lb/>
　擭??之可避凡以蒙故也故初則發之利用刑人<lb/>
<pb n="12b"/>
　乃所以為說桎梏之道也不能發之於初至於過而<lb/>
　後擊之不亦晚乎謂以?者過也說者謂脫之則吝<lb/>
　是一罹於刑終身不可?也豈其然乎<hi>易?</hi>
　白雲郭氏曰先人曰人之生不知學問之可成不知<lb/>
　罟擭?阱之可避凡以蒙故也雍曰初六發蒙是使<lb/>
　之知學問之可成也利用刑人是使之知?阱之可<lb/>
　避也聖人懼民性之易遷故欲辯之於初也雖舜之<lb/>
　刑期?刑不過於此豈非?桎梏之道哉不知此道<lb/>
<pb n="13a"/>
　而以?能?吝乎或以用刑為發蒙之道疑聖人先<lb/>
　刑後教非也發蒙所以教之也用刑所以輔教也此<lb/>
　舜戒?陶明于五刑以弼五教之意聖人豈有先刑<lb/>
　罰而後教化之理哉<hi>易?</hi>
九二包蒙吉納婦吉子克家象曰子克家剛柔接也<lb/>
　伊川先生曰包含容也二居蒙之世有剛明之才而<lb/>
　與六五之君相應中?又同當時之任者也必廣其<lb/>
　含容哀矜昏愚則能發天下之蒙成治蒙之功其道<lb/>
<pb n="13b"/>
　廣其施?如是則吉也卦唯二陽爻上九剛而過唯<lb/>
　九二有剛中之?而應於五用於時而獨明者也苟<lb/>
　恃其明?於自任則其?不?故雖婦人之柔闇尚<lb/>
　當納其所善則其明廣矣又以諸爻皆?故云婦堯<lb/>
　舜之聖天下所莫及也尚曰清問下民取人為善也<lb/>
　二能包納則克濟其君之事猶子能治其家也五既<lb/>
　?柔故發蒙之功皆在於二以家言之五父也二子<lb/>
　也二能主蒙之功乃人子克治其家也○子而克治<lb/>
<pb n="14a"/>
　其家者父之信任專也二能主蒙之功者五之信任<lb/>
　專也二與五剛柔之情相接故得行其剛中之道成<lb/>
　發蒙之功苟非上下之情相接則二雖剛中安能尸<lb/>
　其事乎<hi>並易傳</hi>
　?渠先生曰九二以剛居中故能包蒙而吉○擇婦<lb/>
　而納之則吉○九二以下卦之中主卦?故曰子克<lb/>
　家以子任家必剛柔得中乃濟不可嚴厲也<hi>並易說</hi>
　龜山楊氏曰?忿疾于頑包蒙也苟以是心至斯受<lb/>
<pb n="14b"/>
　之矣納婦也九二以剛中之才居發蒙之任?蒙資<lb/>
　之以為明者也頑而疾之已甚則亂順而拒之遷善<lb/>
　者沮非所以治蒙也故包蒙納婦吉婦者順而從我<lb/>
　者也臣之任國事與子之治其家其道一也舜之父<lb/>
　頑母嚚象傲日以殺舜為事舜則負罪引慝而已彼<lb/>
　以愛兄之道來則誠信而喜之此舜之所以包蒙納<lb/>
　婦而克家也使舜偽而為之則誠信不孚誠信不孚<lb/>
　則剛柔不接以是而處頑傲之間欲其不格姦難矣<lb/>
<pb n="15a"/>
　<hi>易說</hi>
　白雲郭氏曰九二以剛中之?為治蒙之主所謂尊<lb/>
　賢而容?嘉善而矜不能者也故雖昏愚之蒙包而<lb/>
　容之柔道之善取而納之長?之節不廢而君臣之<lb/>
　倫不亂是雖為治蒙之主而上下之分嚴矣是以吉<lb/>
　也然包蒙者包?蒙而為之主以?陽言之九夫道<lb/>
　也六婦道也以尊卑言之五父道也二子道也包蒙<lb/>
　納婦必子克家而後吉苟?子道獨能包而納之是<lb/>
<pb n="15b"/>
　為?僣不制之臣矣故二者皆以克家為吉包蒙納<lb/>
　婦剛克也子克家柔克也孟子曰有伊尹之志則可<lb/>
　其九二之謂乎剛柔接者謂二之剛中上接於柔五<lb/>
　之巽順下接於剛也<hi>易?</hi>
六三勿用取女見金夫不有躬?攸利象曰勿用取女<lb/>
行不順也<lb/>
　伊川先生曰三以?柔處蒙闇不中不正女之妄動<lb/>
　者也正應在上不能?從近見九二為?蒙所歸得<lb/>
<pb n="16a"/>
　時之盛故捨其正應而從之是女之見金夫也女之<lb/>
　從人當由正禮乃見人之多金說而從之不能保有<lb/>
　其身者也?所?而利矣○女之如此其行邪僻不<lb/>
　順不可取也<hi>並易傳</hi>○不有躬?攸利不立已後雖向<lb/>
　好事猶為化物不得以天下萬物撓己巳立後自能<lb/>
　了當得天下萬物<hi>語?</hi>
　?渠先生曰金夫二也不有躬履非正則不能固於<lb/>
　一也<hi>易說</hi>
<pb n="16b"/>
　龜山楊氏曰六三?柔而不中正不從正應而下從<lb/>
　九二見金夫不有躬者也見金而?從行不順矣婦<lb/>
　人以順為正行不順則父母國人皆賤之二雖納婦<lb/>
　非順而從之也何利之有<hi>易?</hi>
　兼山郭氏曰六三?應從二行不順也見利忘身不<lb/>
　可取也<hi>易說</hi>
　白雲郭氏曰六三不正之女捨應從二見利忘身與<lb/>
　貞不字者異矣何所利哉易於有應言婦?應言女<lb/>
<pb n="17a"/>
　三捨應從二行不順矣稱女可也<hi>易說</hi>
六四困蒙吝象曰困蒙之吝獨?實也<lb/>
　伊川先生曰四以?柔而蒙闇?剛明之親援?由<lb/>
　自發其蒙困於昏蒙者也其可吝甚矣吝不足也謂<lb/>
　可少也○蒙之時陽剛為發蒙者四?柔而最?於<lb/>
　剛乃愚蒙之人而不比近賢者?由得明矣故困於<lb/>
　蒙可羞吝者以其獨?於賢明之人也不能親賢以<lb/>
　致困可吝之甚也實謂陽剛也<hi>並易傅</hi>
<pb n="17b"/>
　龜山楊氏曰?資陽以為明六四之困蒙?於陽故<lb/>
　也陽實而??實謂陽也不能親賢以發其蒙其困<lb/>
　吝宜矣<hi>易說</hi>
　兼山郭氏曰六四上下?于二剛?所資焉謂之困<lb/>
　蒙是以君子慎其獨也君子賢其賢而親其親?世<lb/>
　不忘也困蒙何有焉<hi>易說</hi>
　白雲郭氏曰先人曰上下?于二剛?所資焉謂之<lb/>
　困蒙是以君子慎其獨也雍曰?於二剛?所發蒙<lb/>
<pb n="18a"/>
　則困陽實而??故稱?實孟子曰夫苟好善則人<lb/>
　將輕千里而來告之以善何困之有夫苟不好善則<lb/>
　訑訑之聲音?色拒人於千里之外是其所以困也<lb/>
　故以此而居上則失道而寡助以此務學則孤陋而<lb/>
　寡聞然則困蒙抑亦自取之歟伊川以吝為不足謂<lb/>
　可少之也然有嗇而可鄙之意<hi>易?</hi>
六五童蒙吉象曰童蒙之吉順以巽也<lb/>
　伊川先生曰五以柔順居君位下應於二以柔中之<lb/>
<pb n="18b"/>
　?任剛明之才足以治天下之蒙故吉也童取未發<lb/>
　而資於人也為人君者苟能至誠任賢以成其功何<lb/>
　異乎出於已也○舍己從人順從也降志下求卑巽<lb/>
　也能如是優於天下矣<hi>並易傳</hi>
　?渠先生曰不愿不信蒙之失正者也故蒙正如童<lb/>
　吉與夫彖之義同<hi>易?</hi>
　龜山楊氏曰五居尊位而下求九二之臣不挾貴也<lb/>
　以童蒙自居不挾長挾賢也苟有求焉有所挾則皆<lb/>
<pb n="19a"/>
　在所不告自天子至於?人君子所以俟之一也故<lb/>
　唯童蒙乃吉夫湯之於伊尹?宗之於傅說皆學然<lb/>
　後臣之由斯道也<hi>易說</hi>
　兼山郭氏曰六五夫是道也豈獨受學事師為然其<lb/>
　?乃在於成?之序也順也者順於理也巽也者入<lb/>
　於道也孔子曰吾與?言終日不違如愚退而省其<lb/>
　私亦足以發夫然後知?氏之子殆庶幾也<hi>易?</hi>
　白雲郭氏曰柔順居尊下應九二學焉而後臣此童<lb/>
<pb n="19b"/>
　蒙之吉也太甲之於伊尹?宗之於傅說是也太甲<lb/>
　克終允??宗克邁乃訓皆順以巽之義<hi>易說</hi>
上九擊蒙不利為?利禦?象曰利用禦?上下順也<lb/>
　伊川先生曰九居蒙之終是當蒙極之時人之愚蒙<lb/>
　既極如苖民之不率為亂者當?伐之然九居上剛<lb/>
　極而不中故戒不利為?治人之蒙乃禦?也肆為<lb/>
　剛暴乃為?也若舜之征有苗周公之誅三監禦?<lb/>
　也秦皇漢武窮兵誅伐為?也○利用禦?上下皆<lb/>
<pb n="20a"/>
　得其順也上不為過暴下得擊去其蒙禦?之義也<lb/>
　<hi>並易傳</hi>
　?渠先生曰蒙暗犯?禦之可也以剛明極顯而?<lb/>
　蒙暗則傷義而?不率也<hi>易?</hi>
　廣平游氏曰蒙之上九擊蒙若齊之伐燕利其土地<lb/>
　重器所謂為?也若葛伯仇餉而湯?征之所謂禦<lb/>
　?也<hi>易?</hi>
　龜山楊氏曰上九蒙之極也以剛之才處之故至於<lb/>
<pb n="20b"/>
　擊蒙也然擊之以正其罪則禦?也已甚而至於殘<lb/>
　民則為?也故戒之曰不利為?利禦?若有苗之<lb/>
　昏迷而舜征之擊蒙而禦?也孟子謂燕可伐而齊<lb/>
　王伐之誅其君而弔其民則是亦禦?也而齊王遷<lb/>
　其重器係累其子弟是乃為?耳故諸侯將謀救之<lb/>
　上下不順故也何利之有<hi>易?</hi>
　兼山郭氏曰上九下愚之不可移怙終之不可戒是<lb/>
　以不得已而至於擊也師之毒天下猶曰民從之吉<lb/>
<pb n="21a"/>
　?於蒙乎故知其為上下順也不利為?利禦?彼<lb/>
　我?主之辭非有時而利為?也易為君子謀不為<lb/>
　小人謀斯言至矣上下皆蒙故戒之如此上九非剛<lb/>
　中之?也<hi>易?</hi>
　白雲郭氏曰先人曰不利為?利禦?彼我?主之<lb/>
　辭非有時而利為?也雍曰既利禦?則彼來?者<lb/>
　不利明矣夫不能戒之於早終至於過而後擊之亦<lb/>
　非特教之不至也?有積惡不移之質如何校滅耳<lb/>
<pb n="21b"/>
　者也上九剛過之才發蒙則暴包蒙則不能容以之<lb/>
　禦?則利矣能禦?亦去?蒙之害上下得不順之<lb/>
　乎<hi>易?</hi>
　<lb/>
　<lb/>
　<lb/>
　<lb/>
　大易粹言卷四<lb/>
</p>
<p>
</p>
  </div>
</body>
</text>
</TEI>