<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋地理考實卷四</head>
    <p>
<pb n="1a"/>
欽定四庫全書<lb/>
　春秋地理考實卷四　　　　　婺源江永撰<lb/>
　　王朝列國興廢?<hi>見傳??纂今考訂加注</hi>
　　　王朝興廢?<lb/>
　　　　周<lb/>
姬姓?帝之苗裔后稷之後也后稷封於邰今武功縣<lb/>
也<hi>今屬陜西乾州左傳作駘見昭九年史或作斄明一統志云武功縣西南二十里有斄城</hi>及夏之<lb/>
衰后稷之子不窋失其官竄於西戎<hi>夏之衰韋昭謂啟子太康時</hi>括<lb/>
<pb n="1b"/>
地志曰不窋故城在慶州?化縣今慶陽府安化縣也<lb/>
<hi>安化慶陽府治不窋城在府境?府東三里有不窋?</hi>不窋之孫公劉徙居邠今<lb/>
邠州東北有豳亭三水縣西有古豳城皆是也<hi>邠州在西安府西北三百五十里古西戎地公劉居之漢之漆縣也舊屬西安府今為直?州三水屬之本作豳州唐太宗以字似幽改為邠</hi>公劉傳九世至太王<hi>國語周靈王太子晉曰后稷始基靖民十五王而文始平之韋昭據周本紀釋十五王云謂后稷不窋鞠陶公劉慶節皇僕差弗?隃公非?圍亞圍公祖太王王季文王也夫稷契同時契至湯四百餘年而十匹世稷至文王約千年猶止十五世何以相差迥?如此蓋周之世次雖周人亦有傳訛矣據世本自公劉?慶節皇僕差弗?隃公非辟方?圍侯牟亞圍雲都太公祖紺<pb n="2a"/>諸盩十有二世而生古公亶父較史記多辟方侯牟雲都諸盩四世至文王猶止十九王蓋不窋之後公劉之前猶或有缺軼也</hi>去邠邑於岐山之陽今岐山縣也<hi>岐山縣屬鳳翔府一統志云武功縣西北有周城太王邑於岐山之下即此</hi>文王受命作邑於豐今西<lb/>
安府鄠縣南有酆城武王克商而有天下定都於鎬鎬<lb/>
在豐水之東豐在豐水之西相去二十五里平王遷都<lb/>
王城今洛陽縣西河南故城是也敬王又遷成周今洛<lb/>
陽縣東洛陽故城是也<hi>洛陽屬河南府二故城東西相去四十里</hi>平王四十<lb/>
九年魯隱公立敬王三十九年獲麟之?也後九王二<lb/>
<pb n="2b"/>
百二十年而赧王為秦所滅<lb/>
　<hi>附考惠周考王封其弟揭於王城是為周桓公傳之威公  公武公文君秦滅之遷於<graphic n="KR1222" url="https://raw.githubusercontent.com/kanripo/KR-Gaiji/master/images/KR1222.png" mimeType="image/png"/>狐是為西周西</hi>
　<hi>周惠公?封少子班於鞏以奉王於成周襲父諡為惠公傳之其子傑秦復滅之遷於陽人聚是為東周</hi>
　<hi>東周王前後建都之殊者以鎬京為西周對洛邑為  周也二公封邑之殊者又於洛邑二城?以王城</hi>
　<hi>為西周對成周為東周也</hi>
　　　列國興廢?<lb/>
　　　　魯<lb/>
姬姓侯爵周文王第四子周文公旦所封也周公有大<lb/>
<pb n="3a"/>
?勞於天下位?宰留相天子乃封其長子伯禽為魯<lb/>
侯都於曲阜今山東兗州府曲阜縣是也伯禽十三世<lb/>
傳至隱公息姑元年春秋託始於此又二百四十有二<lb/>
年為哀公蔣之十四年西狩獲麟春秋以終後九君至<lb/>
頃公讎為楚所滅<lb/>
　　　　蔡<lb/>
姬姓侯爵武王同母弟叔度所封也武王克商封叔度<lb/>
於蔡今汝寧府上蔡縣是也<hi>上蔡縣在府治汝陽縣之北四十五里古蔡國城在<pb n="3b"/>汝陽上蔡二縣之界漢置上蔡縣</hi>平侯徙新蔡今新蔡縣是也<hi>楚靈王滅蔡平王復封平侯廬於是徙新蔡在汝寧府東五十里</hi>昭侯又徙州來謂之下蔡<hi>是時州來屬吳昭侯請於吳而遷之以避楚也</hi>今壽州北三十里有蔡國城即下<lb/>
蔡也<hi>壽州屬鳳陽府</hi>宣侯二十八年魯隱公立成侯十年魯哀<lb/>
公十四年也後為楚所滅<lb/>
　　　　曹<lb/>
姬姓伯爵武王同母弟叔振鐸所封也武王克商封叔<lb/>
振鐸於曹今兗州府定陶縣是也<hi>定陶在曹州東南五十里今升曹州為府<pb n="4a"/>定陶屬之</hi>叔振鐸生太伯脾脾後九世桓公終生即位桓公<lb/>
三十五年魯隱公元年也魯哀公八年曹伯陽為宋所<lb/>
滅<hi>孟子時有曹交乃鄒君族人鄒亦姓曹趙岐謂曹君之弟誤也</hi>
　　　　?<lb/>
姬姓侯爵武王同母少弟康叔封之後也武王封康叔<lb/>
於?<hi>先封於康而後改封於?也</hi>今?輝府淇縣東北朝歌城是也<lb/>
文公遷楚丘其故城在今滑縣東<hi>舊屬直?大名府今改屬河南?輝府</hi>
成公又遷帝丘今開州有顓頊城是也<hi>開州屬大名府</hi>桓公十<lb/>
<pb n="4b"/>
三年魯隱公即位出公十二年魯哀公十四年也其後<lb/>
貶號曰君止有濮陽之地秦二世廢其君角為庶人<lb/>
　　　　滕<lb/>
姬姓侯爵周文王子叔繡所封今滕縣是也<hi>在兗州府東南</hi>魯<lb/>
隱公七年始見滕侯卒其後書子蓋時王所黜也漢地<lb/>
理志滕封三十一世為齊所滅孔氏穎達及諸家多因<lb/>
之戰國?則謂滕滅於宋通鑑通考皆云宋滅滕未知<lb/>
孰是姑?存之<lb/>
<pb n="5a"/>
　　　　晉<lb/>
姬姓侯爵周武王少子唐叔虞之後也成王封叔虞於<lb/>
唐始都於翼今平陽府翼城縣是也<hi>按晉之始封?者皆謂太原晉陽縣今太原府太原縣也其縣治為唐城其地有晉水唐叔虞之子燮父因改曰晉若翼城者在平陽府南後世所徙而此以為始都於翼未知何據考一統志翼城縣東二十五里有唐城堯之裔封此周遷其子孫於杜為唐杜氏傳云成王滅唐而封太叔意所滅之唐在翼城則所封之唐亦在翼城然滅唐封唐事雖相因而叔虞始封自是太原之唐城非翼城也杜氏譜云燮父孫成侯徙都曲沃穆侯徙都絳是自成侯已後始由太原而南遷平陽絳即翼也一統志云翼城春秋時絳邑後更曰翼漢為絳縣地然則傳謂晉為翼者自穆侯始耳</hi>唐<lb/>
<pb n="5b"/>
叔子燮父為晉侯<hi>因太原有晉水故改曰晉若燮父己居翼則無由改國名矣</hi>傳十<lb/>
世至昭侯昭侯封其叔父文侯之弟成師於曲沃是為<lb/>
桓叔曲沃者今之聞喜縣也<hi>今屬絳州又今之曲沃縣後魏所置一統志謂成師所封者誤也</hi>昭侯傳至哀侯為桓叔之孫武公所滅武公徙<lb/>
居絳在今絳州之北<hi>今為直?州</hi>景公又自絳徙新田今在<lb/>
曲沃縣南<hi>縣屬平陽府</hi>鄂侯二年魯隱公立定公三十一年<lb/>
魯哀公十四年也又六世韓魏趙三分晉地遷其君靖<lb/>
公俱酒為家人<lb/>
<pb n="6a"/>
　　　　鄭<lb/>
姬姓伯爵周厲王少子友之後也宣王二十二年封友<lb/>
於鄭在西都畿?棫林之地<hi>或作咸林者誤</hi>漢屬京兆曰鄭縣<lb/>
今華州是也<hi>華州舊屬西安府今升同州為府以華州屬之?代有鄭縣元省入華州故城在州西北三里</hi>幽王之難友寄帑於虢鄶之間<hi>虢今汜水及榮陽縣鄶今新鄭及密縣</hi>因取二國之地<hi>武公取之</hi>在濟西洛東河南潁北四水間<lb/>
謂之新鄭今開封府新鄭縣是也<hi>今升許州為府新鄭屬之</hi>莊公二<lb/>
十二年魯隱公即位聲公二十年魯哀公十四年也後<lb/>
<pb n="6b"/>
為韓所滅<hi>韓滅鄭徙都之今開封府鄭州</hi>
　　　　吳<lb/>
姬姓子爵<hi>按國語云命圭有命固曰吳伯不曰吳王是吳本伯爵因其僭王故曰吳子非子爵也</hi>
周太王長子太伯奔?蠻以避季?居於梅里今無錫<lb/>
縣也<hi>屬常州府一統志故泰伯城在無錫縣東南四十里梅里平墟自泰伯以下至王僚二十三君皆都於此</hi>太伯卒仲雍嗣立後十七世至壽夢始稱王其後闔<lb/>
閭築大城而都之即今蘇州府治也魯成公六年壽夢<lb/>
見經夫差十五年獲麟之?也魯哀公二十二年為越<lb/>
<pb n="7a"/>
句踐所滅<lb/>
　　　　燕<lb/>
姬姓伯爵周同姓召公奭之後也武王封召公於薊號<lb/>
為北燕<hi>所以?於南燕</hi>今順天府大興縣是也穆侯七年魯隱<lb/>
公即位獻公十二年魯哀公十四年也後六世易王立<lb/>
傳王號者六世至燕王喜為秦所滅<lb/>
　　　　齊<lb/>
姜姓侯爵太公望之後也其先四岳佐禹平水土有功<lb/>
<pb n="7b"/>
虞夏間封於?商末太公起漁釣為文武師封營丘曰<lb/>
齊侯漢地志云臨淄師尚父所封臣瓚謂臨淄即營丘<lb/>
也　<hi>今青州府昌樂縣漢為營陵縣地隋置營丘縣一志謂昌樂縣東南五十里營丘社即太公受封之地又於臨淄縣注云本齊營丘地漢置營陵縣為北海郡治蓋二縣相近皆營丘</hi>案齊?徙薄<lb/>
姑後復都臨淄詩所云王命仲山甫城彼東方即其事<lb/>
也今臨淄縣屬青州府薄姑即博興縣也僖公九年魯<lb/>
隱公立簡公四年魯哀公十四年也後三君一百有二<lb/>
年康公貸卒由氏遂?齊<lb/>
<pb n="8a"/>
　　　　秦<lb/>
嬴姓伯爵出自顓頊裔孫女修子大業生大費與禹平<lb/>
水土佐舜調馴鳥獸賜姓嬴是為伯翳<hi>即伯益也</hi>伯翳十九<lb/>
世非子為周孝王主馬汧渭間馬大蕃息孝王封為附<lb/>
庸而邑之秦今秦州清水縣故秦城是也<hi>屬鞏昌府又鳳翔府隴州南三里有秦城一統志云非子所封按此地本漢之汧源縣</hi>非子之?孫曰秦仲死<lb/>
於西戎其孫襄公討西戎有功平王東遷賜以岐豐之<lb/>
地列為諸侯寧公徙平陽今郿縣西有平陽故城<hi>屬鳳翔府<pb n="8b"/>後魏改郿縣為平陽</hi>?公徙雍今鳳翔縣也<hi>鳳翔府治</hi>獻公徙櫟陽今<lb/>
臨潼縣也<hi>屬西安府臨潼北五十里有櫟陽城一云在西安府咸寧縣渭水之北</hi>孝公徙<lb/>
咸陽今咸陽縣也<hi>西安府北五十里</hi>文公四十四年魯隱公立<lb/>
悼公十一年魯哀公十四年也後九世孝公用商鞅以<lb/>
耕戰霸秦其子惠文君自號為王傳武王昭襄王孝文<lb/>
王莊襄王至始皇?天下自立為皇帝二世而亡<lb/>
　　　　楚<lb/>
?姓子爵出自顓頊孫重黎為?辛氏火正能光融天<lb/>
<pb n="9a"/>
下命曰祝融其弟吳回嗣為祝融生陸終陸終生六子<lb/>
最少者季連季連之苗裔鬻熊為周文武師成王時封鬻<lb/>
熊?孫熊繹於?蠻胙以子男之田其地居丹陽徐廣<lb/>
宋忠皆曰在南郡枝江縣今屬?州府<hi>一統志云丹陽在?州府歸州東七里熊繹始封於此後又移枝江亦曰丹陽歸州今屬宜昌府</hi>其後都郢<hi>楚文王時</hi>今江<lb/>
陵縣是也<hi>?州府治北十里紀南城</hi>昭王徒鄀水經注謂之鄢郢今<lb/>
在宜城縣西南<hi>楚鄢郢漢改宜城縣今屬襄陽府</hi>秦拔鄢郢楚保陳城<lb/>
即故陳國也<hi>今陳州府</hi>其最後徙壽春即今壽州是也<hi>屬鳳陽府</hi>
<pb n="9b"/>
武王十九年魯隱公立惠王八年魯哀公十四年也惠<lb/>
王而下有簡聲悼肅宣威?頃襄考烈幽哀貞芻十二<lb/>
王而秦滅之<lb/>
　　　　宋<lb/>
子姓公爵出自商王帝乙之長庶子啟食采於?謂之<lb/>
?子周武王誅紂立其子武庚武庚以三監畔成王誅<lb/>
之乃更封微子為宋公以奉湯祀禮樂車服悉如商舊<lb/>
作賓王家漢地理志梁國睢陽縣故宋國微子所封今<lb/>
<pb n="10a"/>
歸?府商丘縣是也穆公和七年魯隱公立景公三十<lb/>
六年魯哀公十四年也後至王偃稱王圖伯而齊魏楚<lb/>
共滅其國<lb/>
　　　　杞<lb/>
姒姓伯爵武王克商求夏禹苗裔得東樓公封杞以奉<lb/>
禹祀杜氏預曰杞國本都陳留雍丘縣桓六年淳于公<lb/>
亡國杞似并之遷都淳于<hi>杞始封在雍丘春秋之前已國於青州而近莒或由周王改封之</hi>又遷?陵襄二十九年又遷淳于今開封府杞縣<lb/>
<pb n="10b"/>
即雍丘也淳于廢城在安丘縣東北<hi>屬濟南府</hi>?陵故城在<lb/>
昌樂縣東南<hi>屬青州府</hi>東樓公十四傳至武公武公二十九<lb/>
年魯隱公立閔公六年獲麟之?也後為楚所滅<lb/>
　　　　陳<lb/>
媯姓侯爵出自帝舜之後封於有虞虞幕裔孫閼父為<lb/>
周武王陶正能利器用王賴之以元女大姬下嫁其子<lb/>
滿而封諸陳使奉虞帝祀今陳州是也<hi>舊屬開封府今為陳州府</hi>桓<lb/>
公二十三年魯隱公立閔公二十一年魯哀公十四年<lb/>
<pb n="11a"/>
也後三年楚惠王使公孫朝滅陳<lb/>
　　　　薛<lb/>
任姓侯爵?帝之後奚仲封於薛今滕縣南四十里有<lb/>
薛城<hi>屬兗州府</hi>隱十一年滕薛來朝始見經莊三年書薛伯<lb/>
卒蓋時王所黜也孔氏穎達陸氏淳皆曰小國無紀世<lb/>
不可知亦不知為誰所滅<hi>薛當是齊所滅滕文公云齊人將築薛是已取其地也齊為田嬰田文之食邑</hi>
　　　　邾<lb/>
<pb n="11b"/>
曹姓子爵出自陸終第五子晏安之後武王克商封其<lb/>
苗裔曹挾於邾為附庸今魯國鄒縣是也<hi>今屬兗州府</hi>自挾<lb/>
至儀父十二世始見春秋魯隱公元年儀父?盟于蔑<lb/>
北杏之?附從齊桓進爵為子莊十六年經書邾子克<lb/>
卒即儀父也哀公十年邾子益來奔後為楚所?<lb/>
　　　　莒<lb/>
嬴姓<hi>杜譜作嬴姓世本作己姓文八年傳穆伯奔莒從己氏則世本為是</hi>子爵出在少昊<lb/>
之後武王封?輿期於莒今莒州是也<hi>屬青州府</hi>莒君無諡<lb/>
<pb n="12a"/>
而有號<hi>文獻通考以季佗為厲公非也</hi>自?輿期十一世至?平父始<lb/>
見於春秋<hi>莒君皆以地為號?亦是地名見昭五年</hi>共公庚輿而下微不復<lb/>
見後四世而楚滅之<lb/>
　　　　小邾<lb/>
曹姓子爵出自邾挾之後夷父?有功於周周封其子<lb/>
友於郳為附庸莊公五年友之?孫黎來始朝魯杜注<lb/>
東海昌慮縣東北有郳城今昌慮故城在滕縣東南<hi>屬兗州府</hi>齊小白霸郳君附從進爵為子始列諸侯謂之小邾<lb/>
<pb n="12b"/>
子孔氏穎達陸氏淳皆曰穆公之孫惠公以下春秋後<lb/>
六世而楚滅之<lb/>
　　　　許<lb/>
姜姓男爵與齊同祖武王封四岳之苗裔文叔於許今<lb/>
許州是也<hi>今為許州府</hi>春秋時國小而近鄭為鄭所偪成十<lb/>
五年遷葉今南陽葉縣是也昭九年遷夷實城父今亳<lb/>
州東西七十里有城父故城<hi>屬鳳陽府</hi>十八年遷析實白羽<lb/>
今南陽府鄧州?鄉縣是也定四年遷容城應劭曰容<lb/>
<pb n="13a"/>
城即華容城今監利縣也<hi>屬?州府</hi>或曰容城在葉縣西未<lb/>
知孰是孔氏穎達曰自文叔至莊公十一世始見春秋<lb/>
元公子結元年獲麟之?也戰國初楚滅之<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋地理考實卷四<lb/>
</p>
<p>
</p>
  </div>
</body>
</text>
</TEI>