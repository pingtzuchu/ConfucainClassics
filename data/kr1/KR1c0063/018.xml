<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷十八</head> <lb/>
    <p>
<pb n="1a"/>
欽定四庫全書<lb/>
　詩瀋卷十八<lb/>
　　　　　　　　　　?州府知府范家相撰<lb/>
　周頌<lb/>
　　總論<lb/>
三頌之作有詩即有樂有樂即有用無一篇之虛設所<lb/>
以道揚功?歌詠休美幽以感鬼神明以播臣民使沒<lb/>
世而人不能忘也然我將言天威之可畏臣工警百爾<lb/>
<pb n="1b"/>
之敬公烈文以繼序思皇為勸振鷺以夙夜永終是規<lb/>
皆有震動惕厲之思焉若夫閔予訪落小毖諸詩勤躬<lb/>
畏命懲已往而怵將來憂勤溢於章曲其義顯然大抵<lb/>
頌世?則有美無戒頌君躬則美戒並陳四詩之存未<lb/>
有不兼美戒者也唯魯頌作於僖公之世不免以鋪張<lb/>
揚厲?事矣<lb/>
諸儒據左傳國語謂酌桓般賚時邁思文諸篇皆文公<lb/>
所作因以頌詩悉出文公之手而成康無頌然實無經<lb/>
<pb n="2a"/>
傳他書可証也夫左氏但以酌桓般賚七篇為文公作<lb/>
若昊天一詩外傳明云道成王之?何?以頌詩?屬<lb/>
之文公哉即小序於昊天但云郊祀天地於執競但曰<lb/>
祀武王於噫嘻但云祈穀於上帝並不以詩之成王謂<lb/>
非成王誦也即毛傳亦不以成王為成此王功而鄭箋<lb/>
創其?後遂遵之如一歐陽文忠之時世論范蜀公之<lb/>
正書早辨其不然矣朱子初從舊?後改為成王之詩<lb/>
是也<lb/>
<pb n="2b"/>
難者曰蔡邕魯詩家也其獨斷載頌詩三十篇皆同毛<lb/>
序毛於昊天一詩明知有外傳之言而不用今舍序而<lb/>
從外傳以昊天?之成王則郊祀之在武王者樂章安<lb/>
在且以執競並祭成康不知三宗並祭之禮安據曰武<lb/>
王郊祀之樂章不可攷康王嗣位郊祀頌及二后詩文<lb/>
自明不必外傳也三宗並祭原無典據愚備詳之本篇<lb/>
矣<lb/>
難者又曰合天下之公言謂之頌太王肇基王?王季<lb/>
<pb n="3a"/>
其勤王家亦無專頌宣王中興無頌禮之所垂維其公<lb/>
也唯殷人祖契宗湯下及三宗故?宗中宗皆有頌若<lb/>
周人祖文王而宗武王未聞又宗成康親盡則祧即不<lb/>
應有頌矣蓋殷人兼重守成之主太甲所以不祧周人<lb/>
獨崇開創之君所以世室止文武而不及成康子何以<lb/>
知成康有頌詩哉曰宗法與祭法不同周人不宗成康<lb/>
親盡則祧此宗法也以子祭父以孫祭祖親近則祭重<lb/>
此祭法也豈守成之君法不當宗即法不當祭而作頌<lb/>
<pb n="3b"/>
乎康王昭王專祭成康之詩集傳以昊天執競當之因<lb/>
文見義原無証據然要不得謂成康本無頌也康王郊<lb/>
祀稱二后自當兼道成王之?昭王祭武王自當?及<lb/>
成康又何關於宗法祭法乎天作一詩以先王先公難<lb/>
以?舉故止稱太王文王非若二后成康可以一二言<lb/>
?也成康之有頌詩斷無可疑也<lb/>
　　清廟<lb/>
周公成雒邑朝諸侯率以祀文王而作清廟尚書大傳<lb/>
<pb n="4a"/>
曰周公與升歌而弦文武諸侯凡在廟中者無不伋然<lb/>
淵其志和其情愀然若見文武之身焉蓋三家之?俱<lb/>
言周公宗祀文王但不作成洛肇祀解耳或言四時祀<lb/>
祭皆於太廟此何以獨祀文王不知洛邑未作以前周<lb/>
公已立廟於豐以祀文王矣方望溪曰尚書武成王來<lb/>
自商至於豐則邦甸侯衛駿奔走當在五廟中之稷廟<lb/>
及武王遷鎬乃立七廟而周公於是時立廟於豐獨祀<lb/>
文王觀成王作洛至於豐而發命則豐廟作?遷鎬之<lb/>
<pb n="4b"/>
初可知凡爵命公侯卿大夫皆於豐廟康王命畢公保<lb/>
釐東郊則至自豐江漢之詩召虎錫命亦曰告于文人<lb/>
是也若鎬京雖有文廟而后稷及先王先公皆式臨焉<lb/>
若獨命爵於文廟非文王之心所安也故郊祀后稷而<lb/>
?立廟以祀文王亦此義也<lb/>
於穆哉清廟之祭也公侯致其肅雝執事秉乎文?敬<lb/>
之至也主祭者對越乎在天助祭者駿奔走於下誠之<lb/>
至也以是而思文王之德豈不光顯于在天丕承於在<lb/>
<pb n="5a"/>
後雖百世以下猶無斁於人斯哉<lb/>
　　維天之命<lb/>
此與清廟維清並在一處記曰升歌清廟下管象獨不<lb/>
及此詩未知何用<lb/>
維天之命不已見文王之純亦不已中庸引此其義甚<lb/>
明假之與何聲不能轉言假使文王之德猶溢於我我<lb/>
其收所溢以自保也豈獨我哉文之駿惠曾孫猶將篤<lb/>
之矣<lb/>
<pb n="5b"/>
　　維清<lb/>
序曰奏象武也蔡邕謂奏象武之所歌服?謂文王之<lb/>
樂舞象也季札見舞象箾南籥南籥者以籥舞二南之<lb/>
詩象箾以箾舞象詩也箾干也凡舞象必以二南?配<lb/>
舞時皆以管奏詩故曰奏象武記曰下管象是也文王<lb/>
?征征阮徂共伐?伐崇武功遹駿周公故作樂以象<lb/>
之或曰箾與簫通簫韶亦作箾韶非干也祭文廟不必<lb/>
侈陳武功是文舞也亦備一?<lb/>
<pb n="6a"/>
維清即永清大定會朝清明之意言此清明之象緝續<lb/>
光明以至今者皆文王所貽之典耳典者事也功成治<lb/>
定之事記曰下而管象示事也其義甚明二句言象武<lb/>
已畢下二句明所以奏象武之意言凡此所舞之容實<lb/>
維我周開國之禎祥也　是詩詞短節長蓋節奏隨乎<lb/>
舞容不可增減非有闕文也漢樂如朱鷺翁離等曲亦<lb/>
復相似而間以餘聲尤不可解凡頌皆曲短而音長凡<lb/>
韻皆以餘聲相?<lb/>
<pb n="6b"/>
　　烈文<lb/>
詩無即政之意故朱子但以諸侯助祭言然人君即位<lb/>
禮當朝享成王喪畢親政於?首朝廟而祭先祖祭畢<lb/>
因以陳戒諸侯序故謂成王即政諸侯助祭但不必如<lb/>
明堂位為周公居攝七年致政而作耳儀禮主人酌酒<lb/>
獻?歌烈文蓋成王既作此詩以垂樂府後王遂通用<lb/>
之以為獻酬助祭之樂<lb/>
首呼辟公而告之言爾之文武兼備與駿奔而在廟者<lb/>
<pb n="7a"/>
我先王既錫爾以今?之祉福其將惠我以無疆之慶<lb/>
使爾子孫長保此天位哉爾其無封殖侈靡于爾邦也<lb/>
當惟先王之敬崇兢兢焉念今?之大功使繼序者相<lb/>
承而滋大乃為可貴耳是故莫?者唯人雖四方之?<lb/>
皆可訓而行之莫顯者維?雖百辟之?皆可刑而化<lb/>
之我前王親賢樂利所以使人不能忘者可弗念與<lb/>
　　天作<lb/>
序以為祀先王先公之樂孔氏解是四時之祭蓋周初<lb/>
<pb n="7b"/>
時祀及先公天保所謂禴祀烝?于公先王是也然詩<lb/>
祗有先王而無先公故孔氏又曰成王時祭當自太王<lb/>
以下上及后稷一人而已經惟有先王之事而序并言<lb/>
先公者舉王?所起故其辭不及后稷序以時祭實及<lb/>
后稷故其言及之也夫時祭既先后稷詩何得置而不<lb/>
道且詩但言文王又置王季於何地故朱子以太王肇<lb/>
基王?理得?祀改為祀太王之詩祀太王配以文王<lb/>
循文省義較為明白然專祀太王究無禮文及他書可<lb/>
<pb n="8a"/>
証也<lb/>
愚按此詩實時祭之樂章序不?也時祭即時祫祭七<lb/>
廟三昭三穆并太祖之廟為七序云祀先王則自太王<lb/>
以下皆在其中矣云先公則?圉亞圉亦在?矣頌不<lb/>
可一一?舉故但曰太王荒之以?其先而后稷先公<lb/>
自在言下以太王?肇基王?之一人也但曰文王康<lb/>
之以概其後而王季亦在言中以文王為造周新命之<lb/>
一人也此頌之體裁章曲如此古?不可改也<lb/>
<pb n="8b"/>
明人季本以易升之六四有王用享於岐山之文定為<lb/>
祭岐山之詩似與詩文符合但天子祭名山大川五嶽<lb/>
視三公當用享禮詩亦不當入頌矣<lb/>
作興起也天欲興起?山故使太王荒之彼山既作矣<lb/>
文王因而康之彼險岨之岐自文王康之而岐遂有坦<lb/>
夷之行子孫保以無疆蓋岐為發祥根本之地太王遷<lb/>
岐文王治岐王業所自起故重言之也韓詩岨矣作徂<lb/>
者岐字連下讀更明<lb/>
<pb n="9a"/>
　　昊天有成命<lb/>
此詩國語引叔向之言明云道成王之?賈誼新書引<lb/>
之尤詳且?之?曰文王有大德而功未就武王有大<lb/>
功而治未成及成王嗣位仁以臨民故稱昊天不敢怠<lb/>
安早興夜寐以繼文武之業云云古?與序如此明白<lb/>
而必以成王為成此王功何也若大雅成王之孚書之<lb/>
成王畏相成王?顯唯助成王德諸所謂成王者就上<lb/>
下文義觀之明?虛義無疑也詩言二后受之即繼之<lb/>
<pb n="9b"/>
曰成王不敢康豈成王之孚成王畏相之謂而必?引<lb/>
之以?証哉<lb/>
集傳改為祭成王之詩者以詩言二后?言成王詳也<lb/>
然宗廟祭祀之樂歌必言貽謀之功?祀事之誠敬以<lb/>
及顯相之多祈福之文若是詩首言成命下言基命重<lb/>
在承天立命非宗廟語意當從序為郊祀天地之詩蓋<lb/>
康王嗣位行郊祀之禮故述成王之德尤詳耳<lb/>
序曰郊祀天地而詩言天不言地者地道無成而代有<lb/>
<pb n="10a"/>
終統之於天也中庸曰郊社之禮所以祀上帝也言上<lb/>
帝而地即在其中矣郊者南郊北郊也不言合祀則周<lb/>
禮之兩郊分祀?是而劉歆合祀之?為悖既有南郊<lb/>
之祀則郊?最重凡祈穀大雩皆不得擬而後人混合<lb/>
?一者誤既有南郊則知祭地有北郊所謂方丘泰圻<lb/>
與郊對舉也若王社祈報社稷則在國中乃祭土穀之<lb/>
神不與郊對舉者後人混北郊於祈報之社者亦誤<lb/>
　　我將<lb/>
<pb n="10b"/>
此序本孝經為?按之詩文明白無疑蓋文王之配明<lb/>
堂其祀非一<hi>詳見孔?</hi>此乃孟冬十月大饗五帝於明堂而<lb/>
祀之之樂歌尤為獨隆<lb/>
維天其右之右與佑同非神降於牛羊之右言將享誠<lb/>
敬牲牷博碩天其佑助也祭天用特牛而此兼有羊者<lb/>
文武為配禮得有羊或曰羊以實柴而燔燎也周禮羊<lb/>
人凡積供其羊牲先柴而後獻故羊先於牛<lb/>
伊嘏文王既右饗之祭之將終祝以神嘏主人之辭曰<lb/>
<pb n="11a"/>
維受福於文王既右我而欣饗之矣我其敢不夙夜畏<lb/>
天之威于時保有此福哉詩凡十句上三句言天中四<lb/>
句言文王下三句總天與文王言之<lb/>
　　時邁<lb/>
序曰巡狩告祭柴望也按武成武王克商歸至于豐受<lb/>
命于周丁未祀於周廟越三日庚戌柴望大告武成此<lb/>
詩乃告祭所過名山大川之樂章也武成為告祭之文<lb/>
而詩則配以入樂者或曰巡狩告祭既有此詩何以復<lb/>
<pb n="11b"/>
有般乎曰般乃十二年一巡狩告祭於所過之四岳河<lb/>
海此乃初即位而大告武成其典尤鉅故特為一詩也<lb/>
武成先告於皇天后土乃告名山大川故詩首言昊天<lb/>
其子之實右序有周以明受命代商祈天永命之意<lb/>
時邁其邦謂及時而邁其邦凡所過名山大川皆在言<lb/>
下矣昊天其子之實右序有周即武成所謂誕膺天命<lb/>
以撫方夏也薄言震之莫不震?即所謂大邦畏力小<lb/>
邦懷德也柔百神及喬嶽即神克相予以濟兆民也明<lb/>
<pb n="12a"/>
昭有周式序在位即列爵惟五分土惟三也戢弓櫜矢<lb/>
即偃武脩文歸馬放牛求懿德肆時夏即惇信明義垂<lb/>
拱建治即書以證詩?然如出一手若七年時巡而祭<lb/>
告則義各有取與武成?不相合矣詳見本篇<lb/>
呂叔玉以時邁即九夏中之肆夏而韋昭因之後人據<lb/>
以??夫肆夏王出入之所奏也故記曰行以肆夏趨<lb/>
以采齊鄭氏乃曰肆遂也夏大也言遂於大位然則我<lb/>
求懿?遂於大位其可通乎呂叔玉因經有肆夏之文<lb/>
<pb n="12b"/>
而為之?豈足?據如以肆于時夏為肆夏則陳常于<lb/>
時夏非常夏乎乃呂叔玉又以執競思文二篇與時邁<lb/>
次序相連因以執競即是繁遏思文即是渠并不必有<lb/>
詩文之可証韋昭知其難通而小變之曰肆夏一名樊<lb/>
昭夏一名遏納夏一名渠則尤是臆?國語云金奏肆<lb/>
夏繁遏渠天子所以饗元侯也夫肆夏既?繁矣何以<lb/>
國語既曰肆夏又曰繁乎執競如即是遏思文如即是<lb/>
渠何以國語但云肆夏繁不云執競遏思文渠乎其謬<lb/>
<pb n="13a"/>
顯然毛?齡曰穆叔如晉金奏肆夏之三者謂自肆夏<lb/>
至納夏凡三夏耳蓋九夏之詩悉已無存樂崩頌不能<lb/>
具是也<lb/>
　　執競<lb/>
朱子以此詩?祭武王成王康王之詩以昊天一詩例<lb/>
之也但朱子又於時邁篇引呂叔玉之?謂此三篇即<lb/>
九夏中之肆夏昭夏納夏則九夏皆周公所作而詩所<lb/>
云成康非成王康王矣周公作九夏何獨闕韶夏一篇<lb/>
<pb n="13b"/>
留待昭王朱子蓋不及細詳而誤引其?愚既正之前<lb/>
篇而斷此詩必為昭王時詩但朱子合祭三宗之?不<lb/>
可不詳辨也　朱子合祭三宗之?本之范氏鎮歐陽<lb/>
氏脩而胡紹曾諸人疑其不然謂成康非百世不遷之<lb/>
廟何當並祭朱公遷謂三王並祭無其例武王有世室<lb/>
豈昭王以後祭武世室而配以成康與此不過?朱子<lb/>
彌補之詞夫武世室始於孝王之世此詩豈作於周衰<lb/>
之際乎或疑為時祭之詩則時祭必兼四親詩何以不<lb/>
<pb n="14a"/>
及文王季氏本又指?昭王時以成康祫食於武王廟<lb/>
之樂歌則祫食并不止四親且何當在武王之廟更不<lb/>
通矣不知序本不?而人自?也序但云祀武王不言<lb/>
何王之祭則何??昭王之詩乎昭王之世武雖未有<lb/>
世室而百世不祧之祖當新王即位之初禮當?祀也<lb/>
祀武王因及成康嗣武之功?詩曰自彼成康奄有四<lb/>
方斤斤其明言能明武王執競之烈也稱成康仍歸重<lb/>
武王非?祀武王而何<lb/>
<pb n="14b"/>
武王持自?不息之心故其功烈之盛天下莫得而相<lb/>
競豈不顯乎<hi>朱子初注</hi>自彼成康承武王之業奄有四方而<lb/>
無競之烈斤斤乎其愈明焉於是武王如在之神祭則<lb/>
降福主祭之禮儀既始終之不倦則福?之降自穰穰<lb/>
而來反反者返也返復其初也詩文至明首序何當改<lb/>
易乎<lb/>
　　思文<lb/>
南郊之祭以后稷配明堂之祭以文王配上帝一而配<lb/>
<pb n="15a"/>
之二者推功德以厭天心尊祖正以敬天如配惟一祖<lb/>
則嫌於並天而非以?配矣立烝民即所以配天之功<lb/>
陳常道乃垂文德之本立植立也植立烝民即包粒食<lb/>
在?極者?之至也立我烝民莫非爾德之至其始也<lb/>
貽我來牟無有此疆彼界而堯舜之常道司徒之矢陳<lb/>
於中國者不啻后稷之所陳文莫大焉故曰思文<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩瀋卷十八<lb/>
</p>
<p>
</p>
  </div>
</body>
</text>
</TEI>