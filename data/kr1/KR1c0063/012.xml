<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩瀋卷十二</head> <lb/>
    <p>
<pb n="1a"/>
欽定四庫全書<lb/>
　詩瀋卷十二<lb/>
　　　　　　　　　　柳州府知府范家相撰<lb/>
　小雅<lb/>
　　彤弓<lb/>
嚴華谷曰彤弓非常賜也鐘鼓大樂也饗大禮也設之<lb/>
所以重其賜蘇潁濱曰大飲賓曰饗行之以饗禮厚之<lb/>
至也?東萊曰中心貺之言其誠也愚謂一朝饗之言<lb/>
<pb n="1b"/>
有功即饗不留賞也終朝而禮成故曰一朝<lb/>
　　菁莪<lb/>
莪生于中阿而有菁菁之盛猶士來田間見君子而獲<lb/>
栽育之鴻中心?之是以貺之挑達之習消歸無有故<lb/>
曰樂且有儀<lb/>
錫我百朋言多士之學業有日新之美不啻君子之錫<lb/>
以重貨也楊舟喻中材天下多中材故以楊舟之可沉<lb/>
可浮為比然而無慮也時?有正學退息有居業勤之<lb/>
<pb n="2a"/>
以造就而我心則休矣<lb/>
　　六月<lb/>
小雅自文武以下至昭王穆王無一篇之存者厲之亂<lb/>
失之也共和繼政國未鼎移宣王中興樂在故府其音<lb/>
非變其詩多美而列于變者文武成康之治未盡復也<lb/>
末年戰于千?料民太原祈父蔽芾諸詩相繼而作不<lb/>
可以一人分正變故并六月采芑車攻吉日諸篇統謂<lb/>
之變也變風有美有刺變雅亦然毛鄭之說當矣<lb/>
<pb n="2b"/>
六月非出師之時故首章大書之曰玁狁孔熾我是用<lb/>
急明其不得已也六月采芑與采薇一篇不同彼為遣<lb/>
戍勞還故述將士室家之懷思此美中興武功故陳出<lb/>
師奏凱之盛烈其美吉甫者正以歸美宣王也<lb/>
王者有征無戰故首三章但敘出師軍容之盛四敘玁<lb/>
狁侵犯之急即入元戎之啟行五言薄伐至于太原即<lb/>
入吉甫之萬邦為憲未嘗細敘戰功亦不窮追逐北此<lb/>
之謂王者之師雅詩之正也如韓柳平淮西平蜀諸雅<lb/>
<pb n="3a"/>
形容戰功非不淋漓盡致其于雅體失之?矣<lb/>
元戎大車也軍前曰啟後曰殿元戎先軍而行所謂選<lb/>
鋒軍無選鋒者北元戎之製車縵輪馬被甲衡軛之上<lb/>
皆樹劍?名曰陷陣之車　二章言我服既成于三十<lb/>
里則元戎之啟行亦止三十里可見故下章接言既佶<lb/>
且閑也以玁狁之孔棘而吉甫一守師行常法從容暇<lb/>
整不敢勞兵擾民豈如後世兵貴神速日夜兼馳以攻<lb/>
人之不備哉<lb/>
<pb n="3b"/>
吉甫燕喜是王宴飲御諸友是私燕王宴祇有牲牢無<lb/>
炰?鱠鯉<lb/>
薄伐玁狁至于太原古注不詳其地集傳謂即太原陽<lb/>
曲王伯厚詩地考亦同顧氏絳曰此詩必先求涇陽所<lb/>
在而後太原可得也漢志安定郡有涇陽縣幵頭山在<lb/>
西禹貢涇水所出後漢靈帝紀段穎破先零羌于涇陽<lb/>
注屬安定郡在原州郡縣志平涼縣本漢涇陽地今縣<lb/>
西四十里有涇陽故城是也然則太原當即今之平涼<lb/>
<pb n="4a"/>
計周人之禦玁狁必在涇原之間若晉陽之太原在大<lb/>
河之東距周京千五百里豈有?從西來兵乃東出乎<lb/>
故曰天子命我城彼朔方而國語宣王料民于太原亦<lb/>
以近邊而為之備必不料之晉地也若禹貢既修太原<lb/>
春秋晉人敗狄于太原子?對叔向宣汾洮障大澤以<lb/>
處太原則是今之晉陽豈周之太原乎按明周斯盛輯<lb/>
山西通志亦以太原距涇陽不?意即禹貢雍州之原<lb/>
隰漢為邠州唐為原州而非冀州之太原也<lb/>
<pb n="4b"/>
　　采芑<lb/>
六月首言玁狁孔熾王于出征皆直敘以至終篇此詩<lb/>
前三章言方叔奉命出師之盛末章始言蠻?背叛不<lb/>
得不征之故雅詩體製悉由作者之命局可知詩在樂<lb/>
前也<lb/>
方叔南征之師多于吉甫之北伐以詩文互証之可見<lb/>
然其車三千實是侈詞嚴氏曰兵車一乘甲士三人步<lb/>
卒七十二人又二十五人將重車在後三千乘計甲士<lb/>
<pb n="5a"/>
九千步卒二十一萬將重車七萬五千人通三十萬矣<lb/>
夫六軍出于六鄉萬二千五百人為軍六軍止七萬五<lb/>
千人無三千乘孔氏謂羨卒盡起王氏謂合諸侯之師<lb/>
恐未必然也愚意非但三千乘事所必無即六軍千乘<lb/>
一時盡起亦豈必為空國之師蠻?之叛未若玁狁之<lb/>
急邦畿之?安可一日無衛兵朱子謂不以文害詞可<lb/>
也<lb/>
路車金車宣王所賜以重其行者方叔乘之以率軍也<lb/>
<pb n="5b"/>
至陳師鞠旅則?路車以乘戎車矣路車有鉤膺而戎<lb/>
車則無鉤膺者馬婁頷有鉤<hi>詳巾車注</hi>婁與縷通左傳牛馬<lb/>
維婁猶云繫頷之鉤耳膺在馬胸即樊纓也非戎車之<lb/>
飾<lb/>
方叔征玁狁當為吉甫副故?于六月而帶敘此篇之<lb/>
末不沒其功<lb/>
　　我車既攻<lb/>
天子之田獵與會同二事也宣王之徂東並行之者何<lb/>
<pb n="6a"/>
曰王于會同示諸侯以大蒐之典所以復古制一舉而<lb/>
兩得也會同之事重于田獵詩先田獵而後會同者何<lb/>
曰宣之徂東修車馬備器械先備田獵之事故先以行<lb/>
狩為始而敘其啟行也田獵之事不可以會諸侯何以<lb/>
會曰徂東之舉原所以命諸侯之會而非命諸侯之從<lb/>
田也既言會而復言同何也曰詩言會而連及之也王<lb/>
有大事設壇于國外會諸侯以命事謂之會不與同並<lb/>
行也宣?有征伐而會諸侯也何以知其有征伐也詩<lb/>
<pb n="6b"/>
言之矣之子于征有聞無聲美其徒?之不擾亦美其<lb/>
會事之神密不使有聞于外也夫非征伐大事而輒以<lb/>
會諸侯者未之有矣<lb/>
　　吉日<lb/>
車攻首言田獵而實重會同吉日則專美田獵也<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>日<lb/>
以祭房復選吉以差馬重其事也漆沮在涇渭之北即<lb/>
洛水也爾雅十藪周有焦濩在涇陽三原之間當漆沮<lb/>
之西南周人常狩之地也悉率左右以驅禽言古者田<lb/>
<pb n="7a"/>
獵先芟草為防立通帛之竿以為兩門又裘?質以為<lb/>
槸天子大芟草分為左右雖同舍防?各在一方取其相<lb/>
應不得越離也其先?戰?戰既畢士卒出和乃分地<lb/>
為屯設驅逆之車先驅禽納之防然後焚燒防草復驅<lb/>
之以待天子之射天子射諸侯大夫士乃以次射所謂<lb/>
悉率左右以燕天子也凡皆古禮之廢而不行者宣王<lb/>
悉舉而復之故序曰能慎微接下也<lb/>
　　鴻雁<lb/>
<pb n="7b"/>
厲王之時流亡四散宣王遣使招徠為之築室以作安<lb/>
宅而于矜寡惸獨尤加恩惠焉之子于征之子于垣皆<lb/>
指使臣言其劬勞在外或撫矜寡或董工作雖則劬勞<lb/>
其究我民皆得安宅矣又代述使臣之言曰維此哲人<lb/>
謂我劬勞維彼愚人則謂我督率綦嚴宣示其驕矣<lb/>
　　庭燎<lb/>
列女傳宣王早朝晏起姜后脫簪待罪于永巷宣王感<lb/>
悟乃勤于政事此魯詩之說與序同者為其聽后夫人<lb/>
<pb n="8a"/>
以勤政故以美之而又箴其後也三章層次分明夜未<lb/>
中央而燎已樹之于庭鸞聲畢集于外司烜之敬事諸<lb/>
侯之畏威一時並見皆因王問夜之勤所以致此<lb/>
　　沔水<lb/>
沔彼東流之水無不朝宗于海喻諸侯之當朝王也乃<lb/>
鴥彼飛隼載飛載止中道旁皇而不進者為避禍計也<lb/>
嗟我同姓之兄弟異姓之邦友但思保身無肯為王家<lb/>
念此危亂者亦思身為王臣誰無父母而可如是乎不<lb/>
<pb n="8b"/>
蹟者責不循臣蹟也　三章言諸侯所以避禍不來者<lb/>
訛言在野寧無懲戒然其平日之不敬亦可概見矣苟<lb/>
能如我友之敬共則讒言何自而興乎為不朝之人作<lb/>
勸戒而所以規王者益切史載宣王殺杜伯而非其罪<lb/>
國語言陽叔違周新于晉國是信讒明証<lb/>
　　鶴鳴<lb/>
鶴鳴于九折之澤而其聲?播于廣莫之野魚潛于深<lb/>
淵之中而有時出?洲渚之間聲無?而弗彰身雖伏<lb/>
<pb n="9a"/>
而可求有如園有樹檀而下維敗籜則扶?特立尤人<lb/>
所共見而易求者也誠得賢者置之朝右豈不足拾遺<lb/>
補闕輔成君德乎曰他山之石可以攻錯者言求賢不<lb/>
拘品地也<lb/>
錯者琢玉之錯石言山石雖賤可以為攻玉之錯石賢<lb/>
人雖微賤可以救人君之闕失其?甚明<lb/>
　　祈父<lb/>
此非止為姜戎一役也竹書紀年宣王三十三年伐太<lb/>
<pb n="9b"/>
原之戎不克三十八年伐條戎敗逋三十九年伐姜戎<lb/>
敗逋四十年料民于太原自中興以後兵役無休司馬<lb/>
失職宿衛之士且與六軍並役此子晉所以與幽厲平<lb/>
並舉也三川之震?弧之謠一時並起豈獨姜戎之敗<lb/>
遽有怨咨乎楊升庵曰宣之末暮殆與唐之明憲無異<lb/>
自沔彼流水至我行其野刺者四出其去幽厲不過一<lb/>
間耳<lb/>
六軍之士出于六鄉法不取爪牙之士宣乃令祈父出<lb/>
<pb n="10a"/>
禁?以從軍何其好兵黷武乎祈父司馬也責司馬正<lb/>
以責王?士可呼司馬而六鄉惟有呼天矣<lb/>
詩記曰是詩見宣王變古制者二前兩章刺其以宿?<lb/>
之士從征末章曰胡轉予于恤有母之尸饔親老而無<lb/>
兄弟當免征役在古必有成法而驅之從征故以責之<lb/>
　　白駒<lb/>
蘇氏曰此留賢之詞也白駒而食我場苗可以縶之維<lb/>
之也乃縶且維不過以永今朝永今夕耳彼伊人者旋<lb/>
<pb n="10b"/>
逍?而?去如信宿之嘉客亦焉用縶維為哉<lb/>
皎皎白駒方其賁然而來思我其期爾為公期爾為侯<lb/>
矣孰知今?之逸豫竟長往之無期則且慎爾優游之<lb/>
樂勉爾遁世之思哉<lb/>
嗟此白駒始則賁然而來思今則在彼空谷矣始則食<lb/>
場苗食場藿今則空谷之中束生芻以秣之矣潔身世<lb/>
外其人誠如玉矣然尚無金玉爾音而長抱遐心哉因<lb/>
白駒以思人因其遁而尚望其出曲折如話<lb/>
<pb n="11a"/>
　　?鳥<lb/>
此與下我行其野為一時之作此責邦人猶是??彼<lb/>
言婚姻則尤甚矣?鳥旅人之自喻曰復我邦族則是<lb/>
列國有位之人可知穀與桑栩指此邦之人無啄我粟<lb/>
粱言其漠不相顧?食無從不如仍歸故土耳邦畿之<lb/>
?不能存異地之人時事可知<lb/>
　　我行其野<lb/>
樗木不可托?葍蓫不堪采食而我乃托之采之至于<lb/>
<pb n="11b"/>
不我能畜深惡而斥之也誠不以富亦祇以異言爾之<lb/>
求新特而忘舊姻者不過以其富耳不知士之所重誠<lb/>
不以富也亦祇以異于庸?為可貴耳論語引此二句<lb/>
雖斷章取義意正相似鄭氏謂男子就昏異國而女家<lb/>
負之良是<lb/>
　　斯干<lb/>
序但云宣王考室不言美刺劉向以為周衰奢侈宣王<lb/>
賢而中興更為儉?室小寢廟詩人美之夫厲王奔彘<lb/>
<pb n="12a"/>
共和在??室依然宣王既承奢侈之後猶復改作如<lb/>
此安得儉若寢廟之小特就似續妣祖一句意為之?<lb/>
耳顧氏絳曰宣之中興不過如唐之憲宗而周人之美<lb/>
宣猶魯人之頌僖事劣而文侈書不盡言是以論其世<lb/>
也孔氏曰此宣王成室之時與?臣宴樂詩人述其事<lb/>
以作歌?所謂美者不過就考成宴樂而形容之耳聖<lb/>
人?其詩使後人可即事以考義豈有取於儉小之意<lb/>
哉<lb/>
<pb n="12b"/>
水之干山之下觀形勢而度土宜定基之美也如竹苞<lb/>
如松茂願其居是室而浸昌浸大成室之美也兄弟有<lb/>
同室之義故首舉之<lb/>
閣載也閣閣者版築之固芋大也此章先言牆垣下二<lb/>
章接言棟宇簷阿庭堂曲室之美西南其??之西向<lb/>
南向者詩所云卑者之居東房西室房?在東室?亦<lb/>
偏東故西南無?尊貴者有東西兩房則西南有?矣<lb/>
熊羆虺蛇之夢宣王畀之占人非腴詞也然而室家君<lb/>
<pb n="13a"/>
王實亡國于驪山之下占其可信哉<lb/>
天子之女而曰無非無儀唯酒食是議無父母遺罹此<lb/>
王姬之車所以曷不肅雝也猶見周家??之美<lb/>
　　無羊<lb/>
周禮牧人之職有牛羊犬雞四官詩但言牛羊者舉大<lb/>
以概小也不言馬者牧師圉人之所掌國之大用?有<lb/>
其官也言牧人者所以重畜牧鄭氏曰厲王之時牧人<lb/>
廢職至此而復所以美之<lb/>
<pb n="13b"/>
末章由牧事而卜年豐人?之兆者犧牲成則粢盛潔<lb/>
神享其奉而降福孔皆矣?美則國無疵癘農不失時<lb/>
故維魚之占為年豐有人斯有土民足則君足長享玉<lb/>
食故維旟之占為室家<lb/>
朱鬱儀曰周人尚騂三十維物騂其備矣以薪以蒸?<lb/>
牧也以雌以雄??也皆牧法也賈勰言牧羊須緩驅<lb/>
以行勿令停息乃能肥大十羊一羝羝少則不孕多則<lb/>
亂?不孕則瘦羊性?前日夕則兢先爭歸陵矜不讓<lb/>
<pb n="14a"/>
曰矜矜兢兢羊皆?前知其舉?無病云以朱?觀之<lb/>
始知詩人體物之精<lb/>
　　節南山<lb/>
此與下正月十月雨無正四篇序皆刺幽此篇曰國既<lb/>
卒斬正月言褒姒?之十月言艷妻煽方處雨無正言<lb/>
周宗既滅是幽已失國矣或云刺平則十月辛卯日食<lb/>
唐?推是幽之六年豈可移於平王時哉此詩首章推<lb/>
本亂始追言日食之變下云昊天不傭降此鞠凶與雨<lb/>
<pb n="14b"/>
無正之戎成不退如出一詞乃幽王既?之言也?宜<lb/>
臼在申未立或雖立而未東遷家父目?亡國之慘無<lb/>
所顧忌發憤而直言耳<lb/>
此詩家父所作考春秋桓十五年有家父求車一事上<lb/>
距幽王七十五年朱子謂序之時世不足信然孔疏謂<lb/>
古人父子同字往往有之如正考父之子為木金父之<lb/>
類<hi>左傳文十一年有富父終甥哀三年又有富父槐?子?夢之後又有太子?夢公子光之父名諸樊光之子亦名諸樊是也</hi>此家父亦是父子同字耳<lb/>
<pb n="15a"/>
弗躬弗親明王當躬親庶務弗問弗仕指尹氏擅權鬻<lb/>
爵式夷式已勸其速?小人猶可挽正皆追述之詞<lb/>
四牡項領借馬以喻小人也劉向曰久駕而長不得行<lb/>
項領不亦宜乎鄭氏曰四牡?大其項領而不為用喻<lb/>
大臣自恣王將不能使矣<lb/>
作誦以究王?究其致亂之由也式訛爾心以畜萬邦<lb/>
言王心既被訛亂尚何以畜養萬邦乎七章所謂不自<lb/>
為政卒勞百姓也<lb/>
<pb n="15b"/>
　　正月<lb/>
繁霜而在巳月賊殺之氣上干天和也罔上惑?之訛<lb/>
言紊天綱而賊正士是以謫見于天<lb/>
瞻彼中林侯薪侯蒸刈伐之慘也民今方當危殆之時<lb/>
殆天之夢夢而無定耳如其既克有定則靡人之弗勝<lb/>
矣夫天之勝人必視其所憎而降之殃而有皇上帝究<lb/>
伊誰之云憎指小人也<lb/>
季氏<hi>本</hi>曰山起平地至卑也然一簣之積可以為岡為<lb/>
<pb n="16a"/>
陵猶訛言之禍不可為小也歐陽氏曰凡鳥之雌雄皆<lb/>
以毛色首尾為?唯烏之首尾毛色無分雌雄故曰誰<lb/>
知烏之雌雄<lb/>
阪田也而菀其特則風雨摧之天之杌我如恐不能勝<lb/>
我我其何以自存乎彼之初用事也亦嘗求我為法則<lb/>
而如不我得矣今則動見掣肘有同拘執以仇仇相視<lb/>
使不得一盡其力是誠何心哉<lb/>
哿矣富人即?酒洽比之小人也佌佌<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>因刻?而<lb/>
<pb n="16b"/>
享厚奉以之遭亂可矣而惸獨無辜其何以堪此哉夫<lb/>
亂離之慘無分貧富舊?指平民中富厚之人非是<lb/>
　　十月<lb/>
鄭氏據緯書以十月雨無正小旻小弁為厲王時詩魯<lb/>
詩亦以艷妻作閻妻指厲王之嬖寵然十月辛卯唐?<lb/>
推是幽王之六年尚何可疑乎唯震電一章集傳并作<lb/>
六年事則無確証按此似追敘幽王三年初娶褒姒岐<lb/>
山崩三川震穀洛?之事<hi>見國語</hi>故曰百川沸騰山冢崒<lb/>
<pb n="17a"/>
崩哀今之人知?異明見于天胡早不懲戒以至今日<lb/>
也其文甚明<lb/>
以豔妻次七人之後自是歸重亂本詩所指宰執以下<lb/>
競為淫樂非目褒姒若云亂本則當如瞻卬詩探本言<lb/>
之不當列于諸臣之後然臣工之淫樂何以七人皆然<lb/>
乎<lb/>
皇父作都于向董卓之郿塢也牆屋不與謀而徹之工<lb/>
作煩而田卒至于?萊權勢之?一至于此下章四方<lb/>
<pb n="17b"/>
有羨非民有羨餘也?勞役之重向之民謂四方猶得<lb/>
免役為可羨耳天命不徹我不敢傚我友自逸即鄭桓<lb/>
公所云王室多難予何處可以逃死之意<lb/>
上篇責尹氏此篇責皇父太師卿士皆三公司徒冢宰<lb/>
皆要地乃下與膳夫?史趣馬師氏?為一氣以彼四<lb/>
人皆褒姒親信藉其勾通?禁彷彿楊李王?專權天<lb/>
寶之狀<lb/>
　　雨無正<lb/>
<pb n="18a"/>
此痛恨諸臣之?國追敘之以自傷也周宗既滅靡所<lb/>
止戾則平王未定東遷之局可知此章曰正大夫離居<lb/>
莫知我勩下章曰曾我<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御憯憯日瘁知是近侍人之<lb/>
作也三事大夫皆執事之人庶曰式臧覆出為惡被罪<lb/>
而出夤?復進也蔡京章惇一輩行徑如繪其詞激其<lb/>
音?以殺<lb/>
曰昊天又曰旻天仰其廣大又望其憐憫也舍彼有罪<lb/>
尹氏皇父諸人若此無罪四國饑饉之民<lb/>
<pb n="18b"/>
戎成不退事見國語史伯曰申繒方?王室方騷王欲<lb/>
殺太子必求之申申人弗畀必伐之若伐申繒而繒與<lb/>
西戎伐周周不守矣此戎成之証<lb/>
六章云不可使四句最難體會若曰我之仕所以棘且<lb/>
殆者何也如王之所使我以為不可則得罪于天子矣<lb/>
如將順其命亦云可使則我之朋友又怨我之逢君豈<lb/>
不難哉七章遂專責朋友之棄君而不顧<lb/>
　詩瀋卷十二<lb/>
</p>
<p>
</p>
  </div>
</body>
</text>
</TEI>