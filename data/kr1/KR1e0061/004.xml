<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋或問卷四</head>
    <p>
<pb n="1a"/>
欽定四庫全書<lb/>
　春秋或問卷四　　　　元　程端學　撰<lb/>
　　　僖公<lb/>
二年<lb/>
或問曰城楚丘朴鄉謂城邢?序三國者詳書也城?<lb/>
　陵止書諸侯者略之也城楚丘沒諸侯者略之而又<lb/>
　略也楚丘不如?陵?陵不如城邢救災恤患鄰道<lb/>
　也詳書而不殺予之也封諸侯非王法?諸侯而不<lb/>
<pb n="1b"/>
　書諱之也諱之者奪之也然乎曰不然也三國城邢<lb/>
　而不再序則若邢之自城與魯之城之也故再書三<lb/>
　國焉城?陵上既列序諸侯故前目後凡而但稱諸<lb/>
　侯也城楚丘者魯自城之也豈可指元年?檉之諸<lb/>
　侯城之乎且城邢為救災恤患城?陵獨非救災恤<lb/>
　患乎設如城楚丘為諸侯城之亦非救災恤患乎何<lb/>
　為略之又略也夫春秋有自然之書法使城楚丘而<lb/>
　去諸侯之文以寓予奪之意則晦昧而不可曉豈書<lb/>
<pb n="2a"/>
　法之自然哉且褒貶凡例抑揚予奪之說春秋之?<lb/>
　也說春秋者自漢及唐自唐及宋能知擺脫俗習者<lb/>
　朴鄉數人而已而其為說猶或如此吾然後知習俗<lb/>
　之移人雖智者不能免?其餘哉<lb/>
曰冬十月春王正月夏四月三書不雨先儒皆以餘月<lb/>
　有雨子何以知不雨與書首月不相蒙也曰以後書<lb/>
　六月雨而知之也如十一十二與二三五月而有雨<lb/>
　則六月雨在不書矣惟其書六月雨也然後知左氏<lb/>
<pb n="2b"/>
　所謂自十月至於五月不雨者為可據也但其下文<lb/>
　云不曰旱不為災者為妄說耳曰此不雨書法與文<lb/>
　二年書自十二月不雨至于秋七月十年十三年兩<lb/>
　書自正月不雨至于秋七月之文異者何也曰文公<lb/>
　之三不雨有事介乎其間此則無事以間之故所書<lb/>
　有不同也後世以凡例求之而不得於是為之辭以<lb/>
　強通之故榖梁有勤而閔雨之說先儒亦有冬十月<lb/>
　不雨則十一月十二月有雨春正月夏四月不雨則<lb/>
<pb n="3a"/>
　二三五月有雨之說是皆以不雨與冬十月春正月<lb/>
　夏四月?屬讀之而不察之失也愚故離冬十月春<lb/>
　王正月夏四月自為一時無事書首月之義而以三<lb/>
　不雨不與之相蒙斯有以合乎左氏之說而經?自<lb/>
　明矣曰既書不雨則一時之中有事矣子何以言一<lb/>
　時無事書首月邪曰此非?盟侵伐郊禱朝聘諸事<lb/>
　可以月日書者也特記一時之不雨耳而不雨非可<lb/>
　以月日書也何妨自書首月乎曰冬不雨之下書楚<lb/>
<pb n="3b"/>
　人侵鄭夏不雨之下書徐人取舒矣子何以言一時<lb/>
　無事耶曰雖有二事而皆無月日又皆在不雨之後<lb/>
　春秋之法凡正四七十月有無月日之事則但書春<lb/>
　夏秋冬而不書首月恐其月之亂事也此以不雨間<lb/>
　之故雖有二事而冬春夏得以書首月也非若文公<lb/>
　時三書不雨皆有繫月日之事介乎其間而不可以<lb/>
　直書首月也曰其或曰旱或曰不雨何也曰魯史命<lb/>
　辭有異同孔子因之而不革奈何必執此例以求彼<lb/>
<pb n="4a"/>
　同乎<lb/>
二年<lb/>
或問曰齊宋江??于陽榖先儒以諸侯之師同次陘<lb/>
　者桓公之正兵又領江?各守其境案兵不動為八<lb/>
　國之援者為?兵然歟曰不然也此見江?不同伐<lb/>
　楚而其後江?伐陳而意之也設使有此則春秋本<lb/>
　正義明道之書非戰國孫吳之術學者固不可移彼<lb/>
　以論此而?髣?想像之云乎<lb/>
<pb n="4b"/>
四年<lb/>
或問曰八國侵蔡遂伐楚次于陘先儒譏遂為專然乎<lb/>
　曰無譏也此與公?齊侯于櫟公與夫人姜氏遂如<lb/>
　齊與公?晉齊宋蔡鄭陳莒邾秦于?而諸侯遂圍<lb/>
　許與下文曹伯襄復歸于曹遂?諸侯圍許之遂同<lb/>
　義?文法當然譏在一事而非在一字也若公子結<lb/>
　媵陳人之婦遂及齊侯宋公盟與公子遂如京師遂<lb/>
　如晉之遂則譏其專耳然亦文法當然意則有輕重<lb/>
<pb n="5a"/>
　耳非若後世一字褒貶之云特下一遂字以譏之也<lb/>
　曰次于陘有譏乎曰無譏也與齊宋曹師次于聶北<lb/>
　救邢與叔孫豹救晉次于雍榆之次不同也彼之所<lb/>
　謂次者名救而不進耳此之所謂次者紀實事以見<lb/>
　下文退師盟于召陵之節次耳<lb/>
曰秋及江人?人伐陳子何以兩存高杜氏之說也曰<lb/>
　皆可通也皆有疑也以文勢觀之高氏近理但執濤<lb/>
　塗在夏及江?伐陳在秋此又可疑者也若齊與諸<lb/>
<pb n="5b"/>
　侯及江?伐之書法自當言諸侯及江人?人伐陳<lb/>
　此又不可知者若如杜氏說八國皆伐楚者何為獨<lb/>
　使魯也哉但孔氏程子諸家皆從杜氏故兩存之耳<lb/>
五年<lb/>
或問曰公及齊宋陳?鄭許曹?王世子于首止諸侯<lb/>
　盟于首止張氏諸儒謂再稱首止美之大者然乎曰<lb/>
　不然也?王世子在夏又與世子為?盟諸侯在秋<lb/>
　又諸侯自為盟?盟既異而又有二三月之差故不<lb/>
<pb n="6a"/>
　得不再言其地乃書法當然何大美之有夫桓公知<lb/>
　戴世子之為義而不知要君之非義先儒知桓公之<lb/>
　有功於王而不知假仁之非義政孟子所謂久假不<lb/>
　歸惡知其非有者也吾何以知其假也古之真有者<lb/>
　躬自厚而薄責於人桓公?嬖冢嗣不立身死而五<lb/>
　公子作亂其所以正王之冢適者果自身而推之哉<lb/>
　聖人安得而虛美之昔漢高帝愛趙王如意欲易太<lb/>
　子張良造謀使四皓輔太子以朝朱子論之曰良之<lb/>
<pb n="6b"/>
　為此不惟不暇為高祖愛子計亦不暇為漢家社稷<lb/>
　計矣其事正相類而首止之事殆又甚焉嗚呼權謀<lb/>
　術數之說起大人格君心之道不復見此孔子所以<lb/>
　惻然有?而書歟<lb/>
八年<lb/>
或問曰禘于太廟用致夫人先儒之說多矣子獨有取<lb/>
　於趙氏何邪曰用致夫人左氏謂哀姜東萊君舉存<lb/>
　耕諸儒從之榖梁謂成風董子劉向范氏孫氏胡氏<lb/>
<pb n="7a"/>
　劉氏康侯葉氏張氏朴鄉諸儒從之公羊謂齊媵女<lb/>
　趙氏謂時君之妻聲姜高氏又謂五世之夫人莘老<lb/>
　又謂聲姜哀姜成風凡六說獨公羊之說其謬易見<lb/>
　餘五說意略近似然魯之禘祭文王周公二位而已<lb/>
　魯之祫則自周公伯禽以下已?未?之主皆祭之<lb/>
　若僖公致仲子子氏文姜哀姜成風者必用祫祭告<lb/>
　於?主或特祭告於昭穆之廟今止曰禘則趙氏謂<lb/>
　時君之妻聲姜因其至而特設禘禮以為榮觀者近<lb/>
<pb n="7b"/>
　理矣又惟夫人自至某而告廟可以言致如經書公<lb/>
　至自某者三傳亦以致言也若立仲子成風之妾為<lb/>
　正夫人與升子氏文姜哀姜於廟經當異其文如躋<lb/>
　僖公之義不可以致言也?子氏文姜哀姜已祔於<lb/>
　正廟仲子己?有?而成風猶未死以此考之則聲<lb/>
　姜之說斷不易矣曰經何以不曰夫人姜氏也曰春<lb/>
　秋本義在於禘以致夫人而不在於聲姜之氏姓也<lb/>
　?失禮在僖公而不在聲姜而書姜氏則不成文乎<lb/>
<pb n="8a"/>
　予於本義已言之矣曰娶聲姜何以不書納幣親迎<lb/>
　與夫人姜氏至自齊乎曰得禮則為常事而不書獨<lb/>
　此非禮故書之也十二公夫人不書者多矣何獨疑<lb/>
　於此哉<lb/>
九年<lb/>
或問曰伯姬卒啖氏謂?女為諸侯夫人書卒許嫁為<lb/>
　夫人者亦然其為媵及嫁太子公子大夫則不書者<lb/>
　然乎曰啖氏之說?常事耳若春秋之法得禮則雖<lb/>
<pb n="8b"/>
　為諸侯夫人與許嫁者有不書也失禮則雖為媵及<lb/>
　嫁太子公子大夫悉書之故十二公之女適諸侯與<lb/>
　許嫁而卒者多矣不皆書也莒慶來逆叔姬叔姬歸<lb/>
　于紀皆為媵與嫁大夫者也則書之曰莘老諸儒亦<lb/>
　謂以吾君為之服因?之者何也曰此可施之作史<lb/>
　之常例而不可以入春秋不書常事之?也<lb/>
曰里克殺其君之子奚齊春秋殺未踰年之君四?則<lb/>
　子般子赤外則齊舍奚齊其三書之如成君奚齊獨<lb/>
<pb n="9a"/>
　稱君之子故石氏謂奚齊稱子必係於其君以明國<lb/>
　人不子之也言君而必曰其君之子以明國人不君<lb/>
　之也國人不子而獻公獨以為子國人不君而荀息<lb/>
　獨以為君且曰殺而不曰?春秋以明分之不可亂<lb/>
　也朴鄉亦取其說而子不之從何也曰奚齊非?逆<lb/>
　之賊也雖實庶子則固晉君之子也立雖不正則固<lb/>
　晉人之君也使里克殺之於既立之後豈非?其君<lb/>
　哉今書殺其君之子則是未立之辭也且卓與奚齊<lb/>
<pb n="9b"/>
　皆庶孽也皆國人不君而荀息獨以為君皆國人不<lb/>
　子而獻公獨以為子者也何獨於卓而書?其君哉<lb/>
十年<lb/>
或問曰晉里克?其君卓朴鄉謂卓豈有?為君之義<lb/>
　春秋欲著?逆之罪故成其君臣之名者然乎曰不<lb/>
　然也卓非?逆之賊而大夫立之則固里克之君何<lb/>
　俟欲著?逆之罪而後成其為君哉卓與奚齊非有<lb/>
　優劣也殺之者一里克也?卓為荀息所自立今欲<lb/>
<pb n="10a"/>
　著?逆之罪獨成卓之為君奚齊嘗受先君之命矣<lb/>
　反不成奚齊之為君此其故何哉吾於殺奚齊既言<lb/>
　之矣<lb/>
十四年<lb/>
或問曰諸侯城?陵先儒皆以詳不如城邢略不如城<lb/>
　楚丘為義為責桓公之淺深然乎曰不然也其原二<lb/>
　使我之也楚丘本魯邑而三傳謂之封衛?陵非為<lb/>
　杞而二傳謂之封杞諸儒以凡例乘之見有詳略之<lb/>
<pb n="10b"/>
　不同則論議?起矣殊不知城楚丘者魯自城也與<lb/>
　書城中丘城郎城小榖之云同故略城邢者三國之<lb/>
　師也不得言諸侯故詳城?陵者諸侯也前目已見<lb/>
　於鹹之?故後凡不詳不略制言之體固如此何必<lb/>
　相較以為義哉予於城邢既言之矣<lb/>
曰季姬使鄫子來朝先儒謂魯公鍾愛其女使自擇配<lb/>
　者然乎曰億度之辭也曰何氏謂季姬許嫁於邾及<lb/>
　與鄫子遇使鄫子謂己者何也曰此見季姬己字疑<lb/>
<pb n="11a"/>
　女子許嫁笄而字之文而意之者非有所據也夫女<lb/>
　子十有五年而笄二十而嫁雖未許嫁既笄必有字<lb/>
　之者矣不可執一而論也<lb/>
曰沙鹿崩不係國朴鄉謂地有不係國者如楚丘不係<lb/>
　??陵不係杞然乎曰不然也山可以不係國名山<lb/>
　大川不以封也地不可以不係國古者無不係國之<lb/>
　邑也愚於楚丘?陵既言之矣此得以略之<lb/>
十五年<lb/>
<pb n="11b"/>
或問曰晉侯及秦伯戰于韓獲晉侯先儒謂不書以歸<lb/>
　免秦伯者然乎曰不然也高氏曰不書以晉侯夷吾<lb/>
　歸者以其即復國也<lb/>
十八年<lb/>
或問曰宋曹?邾伐齊左氏謂納孝公先儒皆?此立<lb/>
　論子獨兩存其說何邪曰若納孝公經當書曰宋公<lb/>
　曹伯?人邾人伐齊納公子昭如莊九年魯納子糾<lb/>
　之法或書曰宋公曹伯?人邾人伐齊師救齊昭入<lb/>
<pb n="12a"/>
　于齊如莊六年魯齊宋陳蔡伐?王人救??侯朔<lb/>
　入于?之法今經但曰四國伐齊而不見納孝公事<lb/>
　?則但當據經議其伐喪之罪與其?伯之?及桓<lb/>
　公伯業之淺深耳何得因傳廢經而為傳義哉且宋<lb/>
　納孝公則二十三年齊侯何得伐宋圍緡乎然齊桓<lb/>
　八月始?必其?亂外伐而致緩者也故亦不敢盡<lb/>
　廢傳文姑並存之而以經為主焉曰劉氏謂不書納<lb/>
　公子昭者昭非正不與納者何邪曰使宋納不正之<lb/>
<pb n="12b"/>
　昭正當書以懲之如朔入于?者可也何得削之而<lb/>
　使人不知其故哉凡經之所書皆不與者也如一切<lb/>
　削之則無春秋矣<lb/>
曰邢人狄人伐?朴鄉謂狄使書人與?人徐人江人<lb/>
　?人皆著其與中國接者何也曰非此之謂也春秋<lb/>
　不可書邢狄伐?也則稱邢人矣邢既稱人春秋又<lb/>
　不可書邢人狄伐?也則稱狄人矣然則狄稱人者<lb/>
　便文也非著其接中國也且二十一年狄侵?何不<lb/>
<pb n="13a"/>
　人之以著其接中國哉<lb/>
二十年<lb/>
或問曰西?災董子劉向之言何如曰存耕得之矣其<lb/>
　言曰仲舒曰僖公立齊媵為夫人而天災西?劉向<lb/>
　曰僖公立妾母為夫人入宗廟故天災閔?仲舒則<lb/>
　牽制於公羊齊媵先至之?向則以用致夫人而為<lb/>
　之附?者也<lb/>
二十一年<lb/>
<pb n="13b"/>
或問曰大旱莘老謂不雨者旱不為災大雩者旱未為<lb/>
　災天旱者旱為災也然乎曰魯史記事有詳略有輕<lb/>
　重又非一人之手故不同耳其實不雨即旱旱即不<lb/>
　雨也安有自某月不雨至於某月而不為災之理乎<lb/>
　又安有旱未為災而先雩之理乎此不待辨而易見<lb/>
　者也<lb/>
曰宋楚陳蔡鄭許?于盂執宋公以伐宋先儒皆謂楚<lb/>
　執之子獨取陳岳氏之說何邪曰先儒之論承左氏<lb/>
<pb n="14a"/>
　公羊之弊也陳氏之說本於經者也經不言楚先儒<lb/>
　求之而不得故有分惡諸侯之說豈知春秋直書其<lb/>
　事而罪惡自見之?哉若以為楚子造謀而諸侯從<lb/>
　之則可也何則當時楚?而詐諸侯衰而愚惟楚令<lb/>
　之從而不知其不可者也故楚人來獻?是其驗矣<lb/>
　觀下文公?諸侯釋宋公益知諸侯之與謀矣故諸<lb/>
　侯有從命之罪而楚有造謀之惡若以諸侯不知而<lb/>
　楚自為之聖人以其不助宋伐楚而分其惡於諸侯<lb/>
<pb n="14b"/>
　則誣聖人甚矣<lb/>
二十三年<lb/>
或問曰齊侯伐宋圍緡先儒多責孝公背立已之恩然<lb/>
　乎曰此左氏之辭於經則無所考也<lb/>
二十四年<lb/>
或問曰晉侯夷吾卒經在二十四年冬傳云二十三年<lb/>
　九月杜氏徐邈之徒皆謂文公定位而後告喪春秋<lb/>
　從赴而書然乎曰不然也左氏謂諸侯國史擇焉不<lb/>
<pb n="15a"/>
　精考焉不詳而遽附於二十三年之間又多為說以<lb/>
　附?之則既誤矣後世求之不得遂指經以為從赴<lb/>
　夫夷吾卒晉人立?公是時非有?亂外伐安得不<lb/>
　告喪而預待文公之至而後告乎借使文公入而後<lb/>
　告喪必曰先君某以某年某月某日卒於其魯史必<lb/>
　曰某年某月某日晉侯夷吾卒必不於來赴之日書<lb/>
　曰晉侯夷吾卒此人情事理之常而杜徐之徒信傳<lb/>
　疑經強為此?以求經傳之必通而不知其反誣經<lb/>
<pb n="15b"/>
　而惑世也諸家為說此類甚多不暇悉辨<lb/>
二十五年<lb/>
或問曰宋蕩伯姬來逆婦劉氏謂伯姬之嫁不見於經<lb/>
　為?交不敵則不書於策今見於經為公主大夫之<lb/>
　?為卑朝廷而慢宗廟者然乎曰不然也伯姬嫁蕩<lb/>
　氏事正以其常事不書也若諸侯大夫不敵而違禮<lb/>
　則春秋當書之以示戒今反謂不敵而不書則與劉<lb/>
　氏前所謂常事不書者自相伐矣?經書蕩伯姬逆<lb/>
<pb n="16a"/>
　婦本責以姑逆婦而失親迎之禮而非公主大夫之<lb/>
　?而書也使當時公主大夫以嫁之亦非劉氏可得<lb/>
　而知也<lb/>
曰楚人圍陳納頓子于頓先儒皆謂一事子獨離而二<lb/>
　之何也曰謂之一事者本於公羊榖梁而成於杜氏<lb/>
　先儒又從而演之故其?牢不可?獨胡氏得其?<lb/>
　而辨之甚明愚既?諸本義之間矣請因其說而詳<lb/>
　焉大凡公榖不見國史以意求之而不知其義故其<lb/>
<pb n="16b"/>
　說多鑿左氏嘗見國史故其說有據獨其自為說則<lb/>
　往往附?而不可信耳今左氏謂令尹子玉追秦師<lb/>
　弗及遂圍陳納頓子于頓雖無所發明?與經不相<lb/>
　背也杜氏乃自為其事曰頓迫於陳而出奔楚故楚<lb/>
　圍陳以納頓子不知杜氏何所據而為此言邪?億<lb/>
　度之辭耳先儒?經據經觀理可也而捨經以求傳<lb/>
　甚則又捨傳而求注則其事愈紊而其義愈乖矣夫<lb/>
　陳一國也頓亦一國也頓既非陳屬邑楚人納頓子<lb/>
<pb n="17a"/>
　于頓可也何必圍陳哉且陳之見迫於楚久矣楚納<lb/>
　頓子陳人曷敢與?必待圍陳然後納之乎不特杜<lb/>
　氏無所據而求之事理又有不通者也?公羊謂不<lb/>
　言遂為兩之榖梁又謂納頓子者陳也其說固陋尤<lb/>
　不可宗吾故斷然以為胡氏之得其?也<lb/>
二十六年<lb/>
或問曰楚人滅夔以夔子歸先儒以楚夔不名為義何<lb/>
　也曰以楚不名為義者據?侯燬滅邢也彼或知燬<lb/>
<pb n="17b"/>
　?衍文則自無此論矣以夔子不名為義者先儒不<lb/>
　一其說趙氏謂時未與魯通莫得知之爾孫氏謂略<lb/>
　夷狄劉氏又謂黜楚而伸夔夫楚滅夔已赴於魯矣<lb/>
　不可謂未與魯通也齊滅赤狄潞氏以潞子嬰兒歸<lb/>
　潞子既名不可謂略夷狄也楚滅同姓其罪顯矣夔<lb/>
　不死社稷而與楚歸亦不為無罪也使夔而縮春秋<lb/>
　伸夔亦不在不名?敗蔡師以蔡侯獻舞歸蔡侯無<lb/>
　罪也而卒以名數者皆所不通則吾所謂史有詳略<lb/>
<pb n="18a"/>
　與春秋脫之者近之在來者擇焉<lb/>
二十七年<lb/>
或問曰公?諸侯盟于宋先儒謂魯欲?宋圍故此盟<lb/>
　為僖之功何也曰公榖註有?宋圍之說先儒不察<lb/>
　遂以為功耳葉氏之說甚明則既附於本義矣而杜<lb/>
　氏康侯亦曰公與楚結好故往?盟其地以宋者宋<lb/>
　方見圍無嫌於與盟公之罪亦著矣獻可亦曰案左<lb/>
　氏二十八年楚子使子玉去宋又子玉曰君復?侯<lb/>
<pb n="18b"/>
　而封曹臣亦釋宋之圍以此言之宋圍不?也?公<lb/>
　不救宋而往?從楚之諸侯為盟於宋故明書以示<lb/>
　義則其?愈明矣今以經文觀之如釋宋圍經當書<lb/>
　曰公?諸侯盟于宋釋宋圍如書公?諸侯盟于薄<lb/>
　釋宋公之法今經但曰盟于宋則非?宋圍審矣曰<lb/>
　張氏謂經曰?諸侯不曰?楚使公從夷狄之罪必<lb/>
　待考而後見者何也曰諸侯親者也楚則大夫也經<lb/>
　曰?諸侯則楚在其中矣何必復生義哉<lb/>
<pb n="19a"/>
二十八年<lb/>
或問曰晉侯侵曹晉侯伐?朴鄉謂特出晉爵而不厭<lb/>
　其辭之繁為予伯之辭然乎曰不然也晉侯侵曹故<lb/>
　稱晉侯既而晉侯又伐?故亦稱晉侯若晉使卿則<lb/>
　書名氏使微者則書晉人此史氏不易之定法而孔<lb/>
　子因之者也苟特出晉爵為子伯之辭則晉侯殺其<lb/>
　世子申生而特出晉爵者亦將予之乎且晉之侵曹<lb/>
　伐?將以攻楚師而覬一勝也若王者之師則安用<lb/>
<pb n="19b"/>
　此術哉聖人亦何所取而予之乎其後城濮之戰亦<lb/>
　以出齊爵晉爵為?亦其舊習之未盡除也<lb/>
曰公子買戍?不卒戍刺之高氏張氏諸儒多謂懼晉<lb/>
　以殺買者然乎曰予於左氏既辨之矣知左氏之謬<lb/>
　則諸儒之?不待辨也曰諸儒皆謂公子買知難而<lb/>
　退為無罪子獨不然何歟曰買為魯之懿親知勢之<lb/>
　不敵與義之不可而不能諫既已受命而往戍?矣<lb/>
　又復畏死而逃歸是進退皆無義也惡得無罪哉故<lb/>
<pb n="20a"/>
　惟?氏謂買戍?而不卒戍罪也刺之則過矣為近<lb/>
　之而義有未盡耳予故因其?而足之非敢自求異<lb/>
　於?也曰康侯之?何如曰康侯之?雖無甚牴牾<lb/>
　然不言戍?之罪僅可施之殺大夫之義耳曰莘老<lb/>
　謂春秋書刺者二公子偃不書所刺之罪而公子買<lb/>
　著不卒戍之?為偃則當刺而買在可恕何也曰不<lb/>
　書所刺之罪者止譏?殺大夫也書所刺之罪者兼<lb/>
　譏不當戍?也故不卒戍不特譏買而多譏魯此一<lb/>
<pb n="20b"/>
　事兼二義者也讀者特不察耳<lb/>
曰公朝于王所先儒皆言晉文致天子而公朝之春秋<lb/>
　婉而成章故不見於踐土之盟而見於此然乎曰不<lb/>
　然也三傳惑之而讀焉者不察也予於左氏傳踐土<lb/>
　之盟已略言之邦衡之?可考也?此不言諸侯而<lb/>
　但言公朝於王所其事又益明矣今以事理觀之晉<lb/>
　文方假尊周之名以令天下惡有呼天王曰王來吾<lb/>
　?朝矣豈足以服諸侯哉曰然則晉文何以謂之譎<lb/>
<pb n="21a"/>
　也曰晉文之為固有譎者矣如侵曹伐?執曹伯以<lb/>
　致楚之類是也而非召王之<hi>以下闕文</hi>
　<lb/>
曰杞伯姬來先儒謂為魯莒釋怨然乎曰經不言其故<lb/>
　而傳亦無攷億辭也<lb/>
三十年<lb/>
或問曰?殺其大夫元咺及公子瑕先儒謂公子瑕未<lb/>
　聞有罪而殺之元咺立以為君故?侯忌而殺之也<lb/>
<pb n="21b"/>
　然不與?剽同者是瑕能守節不為國人之所惡也<lb/>
　故經以公子冠瑕而稱及然乎曰不然也為此?者<lb/>
　惑於左氏云元咺歸立公子瑕之一語也劉氏固己<lb/>
　辨其妄矣使公子瑕為元咺所立而不辭惡得為無<lb/>
　罪哉惡得為守節哉其曰不為國人之所惡亦意之<lb/>
　之辭耳瑕苟自立則既三年矣使其仁如堯舜孔子<lb/>
　亦?正名其僣竊之號安得以不為國人所惡而去<lb/>
　其號特冠以公子哉其稱及乃書法當然亦非無罪<lb/>
<pb n="22a"/>
　而書及也曰高氏謂經書於?侯未歸之前若不罪<lb/>
　?侯者?以二子之禍皆晉文為之也者何也曰二<lb/>
　子之禍固?文之為然孔子不過據舊史先後而?<lb/>
　之非?侯既入而殺咺與瑕孔子特易其先後以歸<lb/>
　晉文之罪也今觀經文事勢及左氏事跡乃?侯殺<lb/>
　咺與瑕而後入?侯雖無大罪而義則未盡也曰葉<lb/>
　氏又謂執?侯稱人不以為伯討為定晉侯之罪復<lb/>
　國加之名為定?侯之罪自晉歸以復書為定元咺<lb/>
<pb n="22b"/>
　之罪立踰年不稱君為定瑕之罪何也曰此惑於一<lb/>
　字?貶之失也夫四人者固皆有罪矣然?侯之罪<lb/>
　輕而瑕之罪不可考讀春秋者當於事上觀之不可<lb/>
　於一字求義也春秋執諸侯大夫者皆稱人不可謂<lb/>
　定晉侯之罪曹伯襄無罪復國亦稱名不可謂定?<lb/>
　侯之罪諸侯大夫歸國者多以復書不可謂定元咺<lb/>
　之罪瑕實不為君故稱公子不可謂定瑕之罪四人<lb/>
　之事昭如日星然不求之大體而求之一字之間則<lb/>
<pb n="23a"/>
　四人之罪反得以匿矣非學春秋之法也<lb/>
曰?侯鄭歸于?翼之諸儒謂不書復歸而書歸者?<lb/>
　殺咺與瑕之禍晉文為之故無惡文也莘老諸儒又<lb/>
　謂不書復為?命於天王與新封者同也陳洙氏又<lb/>
　謂不書復為晉文以私憾遂執?侯故不曰復歸以<lb/>
　原其情也此皆以不書復歸為善辭至高氏諸儒則<lb/>
　謂?納玉於晉晉為之請以免?侯夫委罪人於天<lb/>
　子而又私釋之故不言歸自京師又不言復為不與<lb/>
<pb n="23b"/>
　其復也此以不書復為惡辭也至葉氏諸儒又謂?<lb/>
　納玉得歸故不得以京師言為天子之病至存耕諸<lb/>
　儒則為曹伯負芻書歸自京師是加京師以奉賊之<lb/>
　辭一有王命而歸為大順故書以易辭豈得以不言<lb/>
　自京師為罪諸?紛紛子一切略之無乃太簡乎曰<lb/>
　春秋命辭固有重輕有繁殺學者當先考春秋之事<lb/>
　次觀春秋比事之意然後察乎命辭輕重繁殺之間<lb/>
　則聖人之意庶乎可窺其一二矣若但求一字之褒<lb/>
<pb n="24a"/>
　貶與前後所書之凡例以立論焉吾恐舍其本而究<lb/>
　其末緦麻之察而三年喪之不務也自晉侯伐?屬<lb/>
　辭比事至此凡八書而見義故?侯鄭歸於?乃卒<lb/>
　事也不比事而觀王伯之盛衰君臣之相勝為春秋<lb/>
　之大變乃拘拘於復歸與自京師一字之間宜其?<lb/>
　之紛紛而徒足以亂春秋也夫魯史有詳略則春秋<lb/>
　亦詳略先後事?有不同則春秋亦不同必欲執彼<lb/>
　以例此則反泥而不通矣今?侯之執雖歸之京師<lb/>
<pb n="24b"/>
　當時或晉侯共釋之或晉侯使京師釋之則魯史書<lb/>
　其實孔子亦據其文而?之安得自改之哉吾故曰<lb/>
　拘拘求之一字之間者亂春秋者也<lb/>
三十一年<lb/>
或問曰取濟西田孫氏謂復侵地也濟田本魯地高氏<lb/>
　謂嘗為鄰國所奪不識所謂鄰國者誰也曰以理推<lb/>
　之知其為復鄰國之侵地但前事既?不可得而考<lb/>
　也唯以為曹田則斷不可爾<lb/>
<pb n="25a"/>
曰四卜郊不從乃免牲猶三望子既取公羊劉氏三卜<lb/>
　之?矣然高氏則謂郊不過二卜也上辛不吉則卜<lb/>
　中辛又不吉則不卜而用季辛焉者何也曰古禮既<lb/>
　廢後世記禮者各有所宗而是非卒難立辨然先王<lb/>
　以義起禮而義者人心之不可泯者也故猶可以義<lb/>
　斷其得失若二卜不吉不卜而用季辛則季辛之日<lb/>
　能知上帝之必饗乎不能必上帝之饗而祭之則是<lb/>
　虛文而已曰三卜而得禮則襄七年三卜郊不從乃<lb/>
<pb n="25b"/>
　免牲春秋何以復書也曰古先聖王之事天也誠義<lb/>
　兼盡龜筮依人而行豈有不從者哉今三卜而不從<lb/>
　則神不饗非類斷可知矣?魯不當郊而郊者乎然<lb/>
　則三卜豈非非常之事乎但比之四卜五卜者為少<lb/>
　輕耳曰魯之郊孟獻子以為祈農者然乎曰劉氏固<lb/>
　嘗辨其妄矣劉氏曰彼見郊不過三月則以為啟蟄<lb/>
　聞配用后稷則以為祈農事何其陋於禮也曰三望<lb/>
　之?鄭氏有以海岱淮言之矣杜氏劉氏有以分野<lb/>
<pb n="26a"/>
　之星及境?山川言之矣子獨取於公羊之?何也<lb/>
　曰望者?望而祭之若其境?山川則不曰望矣唯<lb/>
　魯僣用天子之郊故用天子之望若鄭杜之?乃諸<lb/>
　侯事宜故孫氏曰據鄭杜止祭其封??海河淮非<lb/>
　魯封?又諸侯無祭分野星之事且魯所僣天子?<lb/>
　四方之中祭其大者三耳故惟公羊之?比諸?稱<lb/>
　長然於禮經無考亦不敢質言也曰公羊諸儒多謂<lb/>
　中禮曰牲傷者曰牛子獨取朴鄉之?何也曰詩書<lb/>
<pb n="26b"/>
　禮言祭天者皆曰牛也豈皆傷者乎禮曰帝牲必在<lb/>
　滌稷牛唯具夫以天下養而祭其祖豈以牛之傷者<lb/>
　祭之乎又禮曰天地之牛角繭栗宗廟之牛角握則<lb/>
　亦各有所宜爾夫天與祖對雖有尊卑之殊然主祭<lb/>
　者之心豈有二哉吾故斷然以為非傷者也<lb/>
三十三年<lb/>
或問曰晉人及姜戎敗秦師于殽劉氏康侯張氏王氏<lb/>
　皆謂公羊無師字為狄秦者然乎曰不然也一字褒<lb/>
<pb n="27a"/>
　貶之弊也夫楚秦?越皆夷狄也春秋嘗書楚師敗<lb/>
　績矣於時楚伐齊圍宋豈非夷狄乎而卒言師由是<lb/>
　觀之其為狄之之道在其事而不在師之一字也愚<lb/>
　於三傳辨之矣<lb/>
　<lb/>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋或問卷四<lb/>
</p>
<p>
</p>
  </div>
</body>
</text>
</TEI>