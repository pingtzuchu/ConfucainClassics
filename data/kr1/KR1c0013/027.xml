<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩補傳卷二十七</head>
    <p>
<pb n="1a"/>
欽定四庫全書<lb/>
　詩補傳卷二十七　　　宋　范處義　撰<lb/>
魯頌<lb/>
　魯頌之異於商周蓋不可專以功德優劣而論商周<lb/>
　為天下之頌魯為一國之頌學者當知東周之文不<lb/>
　能如古乃世變使然況魯頌作於史克以史克之才<lb/>
　而視周公相去幾何豈可以?論哉閟?明言新廟<lb/>
　奕奕奚斯所作而韓氏章句乃曰奚斯作魯頌以詩<lb/>
<pb n="1b"/>
　之?文為據則毛氏為正韓氏為妄斷可識矣而班<lb/>
　固西都賦序王延壽魯靈光賦序皆云奚斯頌魯揚<lb/>
　雄法言亦曰公子奚斯常睎正考甫蓋三子皆不見<lb/>
　毛氏詩故也<lb/>
駉<hi>古營下同</hi>頌僖公也僖公能遵伯禽之法儉以足用?以<lb/>
愛民務農重榖牧于坰野魯人尊之於是季孫行父請<lb/>
命于周而史克作是頌<lb/>
　魯頌見?於聖人有二焉於駉之序備見之春秋之<lb/>
<pb n="2a"/>
　君皆罔知恤民凡所舉措多傷財害民之事僖公獨<lb/>
　知以儉足用以?愛民夫儉與?雖他無所經見然<lb/>
　舉牧于坰野一事言之則知其有志於民而儉與?<lb/>
　亦可想而知且務農重穀與牧于坰野若判然二事<lb/>
　而實一事也何則邑外曰郊郊外曰野野外曰林林<lb/>
　外曰坰邑民居也郊與野則民田也林與坰則皆為<lb/>
　田之外而坰為尤?也夫馬亦國之重事問國君之<lb/>
　富則以馬為對故衛文公騋牝三千詩人美之今僖<lb/>
<pb n="2b"/>
　公獨?牧於坰蓋以農事為尤重故不憚於?牧況<lb/>
　牧馬於坰馬既得所而邑之外曰郊曰野民田皆無<lb/>
　所妨所謂務農重穀牧于坰野為此故也以農為務<lb/>
　則國必多蓄所以足用也?牧于坰則農無廢業所<lb/>
　以愛民也牧馬一事而足用愛民皆在於是此聖人<lb/>
　所以存魯頌者一也魯自成王賜以天子禮樂俾之<lb/>
　祀周公耳?公之廟固不當用也故孔子入太廟則<lb/>
　每事問以見其微意又嘗以郊禘為非禮而魯之諸<lb/>
<pb n="3a"/>
　公安然用之不知其非也今魯人欲為一頌詩必俟<lb/>
　季孫行父請命于周而後為之舉此心以往則凡天<lb/>
　子之禮樂魯之所不得用者魯人當知之矣此聖人<lb/>
　所以存魯頌者二也他國縱有頌詩必無此二者宜<lb/>
　聖人所不取<lb/>
駉駉牡馬在坰之野薄言駉者有驈<hi>?橘</hi>有皇有驪<hi>力知</hi>有<lb/>
黃以車彭彭思無疆<hi>居良</hi>思馬斯臧駉駉牡馬在坰之野<lb/>
薄言駉者有騅<hi>隹</hi>有駓<hi>符/悲</hi>有騂有騏<hi>其/</hi>以車伾伾<hi>敷悲</hi>思<lb/>
<pb n="3b"/>
無期思馬斯才駉駉牡馬在坰之野薄言駉者有驒<hi>徒河</hi>
有駱有?有雒以車繹繹<hi>亦</hi>思無斁思馬斯作駉駉牡<lb/>
馬在坰之野薄言駉者有駰<hi>因</hi>有騢有驔<hi>簟</hi>有魚以車<lb/>
祛祛思無邪思馬斯徂<lb/>
　說者以駉駉為良馬腹幹肥張此馬之得其所者也<lb/>
　?在坰野而馬得其所則僖公之處此蓋有道矣詩<lb/>
　人每章言牡蓋馬以牡為善也每章言薄言駉者謂<lb/>
　馬之善不止是也其品固多矣言馬之善而繼之以<lb/>
<pb n="4a"/>
　思則僖公蓋嘗精思而後得此也一章謂有驪白之<lb/>
　驈黃白之皇純黑之驪黃騂之黃以此馬而就車則<lb/>
　彭彭然而張盛蓋由僖公思慮之廣故思及於馬而<lb/>
　能使之皆善也二章謂有蒼白雜之騅黃白雜之駓<lb/>
　赤黃之騂青黑之騏以此馬而就車則伾伾而有力<lb/>
　由僖公思慮之長思及於馬而能使之皆才也三章<lb/>
　言有青驪隱粼之驒有白身黑?之駱有赤身黑?<lb/>
　之?有黑身白?之雒以此馬而就車則繹繹而相<lb/>
<pb n="4b"/>
　屬蓋由僖公思慮之無厭斁故思及於馬而能使之<lb/>
　作而奮起也四章謂有?白雜之駰彤白雜之騢豪<lb/>
　在骭之驔二目白之魚以此馬而就車則祛祛而彊<lb/>
　健蓋由僖公思慮之無邪僻故思及於馬而能使之<lb/>
　利於攸往也人徒見牧馬於?地以為務農重穀耳<lb/>
　而不知僖公思慮甚精所以處此者誠得其道馬之<lb/>
　臧也馬之才也馬之作也馬之徂也皆有以致之而<lb/>
　原於一心之思慮以見處事無不曲當其效自如此<lb/>
<pb n="5a"/>
　也衛文公秉心塞實淵深無他嗜好故其富國之速<lb/>
　至於騋牝三千亦塞淵之效也孔子嘗以思無邪一<lb/>
　語斷三百篇之義蓋取斷章而言非特此詩之謂也<lb/>
　是詩四章皆賦其事而頌之<lb/>
有駜<hi>備筆下同</hi>頌僖公君臣之有道也<lb/>
　僖公君臣有道雖不可考然由上篇言之則魯之君<lb/>
　臣皆可窺其一斑也夫以魯僖公之為君而能牧于<lb/>
　坰野不使妨農此盡君道之一也季孫行父之為臣<lb/>
<pb n="5b"/>
　一頌詩必請命而不敢妄作此盡臣道之一也各舉<lb/>
　其一可以知其君臣矣<lb/>
有駜有駜駜彼乘<hi>繩證下?</hi>黃夙夜在公在公明明振振鷺<lb/>
鷺于下鼓咽咽<hi>嗚?</hi>醉言舞于胥樂兮有駜有駜駜彼乘<lb/>
牡夙夜在公在公飲酒振振鷺鷺于飛鼓咽咽醉言歸<lb/>
于胥樂兮冇駜有駜駜彼乘駽<hi>呼縣</hi>夙夜在公在公載燕<lb/>
自今以始歲其有君子有穀詒孫子于胥樂兮<lb/>
　序言君臣之冇道詩止以有駜喻人臣之才以振鷺<lb/>
<pb n="6a"/>
　喻人臣之儀不及其君何也曰為君之道在用人而<lb/>
　已在接下而已臣有才如有駜有儀如振鷺亦足為<lb/>
　有道之臣君能用人而有駜之臣得以盡力君能接<lb/>
　下而振鷺之臣相與燕樂豈不足為君之有道乎駜<lb/>
　言其馬之壯也黃也牡也駽也皆言其馬之良也四<lb/>
　馬曰乘言馬之在御也馬雖良而君不御猶臣有才<lb/>
　而君不用何所施其力也始言在公明明則明足以<lb/>
　善其職中言飲酒卒言載燕既善其職則朝廷無事<lb/>
<pb n="6b"/>
　君臣相與飲酒而燕樂耳鷺于下止其所也鷺于飛<lb/>
　得其所也人臣在燕有威儀如此而君又樂之以盛<lb/>
　樂專言鼓咽咽舉其樂之盛而言之也君臣燕樂始<lb/>
　言舞不知手之舞之足之蹈之也終言歸既醉而出<lb/>
　並受其福也三章皆言于胥樂兮胥皆也謂君臣皆<lb/>
　得其樂也然上二章醉而舞醉而歸一時之樂耳未<lb/>
　若卒章人臣稱願自今以始歲歲有年君子之穀?<lb/>
　足以詒其孫子其樂為無窮不止於一時也魯頌善<lb/>
<pb n="7a"/>
　頌善禱之辭多類此是詩三章皆比而頌之<lb/>
泮水頌僖公能脩泮宮也<lb/>
　天子之學曰辟廱謂其水圜之也諸侯之學曰泮宮<lb/>
　謂其水半之也說文以為諸侯鄉射之宮豈諸侯行<lb/>
　鄉射於學歟許氏之說亦必有據矣說者謂泮宮閟<lb/>
　宮魯僖因舊而脩之是以不見於春秋此詩有式固<lb/>
　爾猶淮夷卒獲有所未獲而欲終之則其所獲尚小<lb/>
　也今此詩之言甚美而大其君臣之辭歟<lb/>
<pb n="7b"/>
思樂泮水薄采其芹<hi>其斤</hi>魯侯戾止言觀其旂其旂茷茷<lb/>
<hi>蒲害</hi>鸞聲噦噦<hi>呼會</hi>無小無大從公于邁思樂泮水薄采其<lb/>
藻魯侯戾止其馬蹻蹻<hi>其略</hi>其馬蹻蹻其音昭昭載色載<lb/>
笑匪怒伊教思樂泮水薄采其?魯侯戾止在泮飲酒<lb/>
既飲?酒永錫難老順彼長道屈此?醜<lb/>
　此三章論學校之美也文王作辟廱詩曰於樂辟廱<lb/>
　魯侯脩泮宮詩曰思樂泮水學雖有小大而人情之<lb/>
　所樂一也芹水菜也藻水草也??葵也江南謂之<lb/>
<pb n="8a"/>
　蓴三物皆泮水之所有因以興泮宮所養之才也與<lb/>
　豐水有芑同義言薄采以見人才之多薄采而用之<lb/>
　猶如此其美也三章皆言魯侯戾止蓋既脩之必親<lb/>
　往視學此人情所以思而樂也菁菁者莪言既見君<lb/>
　子樂且有儀亦以美成王能視學故天下喜樂之也<lb/>
　魯人之所樂者何始觀其旂物茷茷而有容聽其鸞<lb/>
　聲噦噦而有節則無小無大皆欲從公而往既已樂<lb/>
　矣已而見僖公之馬則蹻蹻而驕聞僖公之音則昭<lb/>
<pb n="8b"/>
　昭而明及其親炙僖公之?色笑語則未嘗有所怒<lb/>
　惟教誨而已於是又以為可樂也卒而僖公在泮飲<lb/>
　酒則或於此行鄉射之禮以序?故魯人又樂之祝<lb/>
　其既飲此旨酒神必錫之難老使之順從此長道以<lb/>
　屈?醜也?醜指淮夷也是時淮夷為患故魯人<lb/>
　既樂僖公之視學而望其有屈服淮夷之功也<lb/>
穆穆魯侯敬明其德敬?威儀維民之則允文允武昭<lb/>
假烈祖靡有不孝自求伊祜<hi>?</hi>
<pb n="9a"/>
　此章專頌僖公之德為下四章服淮夷張本也雖曰<lb/>
　頌之亦有規切之意蓋謂非冇?不足以服人也穆<lb/>
　穆美之至也詩人以於穆稱天命稱文王又謂天子<lb/>
　穆穆今魯人樂僖公而頌之故其辭極於美也敬也<lb/>
　明也亦德之盛也既樂之故稱其德亦極於盛也至<lb/>
　於謹其威儀則可以為民之法則信能文武則可以<lb/>
　感格烈祖無有不孝則可以自求多福其規切之言<lb/>
　歟謂有此三者人斯服矣<lb/>
<pb n="9b"/>
明明魯侯克明其德既作泮宮淮夷攸服矯矯<hi>居表</hi>虎臣<lb/>
在泮獻馘<hi>古獲</hi>淑問如?陶在泮獻囚<lb/>
　此後四章皆言服淮夷之事魯人為脩泮宮而作此<lb/>
　頌詩意欲歸功於學校其言申複不已曰既作泮宮<lb/>
　淮夷攸服曰在泮獻馘曰在泮獻囚曰在泮獻功曰<lb/>
　集于泮林竊意當時必有服淮夷之事不然安得有<lb/>
　此空言況不一而足乎案春秋僖公十六年公?齊<lb/>
　侯宋公陳侯?侯鄭伯許男邢侯曹伯于淮左氏傳<lb/>
<pb n="10a"/>
　曰謀鄫且東略也杜預曰鄫為淮夷所病故也然則<lb/>
　僖公會諸侯于淮亦已見於春秋矣是時齊?業漸<lb/>
　衰城鄫之役亦因齊而罷故春秋不書服淮夷之事<lb/>
　而僖公則奏凱而歸魯人以為有功也聖人存魯頌<lb/>
　以申魯人之志蓋謂城鄫之役不終失在齊而不在<lb/>
　魯故也明明魯侯德之明也克能也攸所也僖公能<lb/>
　明其德故知以脩學校為先泮?之役既作已足為<lb/>
　淮夷之所服矣況矯矯有武之虎臣以征伐於外既<lb/>
<pb n="10b"/>
　能馘其所格者之左耳以告而善折獄如?陶者又<lb/>
　能辨其所當囚者以?則僖公之服淮夷為可信矣<lb/>
濟濟多士克廣?心桓桓于征狄<hi>?</hi>彼東南烝烝皇皇<lb/>
不吳<hi>話</hi>不揚不?于?<hi>凶</hi>在泮獻功<lb/>
　此章言僖公伐淮之師有功也曰濟濟多士則所用<lb/>
　三軍皆君子人矣故能克廣其德心不為褊躁而于<lb/>
　征則桓桓有威武狄?也淮夷在魯東南雖?在東<lb/>
　南之地亦烝烝而進皇皇而大不吳不喧譁也不揚<lb/>
<pb n="11a"/>
　不輕揚也不告于?謂無以爭訟之事告于治訟之<lb/>
　官者所以能有成功獻于泮宮也王制曰天子將出<lb/>
　征受成于學出征執有罪反釋奠于學以訊馘告竊<lb/>
　意魯用天子之禮樂故其學亦用王制故獻馘獻囚<lb/>
　獻功必於泮宮也<lb/>
角弓其觩束矢其搜<hi>色留</hi>戎車孔博徒御無斁<hi>亦</hi>既克淮<lb/>
夷孔淑不逆式固爾猶淮夷卒獲<lb/>
　觩弓健貌搜矢勁貌五十矢為束戎車則甚廣大徒<lb/>
<pb n="11b"/>
　御則無厭倦所以能克淮夷甚善而不逆果能益堅<lb/>
　守此道則淮夷可以盡獲矣<lb/>
翩彼飛鴞<hi>吁嬌</hi>集于泮林食我桑黮懷我好音憬<hi>九永</hi>彼淮<lb/>
夷來獻其琛<hi>?金</hi>元龜象齒大賂南金<lb/>
　鴞惡聲之鳥也以喻淮夷鴞聲固惡而集于泮水之<lb/>
　木食我桑黮亦能改其鳴而歸我以好音宜淮夷雖<lb/>
　陋服我泮?之化憬然而悟皆來獻我以琛?其?<lb/>
　維何亢龜尺有二寸之龜也象齒象所遺之齒也又<lb/>
<pb n="12a"/>
　納我以大賂其賂維何南方之金也魯人以淮夷之<lb/>
　服必欲歸功於泮?不為無說蓋魯禮義之國也僖<lb/>
　公能以學校為先既脩之又視之既匪怒以教之又<lb/>
　飲酒以序之故其所成之材如芹藻?葵之美而出<lb/>
　征之士皆濟濟桓桓為君子之人及其受馘論囚又<lb/>
　必於是而告成功焉則淮夷之所以服者非以其兵<lb/>
　力也以其國有禮義故也昔項羽嘗為魯公及垓下<lb/>
　之敗魯獨堅為羽守漢欲引兵屠之以其守節禮義<lb/>
<pb n="12b"/>
　之國故不忍加兵以此知禮義之在人心者不可?<lb/>
　固天下之所畏服也是詩八章其七章賦其事而頌<lb/>
　之卒章比也<lb/>
閟<hi>筆位下同</hi>?頌僖公能復周公之宇也<lb/>
　閟?魯廟也僖公因其舊而脩之故不書於春秋序<lb/>
　詩者乃取詩中復周公之宇以為作頌之因故說者<lb/>
　謂魯人之所願欲實則未能也夫常許皆魯地也常<lb/>
　或作嘗在薛之旁許即許田也魯桓公元年鄭人以<lb/>
<pb n="13a"/>
　璧假許田魯遂許之莊公三十有一年築臺于薛是<lb/>
　時尚為魯地然則魯之侵疆未能復者蓋有之矣是<lb/>
　詩所頌禱之事不一而足而其大者則復周公之舊<lb/>
　宇也詩人既以是為大故序詩亦舉其大以發之欲<lb/>
　魯之子孫不忘此也然則是詩雖為頌而勸戒之意<lb/>
　則與終南同也昔平王雖以周地賜秦襄公而襄公<lb/>
　實未能取之至其子文公始伐戎而收其餘民終南<lb/>
　之詩已美其能取周地卒章且有壽考不忘之語與<lb/>
<pb n="13b"/>
　魯人頌僖公眉壽保魯無以異終南則風有頌體閟<lb/>
　宮則頌有風義正以勸戒之意同故也<lb/>
閟宮有侐<hi>況域</hi>實實枚枚赫赫姜嫄<hi>元</hi>其德不回上帝是<lb/>
依無災無害彌月不遲是生后稷降之百福黍稷重<hi>直容</hi>
穋<hi>六</hi>稙<hi>徵力</hi>?菽麥奄有下國俾民稼穡有稷有黍有稻<lb/>
有秬<hi>巨</hi>奄有下土纘禹之緒<lb/>
　閟深祕也侐清淨也實實固也枚枚辨也言魯廟而<lb/>
　先姜嫄推本周家所由興也有姜嫄斯有后稷有后<lb/>
<pb n="14a"/>
　稷斯有周家有周家斯有魯國上美姜嫄德不回邪<lb/>
　天用是馮依以生后稷謂履帝武敏歆也其生也無<lb/>
　災害謂不坼不副也雖過?十月而生不遲謂先生<lb/>
　如達也其降之福則教民稼穡?其嘉種如黍也稷<lb/>
　也先種之稙也後種之?也菽也麥也稻也秬也皆<lb/>
　百穀之類下國猶下土也分而言之以協音韻史克<lb/>
　文勝之辭也以是為后稷之福蓋謂因是功而封之<lb/>
　邰也以稷為纘禹之緒業蓋謂禹平水土之後稷以<lb/>
<pb n="14b"/>
　教稼穡繼之皆民所賴以生也語曰禹稷躬稼謂相<lb/>
　因以成也<lb/>
后稷之孫實維大<hi>泰下同</hi>王居岐之陽實始翦<hi>子踐</hi>商至于<lb/>
文武纘大王之緒致天之?<hi>戒</hi>于牧之野無貳無虞上<lb/>
帝臨女敦<hi>都回</hi>商之旅克咸厥功<lb/>
　上章言周之有國始於邰此章言周之王業始於岐<lb/>
　也翦商者武王也而曰實維大王何也蓋得乎丘民<lb/>
　可為天子大王自邠遷岐有仁人之稱從之者如歸<lb/>
<pb n="15a"/>
　市則周之得民自岐始也民之所欲天必從之故文<lb/>
　王之受命實纘大王之?謂繼大王之得民所以致<lb/>
　天命之至也?至也天命既至故牧野之師上下無<lb/>
　復疑貳無復虞度以為上帝實臨之敦治也謂攻治<lb/>
　商紂如林之旅能咸成其功也十亂同心同德三千<lb/>
　人惟一心所謂咸者如此<lb/>
王曰叔父建爾元子俾侯于魯大啟爾宇為周室輔乃<lb/>
命魯公俾侯于東錫之山川土田附庸<lb/>
<pb n="15b"/>
　此章言成王封魯之始也蓋成王封叔父周公於魯<lb/>
　復留為三公故以元子伯禽往?其國大啟爾宇謂<lb/>
　公侯方百里伯七十里子男五十里凡四等不能五<lb/>
　十里不達於天子附於諸侯曰附庸魯爵為公既方<lb/>
　百里矣又錫之山川土田附庸所謂大啟爾宇也魯<lb/>
　在周東故曰為周室輔<lb/>
周公之孫莊公之子龍旂承祀六轡耳耳春秋匪解享<lb/>
祀不忒皇皇后帝皇祖后稷享以騂犧是饗是宜降福<lb/>
<pb n="16a"/>
既多<lb/>
　此章言僖公祀于廟之禮也僖公為周公之?孫莊<lb/>
　公之子也用交龍之旗四馬六轡耳耳然順而附於<lb/>
　車輿言其盛也春秋之祀皆然既無解怠故無差忒<lb/>
　也皇皇大之至也后帝謂天也言魯亦用郊禘之禮<lb/>
　夫郊者以祖配天禘者禘其祖之所自出而以祖配<lb/>
　之明堂位曰成王以周公有?勞於天下是以命魯<lb/>
　公孟春祀帝于郊配以后稷此魯郊之證也孔子曰<lb/>
<pb n="16b"/>
　禘自既灌而往吾不欲觀之矣此魯禘之證也僖公<lb/>
　亦用此禮故皇皇后帝繼之以皇祖后稷也禮運曰<lb/>
　魯之郊禘非禮也周公共哀矣蓋聖人以魯之郊禘<lb/>
　為非禮史克不知其說則以為美也騂犧周所尚之<lb/>
　牲也謂天必饗之宜得多福也<lb/>
周公皇祖亦其福女秋而載嘗夏而楅衡白牡騂剛犧<lb/>
尊將將<hi>七羊</hi>毛炰<hi>蒲/包</hi>胾<hi>側吏</hi>?籩豆大房萬舞洋洋<lb/>
　此章言僖公之受福由祭之得禮周公皇祖則指周<lb/>
<pb n="17a"/>
　公與魯公也魯人既以后稷為皇祖矣又言周公皇<lb/>
　祖閟?一廟皇祖並稱在魯無所嫌蓋魯用天子之<lb/>
　禮樂魯廟即周制也魯人謂周公皇祖所以福僖公<lb/>
　者以其奉祀盡其禮敬也將嘗於秋而養牲於夏楅<lb/>
　設於角衡設於鼻敬之至也公羊傳曰魯祭周公何<lb/>
　以為牲周公用白牡魯公用騂剛?公不毛何休曰<lb/>
　白牡殷牲也周公死有王禮謙不敢與文武同也魯<lb/>
　公諸侯不嫌也故從周制犧尊將將言其尊之美也<lb/>
<pb n="17b"/>
　太和中魯郡於地中得齊大夫子尾送女器有犧尊<lb/>
　以犧牛為尊蓋象犧牛之形也周官封人祭祀有毛<lb/>
　炰之豚說者謂爓其毛而炰之也胾謂切肉?謂肉<lb/>
　汁不和之大?與肉味有菜之鉶?也大?謂大古<lb/>
　之?鉶?謂盛之鉶器大房半體之俎也明堂位曰<lb/>
　周以房俎房謂足下跗也上下兩間有似堂房周語<lb/>
　曰郊禘之事則有全烝王公立飫則有房烝親戚燕<lb/>
　饗則有殽烝全烝謂全體房烝謂半體殽烝謂體解<lb/>
<pb n="18a"/>
　節折也萬舞干羽之舞也洋洋?多也自牲至舞皆<lb/>
　言禮之備也<lb/>
孝孫有慶俾爾熾而昌俾爾壽而臧保彼東方魯邦是<lb/>
常不虧不崩不震不騰三壽作朋如岡如陵<lb/>
　孝孫指僖公也上章既言僖公之祀盡其禮敬此章<lb/>
　遂假尸祝之言以報僖公也謂孝孫之慶維何俾爾<lb/>
　之國熾盛而昌大俾爾之身壽考而臧善保?東方<lb/>
　之土使魯國常若今日不虧不崩謂無??也不震<lb/>
<pb n="18b"/>
　不騰謂無驚動也三壽謂大國三卿亦皆壽考與君<lb/>
　為朋君臣之福皆如岡陵之高固也或曰三壽謂上<lb/>
　中下也上壽百二十中壽百歲下壽八十魯人頌僖<lb/>
　公與三壽之人為朋也亦通<lb/>
公車千乘<hi>繩證</hi>朱英?縢<hi>徒/登</hi>二矛重<hi>直龍</hi>弓公徒三萬貝胄<lb/>
<hi>直又</hi>朱綅<hi>息/廉</hi>烝<hi>之/升</hi>徒增增<hi>如字</hi>戎狄是膺?舒是懲則莫我<lb/>
敢承<lb/>
　此章言僖公為國之盛也大國之賦千乘司馬法成<lb/>
<pb n="19a"/>
　方十里出革車一乘兵車一乘甲士三人步卒七十<lb/>
　二人計千乘七萬五千人下言公徒三萬與此數不<lb/>
　合者蓋千乘苟盡用是舉國而行也故其用之也大<lb/>
　國三軍次國二軍而已朱英以朱飾矛也?縢以?<lb/>
　約弓也二矛重弓以備折?也故凡置矛與弓皆有<lb/>
　副也三軍合三萬七千五百人言三萬者舉成數也<lb/>
　貝胄以貝飾兜鍪也朱綅以赤?連綴甲也烝徒謂<lb/>
　進行之徒?增而益多也膺者服膺而不敢忘也懲<lb/>
<pb n="19b"/>
　者懲艾而不敢忽也承者莫敢當我也言魯不忘戎<lb/>
　狄之患故懲艾?舒而不敢忽所以夷狄莫敢當魯<lb/>
　也案僖公四年公?齊侯宋公陳侯?侯鄭伯許男<lb/>
　曹伯侵蔡蔡潰遂伐楚盟于召陵是時齊桓霸業方<lb/>
　大故僖公與齊桓舉義兵伐?楚?舒乃楚之與國<lb/>
　故曰?舒是懲孟子曰周公方且膺之何也言魯雖<lb/>
　周公之國亦不敢忘戎狄之患耳大抵子孫所為之<lb/>
　善否人以為祖宗之盛衰魯之郊禘亦非周公之自<lb/>
<pb n="20a"/>
　為也孔子曰魯之郊禘非禮也周公其衰矣孔子以<lb/>
　魯子孫之郊禘為周公之衰則孟子以魯子孫之膺<lb/>
　戎狄為周公之盛何疑之有<lb/>
俾爾昌而熾俾爾壽而富黃?台背壽胥與試俾爾昌<lb/>
而大俾爾耆而艾<hi>五蓋</hi>萬有千歲眉壽無有害<lb/>
　上章既言魯國之盛此章遂言國人稱願僖公長享<lb/>
　共國也昌而熾昌而大則言魯國也壽而富耆而艾<lb/>
　則言僖公也?白而復?背有鮐魚之文皆有壽者<lb/>
<pb n="20b"/>
　之證也魯人既願僖公之壽故欲舉有壽者之證皆<lb/>
　試驗之也故曰壽胥與試萬有千歲享眉壽而無災<lb/>
　害所謂善頌善禱之辭也<lb/>
泰山巖巖魯邦所詹奄有龜蒙遂荒大東至于海邦淮<lb/>
夷來同莫不率從魯侯之功<lb/>
　巖巖高也詹與瞻同泰山在齊魯之界二國皆以為<lb/>
　望也龜蒙二山則在魯之境?故曰奄有案春秋定<lb/>
　十年齊人來歸鄆讙龜?田謂龜山之北田也論語<lb/>
<pb n="21a"/>
　曰夫顓臾昔者先王以為東蒙主謂蒙山也荒奄也<lb/>
　大東極東也既有龜蒙遂極東之海邦皆淮夷之國<lb/>
　莫不率從魯之命豈非魯侯之功哉或曰願其有功<lb/>
　如此<lb/>
保有鳧繹<hi>亦</hi>遂荒徐宅至于海邦淮夷蠻貊<hi>武伯</hi>及彼南<lb/>
夷莫不率從莫敢不諾魯侯是若<lb/>
　鳧繹二山皆徐國之地繹與嶧同禹貢徐州有嶧陽<lb/>
　孤桐遂荒徐宅謂遂奄有徐戎之所居宅也魯之初<lb/>
<pb n="21b"/>
　徐夷並興東郊不聞及是言海邦蠻貊及彼南夷皆<lb/>
　率從其命莫敢不應而順之如二章所陳可謂盛矣<lb/>
　辭或過夸亦以史克文勝故也<lb/>
天錫公純嘏<hi>古雅</hi>眉壽保魯居常與許復周公之宇魯侯<lb/>
燕喜令妻壽母宜大夫庶士邦國是有既多受祉??<lb/>
兒齒<lb/>
　此章首尾皆頌禱僖公福壽之辭則中間居常與許<lb/>
　復周公之宇亦為頌禱之言無可疑者純一也受福<lb/>
<pb n="22a"/>
　曰嘏始言天以純一之福錫公使之眉壽保有魯國<lb/>
　也終言魯侯所以燕安於其國而有喜樂者以有令<lb/>
　妻之助謂聲姜也有壽母之賢謂成風也上則宜於<lb/>
　大夫下則宜於庶士?而邦國之人皆知有其君上<lb/>
　若僖公者可謂既多受祉矣所不可知者壽耳今公<lb/>
　則??兒齒前章所欲試驗之者今驗之果有壽證<lb/>
　矣說者曰兒齒齒落更生細者也豈非壽證歟<lb/>
徂來之松新甫之柏是斷<hi>短</hi>是度<hi>待/落</hi>是尋是尺松桷<hi>角</hi>
<pb n="22b"/>
有舄<hi>昔</hi>路寢孔碩新廟奕奕<hi>亦/</hi>奚斯所作孔曼<hi>萬</hi>且碩<lb/>
萬民是若<lb/>
　此章言脩閟?之事也徂來新甫二山名松柏二山<lb/>
　之所宜木也故斬斷之量度之使長短合於尋尺用<lb/>
　以為榱桷施之棟宇狀如舄然謂材良工巧故壯而<lb/>
　且安也魯之路寢固已碩大矣未若新其所脩之廟<lb/>
　奕奕然為尤大也所脩之廟乃公子奚斯所作謂公<lb/>
　子魚也作謂主其教令而監?之屬其工役課其章<lb/>
<pb n="23a"/>
　程詩人美奚斯之善其職故言其規制甚曼長而碩<lb/>
　大能順萬民之望也以此見僖公之脩泮宮脩閟宮<lb/>
　皆民之所願欲故二詩之頌禱其辭甚美也是詩本<lb/>
　八章斷以文義當分為十二章句之多寡不必拘其<lb/>
　體則賦也<lb/>
　<lb/>
　<lb/>
　<lb/>
<pb n="23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩補傳卷二十七<lb/>
</p>
<p>
</p>
  </div>
</body>
</text>
</TEI>