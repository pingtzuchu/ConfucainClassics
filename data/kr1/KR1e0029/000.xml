<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋本例</head>
    <p>
<pb n="1a"/>
欽定四庫全書　　　　　經部五<lb/>
　春秋本例　　　　　　春秋類<lb/>
　　提要<lb/>
　　　　<hi>臣</hi>等謹案春秋本例二十卷宋崔子方撰子<lb/>
　　　　方字?直涪陵人為人介而有守?庭堅極<lb/>
　　　　稱其賢紹聖中罷春秋取士子方三上書乞<lb/>
　　　　復之不報其為是書也大?謂聖人之書編<lb/>
　　　　年以為體舉時以為名著日月以為例而日<lb/>
<pb n="1b"/>
　　　　月之例又其本乃列一十六門皆以日月時<lb/>
　　　　例之而分著例變例二則州分部居自成條<lb/>
　　　　理考春秋公羊榖梁二傳?以日月為例固<lb/>
　　　　有穿鑿破碎之病然二傳之作去聖人時代<lb/>
　　　　猶近遞相授受其學必有所傳自啖助趙匡<lb/>
　　　　陸淳諸人廢例言經舉漢晉以來相傳師?<lb/>
　　　　一概斥之亦不免於憑臆自用子方是書陳<lb/>
　　　　振孫書?解題譏其墨守公羊未始不中其<lb/>
<pb n="2a"/>
　　　　失顧能於新學方熾異?漸起之時獨硜硜<lb/>
　　　　守先儒之舊訓雖所言不免膠固而要不失<lb/>
　　　　為謹嚴視後來無所師承而敢於放言?論<lb/>
　　　　者固猶有先儒篤實之遺矣春秋家有此一<lb/>
　　　　書亦未始非補偏救弊之道也乾隆四十二<lb/>
　　　　年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="3a"/>
春秋本例序<lb/>
春秋之法以為天下有中外侯國有大小位有尊卑情<lb/>
有?戚不可得而齊也是故詳中夏而略外域詳大國<lb/>
而略小國詳?而略外詳君而略臣此春秋之義而日<lb/>
月之例所從生也著日以為詳著時以為略又以詳略<lb/>
之中而著月焉此例之常也然而事固有輕重矣安可<lb/>
不詳所重而略所輕乎其?所重者日其次者月又其<lb/>
次者時此亦易明爾然而以事之輕重錯於大小尊卑<lb/>
<pb n="3b"/>
?戚之閒又有變例以為言者此日月之例至於參差<lb/>
不齊而後世之論所以不能合也今考之春秋之法權<lb/>
事之輕重而著為之例分其類而條次之可以具見而<lb/>
不疑若夫事有疑於其例者則備論焉且嘗論聖人之<lb/>
書編年以為體舉時以為名著日月以為例春秋固有<lb/>
例也而日月之例?其本也故號本例嗚呼學者苟通<lb/>
乎此則於春秋之義斯過半矣<lb/>
</p>
<p>
</p>
  </div>
</body>
</text>
</TEI>