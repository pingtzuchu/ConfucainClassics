<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷四</head>
    <p>
<pb n="1a"/>
欽定四庫全書<lb/>
　春秋傳卷四　　　　　　宋　胡安國　撰<lb/>
　　桓公上<hi>公名軌惠公之子?公之弟?兄自立史記一名允諡法辟土服?曰桓</hi>
周<hi>桓王九年魯桓公十五年桓王崩子莊王立</hi>
鄭<hi>莊公三十三年魯桓公十一年莊公卒子昭公忽立是年忽奔?厲公突立桓十五年厲公奔蔡昭公歸</hi>
　<hi>秋突入于櫟桓十七年昭公?立子亹桓十八年齊殺亹祭仲立子儀</hi>
齊<hi>僖公二十年魯桓公十四年僖公卒子襄公諸兒立</hi>
宋<hi>殤公九年魯桓公二年殤公?莊公馮立</hi>
<pb n="1b"/>
晉<hi>翼哀侯七年魯桓公二年哀侯侵陘庭陘庭與曲沃武公謀桓三年曲沃伐翼獲哀侯晉人立其子小子</hi>
　<hi>侯桓七年曲沃武公殺小子侯桓八年曲沃滅翼冬王命虢仲立晉哀侯之弟緡于晉  曲沃武公五年</hi>
?<hi>宣公八年魯桓公十二年宣公卒惠公朔立桓十六年惠公奔齊公子黔牟立</hi>
蔡<hi>桓侯四年魯桓公十七年桓侯卒子哀侯獻舞立</hi>
曹<hi>桓公四十六年魯桓公十年曹桓公卒莊公射姑立</hi>
滕<hi>詳見?公元年</hi>
陳<hi>桓公三十四年魯桓公五年陳桓公卒陳佗殺太子免而自立桓六年蔡人殺陳佗厲公躍立桓十二年</hi>
　<hi>厲公卒莊公林立</hi>
<pb n="2a"/>
杞<hi>武公詳見?公元年</hi>
薛<hi>詳見?公元年</hi>
莒<hi>詳見?公元年</hi>
邾<hi>儀父詳見?公元年</hi>
許<hi>許叔詳見?公元年魯桓公十五年許叔入于許</hi>
小邾<hi>詳見?公元年</hi>
楚<hi>武主三十年魯桓公六年伐隨使隨請周尊楚號周室不?還報楚桓公八年熊通怒自立為楚武王與</hi>
　<hi>隨人盟而去詳見莊公四年傳註</hi>
<pb n="2b"/>
秦<hi>詳見?公元年</hi>
?<hi>詳見?公元年</hi>
越<hi>詳見?公元年庚桓王午九年</hi>元年<hi>齊僖二十年晉哀七年?宣八年蔡桓四年鄭?三十三年曹桓四十六年陳桓三十四年杞武四十年宋殤九年秦寧五年楚武三十年</hi>
　<hi>元年即位之始年也自是累數雖久而不易此前古人君記事之例春秋祖述為編年法及漢文帝惑方</hi>
　<hi>士之言改後元年始亂古制夫在位十有六載矣復稱元年可乎孝武又因事?建年號?代因之或五</hi>
　<hi>六年或四三年或一?再更使記注繁無莫之勝載夫?世無窮而美名有盡豈記久明?可行之法也</hi>
<pb n="3a"/>
　<hi>必欲傳久當以春秋編年為正</hi>音註<hi>復扶又反更勝並平聲</hi>
春王正月公即位音註<hi>春秋自?至文六君唯桓文書即位亦唯桓文書錫命請命之禮廢矣成公以後皆書即位而無錫命王室感諷諸侯之意不復講也</hi>
　<hi>桓公與聞乎故而書即位著其?立之罪深?之也?惡不嫌同辭或問桓非惠公之適子乎適子當立</hi>
　<hi>而未能自立是故?公攝焉以俟其長而授之位久攝而不歸疑其遂有之也是以至於見?而惡亦有</hi>
　<hi>所分矣春秋曷為深?桓也曰古者諸侯不再娶於禮無二適惠公元妃既卒繼室以聲子則是攝行?</hi>
　<hi>主之事矣仲子安得為夫人母非夫人則桓乃?之庶弟安得為適子謂當立乎桓不當立則國乃?公</hi>
　<hi>之國其欲授桓乃實讓之非攝也攝讓異乎曰非其有而居之者攝也故周公即政而謂之攝推已所有</hi>
<pb n="3b"/>
　<hi>以與人者讓也故堯舜禪受而謂之讓惠無適嗣?公繼室之子於次居長禮當嗣世其欲授桓所謂推</hi>
　<hi>己所有以與人者也豈曰攝之云乎以其實讓而桓乃?之春秋所以惡桓深?之也然則公羊所謂桓</hi>
　<hi>?而貴?長而卑子以母貴者其說非歟曰此徇惠公失禮而為之詞非春秋之法也仲子有寵惠公欲</hi>
　<hi>以為夫人母愛者子抱惠公欲以桓為適嗣禮之所不得為也禮不得為而惠公縱其邪心而為之?公</hi>
　<hi>又探其邪志而成之公羊又肆為邪說而傳之漢朝又引為邪議而用之夫婦之大倫亂矣春秋明著桓</hi>
　<hi>罪深加貶?備書終始討賊之義以示王法正人倫存天理訓後世不可以邪汨之也</hi>音註<hi>與音</hi>
　<hi>豫適音嫡後同惡去聲</hi>
三月公會鄭伯于垂音註<hi>垂即犬丘衛地</hi>
<pb n="4a"/>
鄭伯以璧假許田<lb/>
　<hi>許田所以易祊也鄭既歸祊矣又加璧者祊薄於許故也魯山東之國與祊為鄰鄭畿?之邦許田近地</hi>
　<hi>也以此易彼各利於國而聖人乃以為惡而?之獨何歟曰利者人欲之私放於利必至奪攘而後厭義</hi>
　<hi>者天理之公正其義則推之天下國家而可行春秋惡易許田孟子極陳利國之害皆拔本塞源杜??</hi>
　<hi>之漸也湯沐之邑朝宿之地先王所錫先祖所受私相貿易而莫之顧是有無君之心而廢朝覲之禮矣</hi>
　<hi>是有無親之心而棄先祖之地矣故聖人以是為國惡而?之也其不曰以璧易田而謂之假者夫易則</hi>
　<hi>已矣言假則有歸道焉又以見許人改過遷善自新之意非止?國惡而已也其垂訓之意大矣</hi>音<lb/>
　註<hi>厭惡並去聲貿音茂見音現</hi>
<pb n="4b"/>
夏四月丁未公及鄭伯<hi>莊</hi>盟于越音註<hi>越近垂地結祊成也</hi>
　<hi>垂之會鄭為主也故稱?越之盟魯志也故稱及鄭人欲得許由以自廣是以為垂之會桓公欲結鄭好</hi>
　<hi>以自安是以為越之盟夫?逆之人凡民罔弗?即孟子所謂不待教命人得而誅之者也而鄭與之盟</hi>
　<hi>以定其位是肆人欲滅天理不知克巳之功而唯事於責人聖人所為懼春秋所以作無俟於貶?而惡</hi>
　<hi>自見矣</hi>音註<hi>為去聲見音現</hi>
秋大水<lb/>
　<hi>大水者?逆而與怨氣并之所致也桓行逆?而致?沴宜矣或問堯之時豈有致之者而曰洚水警予</hi>
　<hi>何也曰堯之水非有以致之開闢以來水之行未得其所歸故堯有憂焉使禹治之然後人得平土而居</hi>
<pb n="5a"/>
　<hi>爾若曰洪水者積雨之所成時暘而熄矣奚待乎九年十有三載之治也山谷之所洩歟自禹功既施?</hi>
　<hi>鑿決排以至于今而其流不?何也是知天非為堯有洪水之災至禹而後水由地中行爾後世有人為</hi>
　<hi>不善感動天變召水溢之災者必引堯為解誤矣</hi>音註<hi>沴音戾</hi>
冬十月<lb/>
<hi>辛桓王未十年</hi>二年<hi>齊僖二十一晉哀八?宣九蔡桓五鄭莊三十四曹桓四十七陳桓三十五杞武四十一宋殤十?秦寧六楚武三十一</hi>
春王正月戊申宋督?其君與夷<lb/>
　<hi>桓無王而元年書春王正月以天道王法正桓公之罪也桓無王而二年書春王正月以天道王法正宋</hi>
<pb n="5b"/>
　<hi>督之罪也程子曰?逆者不以王法正之天理滅矣督雖無王而天理未嘗亡也其說是矣穀梁子以二</hi>
　<hi>年書王正與夷之卒其義一爾以為諸侯之卒天子所?痛故書王以正之誤矣</hi>
及其大夫孔父<lb/>
　<hi>桉左氏宋殤公立十年十一戰民不堪命孔父為司馬無能改於其?非所謂格君心之非者然君?死</hi>
　<hi>於其難處命不渝亦可以無愧矣父者名也著其節而書及不失其官而書大夫是春秋之所賢也賢而</hi>
　<hi>名之何也故侍讀劉敞以謂?名其君於上則不得字其臣於下此君前臣名禮之大節也督??殤公</hi>
　<hi>孔父生而存則不可得而?於是乎先攻孔父而後及其君能為有無亦庶幾焉凡亂臣賊子畜無君之</hi>
　<hi>心者必先翦其所忌而後動於惡不能翦其所忌則有終其身而不敢動也華督欲?君而憚孔父劉安</hi>
<pb n="6a"/>
　<hi>欲叛漢而憚汲直曹操欲禪位而憚孔融此數君子者義形於色皆足以?宗社而忤邪心姦臣之所以</hi>
　<hi>憚也不有君子其能國乎春秋賢孔父示後世人主崇?節義之臣乃天下之大閑有國之急務也</hi>音<lb/>
　註<hi>殤舒羊反難乃旦反劉敞字原父號公是先生清源人宋治平中為侍讀著春秋傳一十五卷權衡</hi>
　<hi>十七卷意林二卷</hi>
滕子來朝<lb/>
　<hi>?公未年滕稱侯爵距此三?爾乃降而稱子者先儒謂為時王所黜也使時王能黜諸侯春秋豈復作</hi>
　<hi>乎又有言其在?者終春秋之世不復稱侯無說矣然則云何春秋為誅亂臣討賊子而作其法尤嚴於</hi>
　<hi>亂賊之黨使人人知亂臣賊子之為大惡而莫之與則無以立於世無以立於世則莫敢勸於為惡而?</hi>
<pb n="6b"/>
　<hi>?之禍止矣今桓公弟?兄臣?君天下之大惡凡民罔弗憝也已不能討又先鄰國而朝之是反天理</hi>
　<hi>肆人欲天下之大變而春秋之所深惡也故降而稱子以正其罪四裔雖大皆曰子其降而稱子外之也</hi>
　<hi>或曰非天子不制度不議禮不考文仲尼豈以匹夫專進退諸侯亂名實哉則?應之曰仲尼固不以匹</hi>
　<hi>夫專進退諸侯亂名實矣不曰春秋天子之事乎知我罪我者其惟春秋乎世衰道?暴行交作仲尼有</hi>
　<hi>聖?無其位不得如?帝舜禹周公之伐蚩尤誅四凶戮防風殺管蔡行天子之法於當年也故假魯史</hi>
　<hi>用五刑奉天討誅亂賊垂天子之法於後世其事雖殊其理一耳何疑於不敢專進退諸侯以為亂名實</hi>
　<hi>哉夫奉天討舉王法以黜諸侯之滅天理廢人倫者此名實所由定也故曰春秋成而亂臣賊子懼</hi>音<lb/>
　註<hi>惡去聲暴行行去聲蚩充之反</hi>
<pb n="7a"/>
三月公會齊侯<hi>僖</hi>陳侯<hi>桓/</hi>鄭伯<hi>莊</hi>于稷以成宋亂音註<lb/>
<hi>稷宋地成平也?君之禍接?天下?於是始</hi>
　<hi>按左氏為賂故立華氏也邾定公時有?父者公瞿然失席曰是寡人之罪也嘗學斷斯獄矣臣?君凡</hi>
　<hi>在官者殺無赦子?父凡在?者殺無赦殺其人?其室洿其?而瀦焉?君踰月而後舉爵華督?君</hi>
　<hi>之賊凡民罔不憝也而桓與諸侯?而受賂以立華氏使相宋公甚矣故特書其所為而曰成宋亂夫臣</hi>
　<hi>為君?子為父?禮也此其目言之何桓惡極矣臣子欲盡?之而不可以欺後世其曰成宋亂而不書</hi>
　<hi>立華氏猶為有?乎爾春秋列會未有言其所為者獨此與襄公未年會于澶澗各書其事者桓??督</hi>
　<hi>?殤般?景皆天下大惡聖人所為懼春秋所以作也一則受宋賂而立華氏一則謀宋災而不能討故</hi>
<pb n="7b"/>
　<hi>特書其事以示貶焉然澶淵之會既不書魯卿又貶諸國之大夫而稱人此則書公又序諸侯之爵何也</hi>
　<hi>澶淵之會欲謀宋災而不討?君之賊雖書曰宋災故而未能表其誅責之意也必深諱魯卿而重貶諸</hi>
　<hi>國之大夫然後足以?問者見是非也稷之會前有宋督?君後有取宋鼎之事書曰成宋亂則其責巳</hi>
　<hi>明不必諱公與貶諸侯之爵次然後見其罪矣</hi>音註<hi>瞿紀具反斷丁亂反?音怪洿音烏憝徒對反</hi>
　<hi>為去聲</hi>
夏四月取郜大鼎于宋戊申納于大廟音註<hi>郜小國音告大廟魯周公廟宋以郜鼎賂公始欲平宋亂終於受賂故備書之大音泰</hi>
　<hi>取者得非其有之稱納者不受而?致之謂?逆之賊不能致討而受其賂器寘于大廟以明示百官是</hi>
<pb n="8a"/>
　<hi>教之習為夷狄禽獸之行也公子牙慶父仲遂意如之惡又何誅焉聖人為此懼而作春秋故直載其事</hi>
　<hi>謹書其日垂訓後世使知寵賂之行保邪廢正能敗人之國家也亦或知戒矣</hi>音註<hi>?上聲為于偽</hi>
　<hi>反</hi>
秋七月杞侯來朝<lb/>
　<hi>公榖程氏皆以杞為紀桓弟?兄臣?君天下之大惡王與諸侯不奉天討反行朝聘之禮則皆有貶焉</hi>
　<hi>所以存天理正人倫也紀侯來朝何獨無貶乎當是時齊欲滅紀紀侯求魯為之主非為桓立而朝之也</hi>
　音註<hi>為于偽反</hi>
蔡侯<hi>桓</hi>鄭伯<hi>莊/</hi>會于鄧音註<hi>此懼楚之始也</hi>
<pb n="8b"/>
　<hi>按左氏曰始懼楚也其地以國鄧亦與焉楚自西周已為中國之患宣王?嘗命?南征矣及周東遷僭</hi>
　<hi>號稱王憑陵江漢此三國者地與之鄰是以曜也其後卒滅鄧虜蔡侯而鄭以王室懿親為之服役終春</hi>
　<hi>秋之世聖人?傷之也夫天下莫大於理莫強於信義循天理惇信義以自守其國家?楚雖大何懼焉</hi>
　<hi>不知本此事醜?齊莫能相尚則以地之大小力之?弱分勝負矣觀春秋?盟離合之?而列國盛衰</hi>
　<hi>之由可攷也觀春秋進退與奪?楊之?則知安中夏待四夷之道矣</hi>音註<hi>與?並去聲</hi>
九月入杞<lb/>
公及戎盟于唐<lb/>
冬公至自唐音註<hi>此書至?之始</hi>
<pb n="9a"/>
　<hi>凡為人子者出必告反必面事亡如事存故君行必告廟反必奠而後入禮也出必告行反必告至常事</hi>
　<hi>爾何以書或誌其去國踰時之久也或?其?盟侵伐之危也或著其黨惡附姦之罪也桓公?君而立</hi>
　<hi>嘗列於中國諸侯之?而不書至同惡也今?與戎盟而書至者危之也程氏所謂居吏浮海之意其得</hi>
　<hi>春秋之?乎壬桓王十申一年</hi>三年<hi>齊僖二十二晉哀九?宣十蔡桓六鄭莊三十五曹桓四十八陳桓三十六杞武四十二宋莊公元年秦寧七楚武三十二</hi>
春正月<lb/>
　<hi>桓公三年而後經不書王有以為周不班?者昭公末年王室有子朝之亂豈暇班?而經皆書王非不</hi>
<pb n="9b"/>
　<hi>班?明矣又有以為此闕文也安得一公之?凡十四年皆不書王其非闕文亦明矣然則云何桓公?</hi>
　<hi>君而立至於今三年而諸侯之?事畢矣是入見受命于天子之時也而王朝之司馬不司殘執之刑鄰</hi>
　<hi>國之大夫不聞有沐浴之請魯之臣子義不戴天反面事讎?莫之?使亂臣賊子肆其凶逆無所忌憚</hi>
　<hi>人之大倫滅矣故自是而後不書王者見桓公無王與天王之失政而不王也桓公無王而復歸罪於天</hi>
　<hi>子可乎齊景公問政子曰君君臣臣父父子子君不君則臣不臣父不父則子不子</hi>音註<hi>朝如字見</hi>
　<hi>音現下同</hi>
公會齊侯<hi>僖</hi>于嬴音註<hi>嬴音盈齊地</hi>
夏齊侯?侯胥命于蒲音註<hi>蒲?地書惟天子稱命此私相命也諸侯不請命而<pb n="10a"/>私相命於是始</hi>
　<hi>公羊曰胥命者相命也相命近正也古者不盟結言而退人愛其情私相疑貳以成傾危之俗其所由來</hi>
　<hi>漸矣有能相命而信諭豈不獨為近正乎故特起胥命之文於此有取焉聖人以信易食答子貢之問君</hi>
　<hi>子以信易生重桓王之失信去則民不立矣故荀卿言春秋善胥命</hi>
六月公會杞侯<hi>武</hi>于郕<lb/>
秋七月壬辰朔日有食之既<lb/>
　<hi>榖梁曰既盡也言日言朔食正朔也言朔不言日食既朔也言日不言朔食晦日也不言日不言朔夜食</hi>
　<hi>也何以知具夜食曰王者朝日王者朝日則何以知其夜食乎日始出而有虧傷之處未之復也則知其</hi>
<pb n="10b"/>
　<hi>食於夜矣日者?陽之宗人君之象而有食之既則其為變大矣先儒以為?楚僭號鄭拒王師之應</hi>
　音註<hi>處昌慮反</hi>
公子翬如齊逆女<lb/>
　<hi>娶妻必親迎禮之正也若夫邦君以爵則有尊卑以國則有小大以道途則有?邇或迎之於其國或迎</hi>
　<hi>之於境上或迎之於所館禮之節也紀侯於魯以小大言則親之者也而使履緰來魯侯於齊以?邇言</hi>
　<hi>則親之者也而使公子翬?是不重大昏之禮失其節矣故書</hi>音註<hi>迎去聲下並同緰音須</hi>
九月齊侯送姜氏于讙音註<hi>讙魯地巳去齊故不言女未至於國故不言夫人</hi>
公會齊侯于讙<lb/>
<pb n="11a"/>
夫人姜氏至自齊<lb/>
　<hi>古者昏禮必親迎則授受明後世親迎之禮廢於是有父母兄弟越境而送其女者以公子翬?逆則既</hi>
　<hi>輕矣為齊侯來乃逆而?之于讙是公之行其重在齊侯而不在姜氏豈禮也哉不言以至者既得見乎</hi>
　<hi>公也不能防閑於是乎在敝笱之刺兆矣禮者所以?嫌明?制治于未亂不可不謹也娶夫人國之大</hi>
　<hi>事故詳</hi>音註<hi>刺七賜反</hi>
冬齊侯使其弟年來聘<lb/>
有年<lb/>
　<hi>舊史災異與慶祥並記故有年大有年得見於經若舊史不記聖人亦不能附益之也然十二公多?年</hi>
<pb n="11b"/>
　<hi>所有務農重榖閔雨而書雨者豈無豐年而不見於經是仲尼於他公皆削之矣獨桓有年宣大有年則</hi>
　<hi>存而不削者?此二公獲罪於天宜得水旱凶災之譴今乃有年則是反常也故以為異特存耳然則天</hi>
　<hi>道亦僭乎桓宣享國十有八年獨此二年書有年他年之歉可知也而天理不差信矣此一事也在不修</hi>
　<hi>春秋則為慶祥君子修之則為變異是聖人因魯史舊文能立興王之新法也故史文如畫筆經文如化</hi>
　<hi>工嘗以是觀非聖人莫能修之審矣有年大有年自先儒說經者多列於慶瑞之門至程氏?明??然</hi>
　<hi>後以為記異此得於言意之表者也</hi>音註<hi>見音現癸桓王十酉二年</hi>四年<hi>齊僖二十三晉小子侯元年?宣十一蔡桓七鄭?三十六曹桓四十九陳桓三十七杞武四十三宋莊二秦寧八楚武三十三</hi>
<pb n="12a"/>
春正月公狩于郎音註<hi>冬獵曰狩</hi>
　<hi>何以書譏?也戎祀國之大事狩所以講大事也用民以訓軍旅所以示之武而威天下取物以祭宗廟</hi>
　<hi>所以示之孝而順天下故中春教振旅遂以蒐中夏教茇舍遂以苖中秋?治兵遂以獮中冬教大?遂</hi>
　<hi>以狩然不時則傷農不地則害物田狩之地如鄭有原圃秦有具囿皆常所也違其常所犯害民物而百</hi>
　<hi>姓苦之則?聞車馬之音見羽旄之美舉疾首蹙頞而相告可不謹乎以非其地而必書是春秋謹於?</hi>
　<hi>之意也每謹於?然後王?全矣</hi>
夏天王使宰渠伯糾來聘<lb/>
　<hi>宰?宰也渠氏伯爵糾其名也王朝公卿書爵大夫書字上士中士書名下士書人例也糾位六卿之長</hi>
<pb n="12b"/>
　<hi>降從中士之例而書名貶也於糾何貶乎在周制大司馬九伐之法諸侯而有賊殺其親則正之故?其</hi>
　<hi>君則殘之桓公之行當此二者舍曰不討而又聘焉失天職矣操刑賞之柄以馭下者王也論刑賞之法</hi>
　<hi>以詔王者宰也以經邦國則有治典以安邦國則有教典以平邦國則有政典以詰邦國則有刑典治教</hi>
　<hi>政刑而謂之典明此天下之大常也大宰所掌而獨謂之建以此典大宰之所定也乃為亂首承命以聘</hi>
　<hi>?君之賊乎故特貶而書名以見宰之非宰也聘于?君之賊而名其宰則桓公?王使榮叔來錫命矣</hi>
　<hi>榮叔何以書字而不名也始而來聘?宰書名以見貶終而追錫王不稱天以示譏其義備矣夫咺賵仲</hi>
　<hi>子糾聘桓公其事皆三綱之所繫也然咺獨書官糾兼稱爵何也如咺者豈初得政猶未受封而糾則或</hi>
　<hi>以諸侯入相或既相而已封者乎漢初命相必擇列侯為之後用公孫因相而得封蓋欲倣古重具任也</hi>
<pb n="13a"/>
　<hi>任之重則責益深矣嫡妾之分君臣之義天下之大倫無所輕重糾以既封故兼稱爵見春秋責相之意</hi>
　<hi>也</hi>音註<hi>舍上聲分去聲</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷四<lb/>
</p>
<p>
</p>
  </div>
</body>
</text>
</TEI>