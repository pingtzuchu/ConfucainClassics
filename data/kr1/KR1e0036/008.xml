<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷八</head>
    <p>
<pb n="1a"/>
欽定四庫全書<lb/>
　春秋傳卷八　　　　　　宋　胡安國　撰<lb/>
　　莊公中<lb/>
<hi>丙莊王十申二年</hi>九年<hi>齊桓公小白元年晉緡二十衛惠十五蔡哀十鄭厲十六子儀九曹莊十七陳宣八把靖十九宋閔七秦武十三楚文五</hi>
春齊人殺無知<lb/>
　<hi>殺無知者雍廩也而曰齊人者討賊之辭也?君之賊人人之所惡夫人之所得討故稱人人者?辭也</hi>
　<hi>無知不稱君已不能君齊人亦莫之君也</hi>音註<hi>惡去聲</hi>
<pb n="1b"/>
公及齊大夫盟于蔇音註<hi>蔇魯地音器蓋齊亂無君故大夫得敵公  欲迎子紏也來者非一人故不稱名</hi>
　<hi>及者?為志大夫不名者義繫於齊而不繫於大夫之名氏也曰公及齊大夫盟者譏公之釋父怨親仇</hi>
　<hi>讎也或曰以德報怨?身之仁何以譏之也曰德有輕重怨有深淺怨莫甚於父母之仇而德莫重乎安</hi>
　<hi>定其國家而圖其後嗣也有父之讎而不知怨乃欲以重?報之則人倫廢天理滅矣然則如之何以直</hi>
　<hi>報怨以德報德</hi>
夏公伐齊納糾齊小白入于齊音註<hi>二公子各有黨故雖盟而迎子糾當須伐乃得入又出在小白之後小白稱入從國逆之文本無位齊桓公入國</hi>
<pb n="2a"/>
　<hi>左氏書子糾二傳曰伐齊納糾君子以公榖為正納者不受而?致之稱入者難詞糾不書子者明糾不</hi>
　<hi>當立也以小白繫齊者明小白宜有齊也所以然者襄公見殺糾與小白皆以庶子出奔而糾弟也又未</hi>
　<hi>嘗為世子按史稱周公誅管蔡以安周齊桓殺其弟以反國是糾幼而小白長其有齊宜矣宜則何以不</hi>
　<hi>稱公子?無所承上不稟命故以王法?之也桓公於王法雖可?視子糾則當立故管仲相桓為徙義</hi>
　<hi>而聖人稱之曰一匡天下民到於今稱之召忽死於子糾為傷勇此諸匹夫匹婦之諒自經於溝瀆而莫</hi>
　<hi>之知也</hi>
秋七月丁酉葬齊襄公<lb/>
八月庚申及齊師戰于乾時我師敗績音註<hi>乾時齊地乾音干</hi>
<pb n="2b"/>
　<hi>?不言敗此其言敗者為與讎戰雖敗亦榮也按左氏戰于乾時公喪戎路傳乘而歸則敗績者公也能</hi>
　<hi>與讎戰雖敗亦榮何以不言公貶之也公本忘親釋怨欲納讎人之子謀定其國家不為復讎與之戰也</hi>
　<hi>是故沒公以見貶若以復讎舉事則此戰為義戰當書公冠于敗績之上與沙隨之不得見平丘之不與</hi>
　<hi>盟為比以示榮矣惟不以復讎戰也是故諱公以重貶其忘親釋怨之罪其義深切著明矣</hi>
九月齊人取子糾殺之音註<hi>公子為賊亂則書齊實告殺而書齊取殺者時史惡齊志在譎以求管仲非不忍其親故極言之</hi>
　<hi>取者不義之辭前書納糾不稱子者明不當立也此書殺糾復稱子者明不當殺也或奪或予於義各安</hi>
　<hi>春秋精意也仁人之於兄弟不藏怒焉不宿怨焉親愛之而已糾雖爭立越在他國置而勿問可也必請</hi>
<pb n="3a"/>
　<hi>于魯殺之然後快于心其不仁亦甚矣後世以傳?為名而取國者必殺其主以為一人心防後患意與</hi>
　<hi>此同流毒豈不?哉故孟子曰五伯三主之罪人也仲尼之徒無道桓文之事者</hi>
冬浚洙音註<hi>浚音峻洙水名音殊</hi>
　<hi>固國以保民為本輕用民力妄興大作邦本一搖雖有長江巨川限帶封域洞庭彭蠡河漢之險猶不足</hi>
　<hi>憑而況洙乎書浚洙見勞民於守國之未務而不知本為後戒也</hi>音註<hi>見音現丁莊王十酉三年</hi>十年<hi>齊桓二晉緡二十一衛惠十六蔡哀十一鄭厲十七子儀十曹莊十八陳宣九把靖二十宋閔八秦武十四楚文六</hi>
春王正月公敗齊師于長勺音註<hi>勺魯地音灼</hi>
<pb n="3b"/>
　<hi>齊師伐魯經不書伐意責魯也詐戰曰敗敗之者為主或曰長勺魯地而齊師至此所謂敵加於己不得</hi>
　<hi>已而後應者也疑若無罪焉何以見責乎善為國者不師善師者不陣善陣者不戰故行使則有文告之</hi>
　<hi>詞而疆場則有守禦之備至於善陣德已衰矣而況兵刃相接又以詐謀取勝乎故書魯為主以責之皆</hi>
　<hi>已亂之道寡怨之方王者之事也</hi>
二月公侵宋<lb/>
三月宋人<hi>閔</hi>遷宿音註<hi>宋?遷之而取其地故文異於邢遷也此遷國之始</hi>
　<hi>其曰遷宿者宿非欲遷為宋人之所遷也?土常物之大情遷國重事也雖違害就利去危即安猶或恐</hi>
　<hi>沉于?不肯率從而況迫於?逆非其所欲棄?宅之田里刈新徙之蓬藋道途之勤營築之勞起怨諮</hi>
<pb n="4a"/>
　<hi>傷和氣豈不惻然有隱乎肆行莫之顧也其不仁亦甚矣凡書遷不再貶而?已見矣</hi>音註<hi>?去</hi>
　<hi>聲見音現</hi>
夏六月齊師宋師次于郎公敗宋師于乘丘音註<hi>乘丘魯地乘去聲○其言次何以桓公圖伯而未集是故書次郎以見齊伯之難書次厥貉以見楚伯之難書次于鄫以見復伯之難</hi>
　<hi>齊宋輕舉大?深入他境肆其報復之心誠有罪也魯人若能不用詐謀奉其辭令二國去矣偷得一時</hi>
　<hi>之?而積四鄰之忿此小人之道故次者不以其事勝者不以其理交譏之</hi>
秋九月?敗蔡師于莘以蔡侯獻舞歸音註<hi>莘蔡地此書?之始<pb n="4b"/>亦?<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>夏之始亦??執諸侯之始?敗蔡師于莘是猾夏之始也吳敗頓胡沈蔡陳許之師于雞父則諸侯之不亡者寡矣是故書?自此始而春秋以吳終焉</hi>
　<hi>蔡侯何以名?之也凡書敗書滅書入而以其君歸皆名者為其服為臣虜故?之也若蔡獻舞潞嬰兒</hi>
　<hi>沈嘉許斯頓牂胡豹曹陽邾益之類是矣國君死社稷正也逃之雖罪猶有恥焉虜甚矣楚人滅夔以夔</hi>
　<hi>子歸獨不名者夔子以無罪見討雖國滅身為臣虜其義直其辭初不服也是以獨假之爵而不名也春</hi>
　<hi>秋之法諸侯不生名失地則生而名之比於賤者欲使有國之君戰戰兢兢長守富貴無危溢之行也</hi>
冬十月齊師滅譚譚子奔莒音註<hi>譚小國音談此滅國之始此管仲攻瑕之術也</hi>
<pb n="5a"/>
　<hi>滅而書奔責不死位也不書出國亡無所出也國滅身奔而不能守其富貴何以書爵乎已無取滅之罪</hi>
　<hi>為?逆所加而力不能勝至於出奔則亦不幸焉爾矣其義蓋未?也按左氏齊侯之出也過譚譚不禮</hi>
　<hi>焉及其入也諸侯皆賀譚又不至責其失事大之禮可矣坐此見滅可乎齊師滅譚譚子奔莒楚人滅弦</hi>
　<hi>弦子奔?狄滅溫溫子奔衛三國所以皆存其爵不比於失地之君而名之也然則吳滅徐徐子章羽奔</hi>
　<hi>楚何以獨名按左氏吳伐徐徐子斷其?攜其夫人以逆吳子既已屈服而後奔豈有興復之志乎獨書</hi>
　<hi>名所以?之也春秋之義雖在於抑?扶弱又責弱者之不自?於為善也故其書法如此</hi>音註<lb/>
　<hi>橫去聲斷音短戊莊王十戌四年</hi>十有一年<hi>齊桓三晉緡二十二衛惠十七蔡哀十二鄭厲十八子儀十一曹莊<pb n="5b"/>十九陳宣十杞靖二十一宋閔九秦武十五楚文七</hi>
春王正月<lb/>
夏五月戊寅公敗宋師于鄑音註<hi>鄑魯地音?</hi>
秋宋大水<lb/>
　<hi>凡外災告則書所謂災者害及民物如水火兵戎之寇是也諸侯於四鄰有恤病救急之義則告為得禮</hi>
　<hi>而不可以不弔故四國同災許人不弔君子以是知許之先亡也凡志災見春秋有謹天戒恤民?之心</hi>
　<hi>王者之事也</hi>
冬王姬歸于齊音註<hi>魯主昏不書齊侯逆不見公</hi>
<pb n="6a"/>
　<hi>按周制王姬嫁於諸侯車服不繫其夫下王后一等禮亦隆矣春秋之義尊君抑臣其書王姬下嫁曷為</hi>
　<hi>與列國之女同辭而不異乎曰陽倡而?和夫先而婦從天理也述天理訓後世則雖以王姬之貴其當</hi>
　<hi>執婦道與公侯大夫士庶人之女何以異哉故舜為匹夫妻帝二女而其書曰嬪于虞西周王姬嫁於齊</hi>
　<hi>侯亦執婦道成肅雍之德其詩曰曷不肅雍王姬之車自秦而後尤欲尊君抑臣為治而不得其道至謂</hi>
　<hi>列侯尚公主使男事女夫屈於婦逆?陽之位故王陽條奏世務指此為失而長樂王回亦以其弊至父</hi>
　<hi>母不敢畜其子舅姑不敢畜其婦原其意雖欲尊君抑臣為治而使人倫悖於上風俗?於下又豈所以</hi>
　<hi>為治也其流至此然後知春秋書王姬侯女同詞而不異垂訓之義大矣</hi>音註<hi>嬪毗?反樂音洛畜</hi>
　<hi>許六反下同<pb n="6b"/>己莊王十亥五年崩</hi>十有二年<hi>齊桓四晉緡二十三衛惠十八蔡哀十三鄭厲十九子儀十二曹莊二十陳宣十一把靖二十二宋閔十?秦武十六楚文八</hi>
春王三月紀叔姬歸于酅<lb/>
　<hi>莊公四年紀侯去國叔姬至此始歸于酅者紀侯方卒故叔姬至此然後歸爾歸者順詞以宗廟在酅歸</hi>
　<hi>奉其祀也魯為宗國婦人有來歸之義紀既亡矣不歸于魯所謂全節守義不以亡故而虧婦道者也魯</hi>
　<hi>人?其節義恩禮有加焉是故其歸于酅其卒其葬史冊悉書夫子修經存而弗削使與衛之共姜同垂</hi>
　<hi>不朽為後世勸若夏侯令女曹爽之弟婦也寡居守志父母欲奪而嫁之誓而弗許而曰曹氏全盛之時</hi>
　<hi>尚欲保終況今衰亡何忍棄之聞者為之感動其聞叔姬之風而興起者乎</hi>音註<hi>共音恭為去聲</hi>
<pb n="7a"/>
夏四月<lb/>
秋八月甲午宋萬?其君捷及其大夫仇牧音註<hi>閔公??桓公御?立</hi>
　<hi>君?而大夫死於其難春秋書之者其所取也大夫死於?君之難而有不書者故知孔父牧息皆所取</hi>
　<hi>也夫仇牧可謂不畏彊禦矣然徒殺其身不能執賊無益於事也亦足取乎食焉不避其難義也徒殺其</hi>
　<hi>身不能執賊亦足為求利焉而逃其難者之訓矣何名為無益哉夫審事物之重輕者權也權重輕而處</hi>
　<hi>之得其宜者義也大宰督亦死於閔公之難削而不書者身有罪也惠伯死於子惡之難亦削而不書者</hi>
　<hi>非君命也召忽死於子糾之難孔子比於匹夫匹婦之諒自經於溝瀆而莫之知者所事不正也崔杼?</hi>
<pb n="7b"/>
　<hi>君晏平仲曰人有君而人?之吾焉得死之而焉得亡之君子不以是罪晏子者齊莊公不為社稷死而</hi>
　<hi>晏子非其私昵之臣也若仇牧荀息立乎人之本朝執國之政而君見?不以其私也雖欲勿死焉得而</hi>
　<hi>勿死聖人書而弗削以為求利焉而逃其難者之勸也惟此義不行然後有視棄其君猶土梗弁髦曾莫</hi>
　<hi>之省而三綱?矣</hi>音註<hi>難去聲處上聲大音泰為去聲</hi>
冬十月宋萬出奔陳<lb/>
　<hi>按左氏宋萬?閔公于蒙澤奔陳宋人請萬于陳以賂陳人使婦人飲之酒而以犀革裹之宋人醢萬然</hi>
　<hi>其賊已討矣曷為不書陳人殺萬而葬閔公乎夫天下之惡一也陳人不以萬為賊而納之又受宋人之</hi>
　<hi>賂而使婦人飲之酒是與賊為黨非政刑也特書萬出奔陳而閔公不葬以著陳人與賊為黨之罪而不</hi>
<pb n="8a"/>
　<hi>能正天討其法嚴矣故曰春秋成而亂臣賊子懼</hi>音註<hi>飲去聲夫音扶庚僖王子元年</hi>十有三年<hi>齊桓五晉緡二十四衛惠十九蔡哀十四鄭厲二十子儀十三曹莊二十一陳宣十二把靖二十三年卒宋桓公御?元年秦武十七楚文九</hi>○<hi>周莊王十二年崩子僖王十三年立經皆不書崩葬</hi>
春齊侯<hi>桓</hi>宋人<hi>桓/</hi>陳人<hi>宣/</hi>蔡人<hi>哀/</hi>邾人<hi>儀父</hi>會于北杏音<lb/>
註<hi>北杏齊地杏?猛反衣裳之會一○序齊於諸侯之上而獨書爵始伯之辭也自是無特相盟會者矣王風之作?筆於莊王而僖王之立齊桓公之伯皆在是年此王伯興衰之機也</hi>
　<hi>桓何以及四國之微者會是宋公邾子也然則何以稱人春秋之世以諸侯而主天下會盟之政自北杏</hi>
<pb n="8b"/>
　<hi>始其後宋襄晉文楚莊秦穆交主夏盟跡此而為之者也桓非受命之伯諸侯自相推戴以為盟主是無</hi>
　<hi>君矣故四國稱人以誅始亂正王法也齊侯稱爵其與之乎上無天子下無方伯有能會諸侯安中國而</hi>
　<hi>救民於水火則雖與之可也誅諸侯者正也與桓公者權也或曰桓公始平宋亂遂得諸侯故四國稱人</hi>
　<hi>言?與之也</hi>
夏六月齊人滅遂音註<hi>遂國名舜之後</hi>
　<hi>滅國之與見滅罪孰為重取國而書滅奪人土地使不得有其民人?人宗廟使不得奉其祭祀非至不</hi>
　<hi>仁者莫之忍為見滅而書滅亡國之善詞上下之同力也其亦不幸焉爾語有之曰興滅國繼?世天下</hi>
　<hi>之民歸心焉今乃滅人之國而?其世罪莫重矣齊見人滅遂其稱人微者爾凡書滅者不待再貶而惡已</hi>
<pb n="9a"/>
秋七月<lb/>
冬公會齊侯盟于柯音註<hi>柯齊邑音歌○曹劌劫盟魯之從齊獨後他國而復劫盟所以為禮義之國也</hi>
　<hi>始及齊平也世讎而平可乎於傳有之敵惠敵怨不在後嗣魯於襄公有不共戴天之讎當其身則釋怨</hi>
　<hi>不復而主王姬狩于禚會伐衛同圍郕納子糾故聖人詳加譏貶以著其忘親之罪今易世矣而桓公始</hi>
　<hi>合諸侯安中國正僭竊尊天王乃欲修怨怒鄰而危其宗社可謂孝乎故長勺之役專以責魯而柯之盟</hi>
　<hi>公與齊侯皆書其爵則以為釋怨而平可也或稱齊襄公復九世之讎而春秋賢之信乎以仲尼所書柯</hi>
　<hi>之盟其詞無貶則復九世之讎而春秋賢之者妄矣其諸傳者借襄公事以深罪魯莊當其身而釋怨耶<pb n="9b"/>辛僖王丑二年</hi>十有四年<hi>齊桓六晉緡二十五衛惠二十蔡哀十五鄭厲二十一子儀十四?曹莊二十二陣宣十三把共公元年宋桓二秦武十八楚文十</hi>
春齊人陳人曹人伐宋<lb/>
　<hi>宋人背北杏之會諸侯伐宋其稱人者將卑師少也齊自管仲得政滅譚之後二十年閒未嘗遣大夫為</hi>
　<hi>主將亦未嘗動大?出侵伐蓋以制用兵而賦於民薄矣故能南摧?楚西抑秦晉天下莫能與之爭也</hi>
　<hi>或以為貶齊稱人誤矣</hi>音註<hi>背音佩將去聲</hi>
夏單伯會伐宋音註<hi>單伯周大夫單音善於是諸侯初用王師</hi>
　<hi>隱公四年諸侯伐鄭翬帥師會伐則再舉宋陳蔡衛四國之名今諸侯伐宋而單伯會伐不復再舉三國</hi>
<pb n="10a"/>
　<hi>之名何也宋人背北杏之會合諸侯而伐之者齊桓公也會伐者無貶焉故其辭平主謀伐鄭而欲求寵</hi>
　<hi>於諸侯以定其位者州吁也會之者黨逆賊矣故其詞繁而不殺疾之也再舉而列書者甚疾四國之詞</hi>
　<hi>也言之不足故再言之而聖人之情見矣</hi>音註<hi>復扶又反見音現</hi>
秋七月?入蔡音註<hi>?即楚文</hi>
冬單伯會齊侯宋公衛侯鄭伯于鄄音註<hi>鄄衛地絹?旃甄四音衣裳之會二以齊桓公修伯業齊平宋亂宋人服從欲歸功天子故  單伯會諸侯  此諸侯會王臣之始  是年鄭殺子儀鄭厲公復國會鄄即鄭厲公也壬僖王寅三年</hi>十有五年<hi>齊桓七晉緡二十六衛惠二十一蔡哀十六鄭厲二十二曹莊二十三陳<pb n="10b"/>宣十四把共二宋桓三秦武十九楚文十一</hi>
春齊侯宋公陳侯衛侯鄭伯會于鄄音註<hi>衣裳之會三  齊桓公始伯</hi>
夏夫人姜氏如齊音註<hi>夫人文姜也</hi>
秋宋人<hi>桓</hi>齊人<hi>桓/</hi>邾人伐郳音註<hi>郳即小邾音霓/主兵故序齊上</hi>　<hi>宋</hi>
　<hi>伯者之先諸侯專征也非伯者而先諸侯主兵也此齊桓之師何以序宋下猶未成乎伯也二十七年同</hi>
　<hi>盟于幽天下與之然後成乎伯矣</hi>
鄭人侵宋<lb/>
<pb n="11a"/>
　<hi>侵伐之義三傳不同左氏曰有鐘鼓曰伐無鐘鼓曰侵先儒或非其?以為聲罪致討曰伐無名行師曰</hi>
　<hi>侵未有以易之者也然考諸五經皆稱侵伐在易謙之六五曰利用侵伐征不服也書之泰誓曰我武惟</hi>
　<hi>揚侵于之疆詩之皇矣曰依其在京侵自阮疆周官大司馬以九伐之法正邦國而曰賊賢害民則伐之</hi>
　<hi>負固不服則侵之而以為無名行師可乎然則或曰侵或曰伐何也聲罪致討曰伐?師掠境曰侵聲罪</hi>
　<hi>者鳴鐘擊鼓整?而行兵法所謂正也?師者銜枚臥鼓出人不意兵法所謂?也</hi>
冬十月<lb/>
<hi>癸僖王卯四年</hi>十有六年<hi>齊桓八晉緡二十七滅武公稱三十八年衛惠二十二蔡哀十七鄭厲二十三曹莊二十四陳宣十五杞共三宋桓四秦武二十楚文十二</hi>
<pb n="11b"/>
春王正月<lb/>
夏宋人<hi>桓</hi>齊人<hi>桓/</hi>?人<hi>惠/</hi>伐鄭音註<hi>宋主兵齊楚爭鄭於是始</hi>
秋?伐鄭音註<hi>?患自蔡及鄭矣</hi>
冬十有二月會齊侯宋公陳侯?侯鄭伯許男滑伯滕<lb/>
子同盟于幽音註<hi>幽宋地衣裳之會四相齊桓公初主盟也自是無特  盟者矣</hi>
　<hi>會者公也不書公諱也其諱公何也程氏曰齊桓始霸仗義以盟而魯首叛盟故諱不稱公惡失信也其</hi>
　<hi>曰同盟何也程氏曰上無明王下無方伯列國交爭桓公始霸天下與之故書同盟志同欲也自古皆有</hi>
　<hi>死民無信不立故聖人以信易食答子貢之問君子以信易生重桓王之失春秋之諱公與是盟也豈不</hi>
<pb n="12a"/>
　<hi>以信之重於生與食乎先儒或以為不書公者諱與讎盟誤矣果以桓為讎而諱與盟者曷不於柯之盟</hi>
　<hi>諱之也</hi>
邾子克卒音註<hi>即儀父卒子?立甲僖王五辰年崩</hi>十有七年<hi>齊桓九晉武三十九卒?惠二十三蔡哀十八鄭厲二十四曹莊二十五陳宣十六把共四宋桓五秦德公元年楚文十三</hi>
春齊人執鄭詹<lb/>
　<hi>書齊人執詹惡齊之詞也鄭既侵宋又不朝齊詹為執政蓋用事之臣也其見執宜矣而以惡齊何也以</hi>
　<hi>責人之心責己則盡道以愛已之心愛人則盡仁此春秋待齊之意也</hi>音註<hi>惡去聲後同</hi>
<pb n="12b"/>
夏齊人殲于遂音註<hi>殲音尖</hi>
　<hi>殲盡也齊滅遂使人戍之遂之餘民飲戍者酒而殺之齊人殲焉春秋書此者見齊人滅遂恃?陵弱非</hi>
　<hi>伐罪弔民之師遂人書滅乃亡國之善詞上下之同力也夫以亡國餘民能殲?齊之戌則申胥一身可</hi>
　<hi>以存楚楚雖三?可以亡秦固有是理足為?而不義之戒而弱者亦可省身而自立矣</hi>音註<hi>飲去</hi>
　<hi>聲見音現省上聲</hi>
秋鄭詹自齊逃來<lb/>
　<hi>穀梁子曰逃義曰逃逃者匹夫之事詹之見執若其有罪雖死可也儻曰無罪苟見免焉請從惠於會使</hi>
　<hi>諸侯聞之則不辱君命矣不能以理自明也而反效匹夫之行遁逃苟免越在他國不亦賤乎特書曰逃</hi>
<pb n="13a"/>
　<hi>以著其幸免而不知命之罪也齊桓始霸同盟于幽而魯首叛盟受其逋逃虧信義矣書自齊逃來又以</hi>
　<hi>罪魯也</hi>
冬多麋音註<hi>麋音眉</hi>
　<hi>麋魯所有也多則為異以其又害稼也故書此亦禹放龍蛇周公?犀象之意也害稼則及人矣乙惠王巳元年</hi>十有八年<hi>齊桓十晉獻公佹諸元年衛惠二十四蔡哀十九鄭厲二十五曹莊二十六陳宣十七杞共五宋桓六秦?二楚文十四</hi>○<hi>周僖王十七年崩孫惠王十八年立</hi>
春王三月日有食之<lb/>
夏公追戎于濟西音註<hi>濟西濟水之西  魯始追戎</hi>
<pb n="13b"/>
　<hi>此未有言侵伐者而書追戎是不覺其來已去而追之也為國無武備?戎心而不知警危道也春秋之</hi>
　<hi>意其必未雨而徹桑土閒暇而明政刑</hi>音註<hi>聞音閑</hi>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>音註<hi>
                        <graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>音或本又作域廣韻並音域</hi>
　<hi>
                        <graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>魯所無也故以有書夫以含沙射人其為物至微矣魯人察之以聞于朝魯史異之以書于策何也山</hi>
　<hi>?陸佃曰<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>?物也麋亦?物也是時莊公上不能防閑其母下不能正其身陽淑消而?慝長矣此惡</hi>
　<hi>氣之應其?是也然則簫韶作而?凰來儀春秋成而麟出於野何足怪乎春秋書物象之應欲人主之</hi>
　<hi>慎所感也世衰道微邪?作正論消小人長善類退天變動於上地變動於下禽獸將食人而不知懼也</hi>
　<hi>亦昧於仲尼之意矣</hi>
<pb n="14a"/>
冬十月<lb/>
<hi>丙惠王午二年</hi>十有九年<hi>齊桓十一晉獻二衛惠二十五蔡哀二十鄭厲二十六曹莊二十七陳宣十八杞共六宋桓七秦宣公元年楚文十五卒</hi>
春王正月<lb/>
夏四月<lb/>
秋公子結媵陳人之婦于鄄遂及齊侯宋公盟音註<hi>媵音孕又音佞</hi>
　<hi>媵淺事陳人微者公子往焉是以所重臨乎禮之輕者也齊侯伯主宋公王者之後盟國之大事也大夫</hi>
<pb n="14b"/>
　<hi>輒與焉是以所輕當乎禮之重者也禮者不失已亦不失人失己與人寇之招也是故結書公子而曰媵</hi>
　<hi>陳人之婦譏其重以失已也齊宋書爵而曰遂譏其輕以失人也遂者專事之詞聘禮大夫受命不受辭</hi>
　<hi>出境有可以安社稷利國家則專之可也謂本有此命得以便宜從事特不受專對之辭爾若違命行私</hi>
　<hi>雖有利國家安社稷之功使者當以矯制請罪有司當以擅命論刑何者終不可以一時之利亂萬世之</hi>
　<hi>法是春秋之?也</hi>
夫人姜氏如莒音註<hi>非父母國而往書姦</hi>
冬齊人宋人陳人伐我西鄙音註<hi>幽之盟魯使微者會鄄之盟又使媵臣行所以受敵鄙邊邑也</hi>
<pb n="15a"/>
　<hi>奉詞曰伐其稱人將卑師少也結方與二國盟則其來伐我何也齊桓始霸責魯不恭所謂失己與人以</hi>
　<hi>招寇也或以結能為魯設免難之?為齊宋晝講好之訃身在境外而權其國家為春秋予之故稱公子</hi>
　<hi>非矣</hi>音註<hi>難去聲予上聲</hi>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷八<lb/>
</p>
<p>
</p>
  </div>
</body>
</text>
</TEI>