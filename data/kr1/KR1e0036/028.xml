<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷二十八</head>
    <p>
<pb n="1a"/>
欽定四庫全書<lb/>
　春秋傳卷二十八　　　　宋　胡安國　撰<lb/>
　　定公下<lb/>
<hi>辛敬王二丑十年</hi>十年<hi>晉定十二齊景四十八衛靈三十五蔡昭十九鄭聲公勝元年曹陽二陳閔二杞僖六宋景十七秦?公元年楚昭十六吳闔廬十五</hi>
春王三月及齊平<lb/>
夏公會齊侯于夾谷公至自夾谷音註<hi>夾谷魯地漢東海祝其縣有夾山</hi>
<pb n="1b"/>
　<hi>夾谷之會孔子相?彌言於齊侯曰孔丘知禮而無勇若使萊人以兵劫魯侯必得志焉齊侯從之兩君</hi>
　<hi>就壇兩相相揖齊人鼓譟而起欲以執魯君孔子?階而升不盡一等而視歸乎齊侯曰兩君合好而裔</hi>
　<hi>夷之俘以兵亂之非齊君所以命諸侯也裔不謀夏夷不亂華俘不干盟兵不偪好於神為不祥於?為</hi>
　<hi>愆義於人為失禮齊侯遽止之而屬其臣曰夫人率其君與行君子之道二三子獨率我入小人之俗使</hi>
　<hi>寡人獲罪於魯侯如之何晏子曰小人之謝過也以文君子之謝過也以質君已知過則謝之以質爾於</hi>
　<hi>是歸鄆讙龜?之田仲尼一言威重於三軍亦順於理而已矣故天下莫大於理而強?不與焉</hi>音<lb/>
　註<hi>相息亮反譟素報反好呼報反偪彼力反屬章欲反與音預</hi>
晉趙鞅帥師圍衛<lb/>
<pb n="2a"/>
齊人來歸鄆讙龜?田音註<hi>三邑皆汶陽田也○未有言來歸田者言來歸鄆讙龜?田以是為齊人之願也濟西言取讙闡言取鄆讙龜?不言取以是為齊人之願則以夫子相夾谷之?也</hi>
　<hi>齊人前此嘗歸濟西田矣後此嘗歸讙及闡矣而此獨書來歸何也曰蹄者魯請而得之也曰來歸者齊</hi>
　<hi>人心服而歸之也定公齊侯會于夾谷孔子攝相事具左右司馬以從至于會所以禮相見?裔俘拒兵</hi>
　<hi>車之命而罷享禮之設于野由是齊侯歸三邑以謝過故楊子法言曰仲尼用於魯齊人章章歸其侵疆</hi>
　<hi>桓公以義責楚而楚人求盟夫子以禮責齊而齊人歸地皆書曰來序績也春秋夫子之筆削自序其績</hi>
　<hi>可乎聖人?人物於一身萬象異形而同體通古今於一息百王異世而同神於土皆安而無所避也於</hi>
<pb n="2b"/>
　<hi>我皆真而無所妄也其曰天之將喪斯文也後死者不得與於斯文也天之未喪斯文也匡人其如予何</hi>
　<hi>是以天自處矣而亦何嫌之有</hi>音註<hi>濟子禮反相息亮反從才用反妄音忘喪息浪反處上聲</hi>
叔孫州仇仲孫何忌帥師圍郈音註<hi>郈魯邑東平無鹽縣東南有郈鄉郈音后</hi>
秋叔孫州仇仲孫何忌帥師圍郈<lb/>
　<hi>郈叔孫氏邑也侯犯以郈叛不書於?書圍郈則叛可知矣再書二卿帥師圍郈則強亦可知矣天子失</hi>
　<hi>道征伐自諸侯出而後大夫強諸侯失道征伐自大夫出而後家臣強其逆彌甚則其失彌速故自諸侯</hi>
　<hi>出十世希不失矣自大夫出五世希不失矣陪臣執國命三世希不失矣三家?魯為日已久至是家臣</hi>
<pb n="3a"/>
　<hi>爭叛亦其理宜矣春秋制法本忠恕施諸已而不願亦勿施諸人故所惡於上不以使下所惡於下不以</hi>
　<hi>事上二三子知傾公室以自張而不知家?之擬其後也凡此類皆據事直書深切著明矣</hi>音註<lb/>
　<hi>惡烏故反</hi>
宋樂大心出奔曹<lb/>
宋公子地出奔陳<lb/>
冬齊侯衛侯鄭游速會于安甫音註<hi>安甫齊地</hi>
叔孫州仇如齊<lb/>
宋公之弟辰?仲佗石彄出奔陳音註<hi>彄音摳</hi>
<pb n="3b"/>
　<hi>按左氏宋公子地有白馬四公以與桓魋地怒扶魋奪之魋懼將走公泣之母弟辰曰子為君禮不過出</hi>
　<hi>境君必止子地出奔陳公弗止辰為之請弗聽辰曰是吾迋吾兄也吾以國人出君誰與處書曰宋公之</hi>
　<hi>弟辰?仲佗石彄出奔陳其弟云者罪宋公以嬖魋故以失二弟無親親之恩?云者罪辰以兄故帥其</hi>
　<hi>大夫出奔無尊君之義夫?者不得已之詞又以見仲佗石彄見脅於辰不能自立無大臣之節也</hi>音<lb/>
　註<hi>魋徒回反抶敕乙反為于偽反迋古況反見音現脅肸業反壬敬王二寅十一年</hi>十有一年<hi>晉定十三齊景四十九衛靈三十六蔡昭二十鄭聲二曹陽三陳閔三杞僖七宋景十八秦?二楚昭十七吳闔廬十六</hi>
春宋公之弟辰及仲佗石彄公子地自陳入于蕭以叛<lb/>
<pb n="4a"/>
音註<hi>蕭宋邑</hi>
夏四月<lb/>
秋宋樂大心自曹入于蕭<lb/>
　<hi>出奔陳則稱?入於蕭以叛則稱及及非不得已之詞得已而不已者也夫事君者可貧可賤可殺而不</hi>
　<hi>可使為亂今不得已而輕於去國猶之可也得已不已而果於叛君則無首從之?其罪一施之故不稱</hi>
　<hi>?而稱及四卿在蕭以叛而大心自曹從之其叛可知矣故不書叛而曰入于蕭入逆詞也書自陳自曹</hi>
　<hi>者結鄰國以入叛陳與曹之罪亦著矣</hi>音註<hi>從才用反?筆列反</hi>
冬及鄭平音註<hi>平不書必?天下之大故而後書書輸平以志諸侯之合書及鄭平以志諸侯<pb n="4b"/>之散此春秋之所以終始也</hi>
叔還如鄭?盟音註<hi>叔還叔弓曾孫一云叔詣曾孫還音旋癸敬王二?十二年</hi>十有二年<hi>晉定十四齊景五十衛靈三十七蔡昭二十一鄭聲三曹陽四陳閔四杞僖八宋景十九秦?三楚昭十八吳闔廬十七</hi>
春薛伯定卒音註<hi>襄公卒子比立</hi>
夏葬薛襄公<lb/>
叔孫州仇帥師墮郈音註<hi>墮?也音隳郈叔孫氏之邑也叔孫州仇墮郈季孫斯墮費以是為三家之願也則以孔子之相魯也</hi>
<pb n="5a"/>
衛公孟彄帥師伐曹音註<hi>孟彄孟縶子也彄苦侯反</hi>
季孫斯仲孫何忌帥師墮費<lb/>
　<hi>按左氏仲由為季氏宰將墮三都於是叔孫氏墮郈季氏將墮費公山不狃叔孫輒帥費人襲魯公與三</hi>
　<hi>子入季氏之?登武子之臺費人攻之入及公側仲尼命申句須樂頎下伐之二子奔齊遂墮費禮曰制</hi>
　<hi>國不過千乘都城不過百雉家富不過百乘以此坊民諸侯猶有叛者故家不?甲邑無百雉之城禮所</hi>
　<hi>當謹也郈費成者三家之邑政在大夫三卿越禮各固其城公室欲張而不得也三桓既微陪臣檀命憑</hi>
　<hi>倚其城數有叛者三家亦不能制也而問於仲尼遂墮三都是謂以禮為國可以為之兆也推而行諸魯</hi>
　<hi>國而準則地方五百里凡侵小而得者必有興滅國繼?世之義諸侯大夫各謹於禮不以所惡於上者</hi>
<pb n="5b"/>
　<hi>使其下亦不以所惡於下者事其上上下交相順而王政行矣故曰苟有用我者期月而可三年有成</hi>
　音註<hi>句音劬頎音祈坊與防同諸侯猶有叛者見坊記數色角反惡烏故反下同期音幾</hi>
秋大雩<lb/>
冬十月癸亥公會齊侯盟于黃音註<hi>?齊地</hi>
十有一月丙寅朔日有食之<lb/>
公至自?<lb/>
十有二月公圍成公至自圍成音註<hi>成孟氏邑○公行不越竟不至至圍成危之也初作三軍三分公室而各有其一季氏盡征之叔孫氏臣其子弟孟氏取其半焉三家之強孟氏為<pb n="6a"/>有君也莫難於墮郈費成易耳而公自將圍成弗克是不足與有為也齊人歸女樂三日不朝是以?罪行也</hi>
　<hi>按左氏將墮成公斂處父謂孟孫曰墮成齊人必至於北門且成孟氏之保障無成是無孟氏也子偽不</hi>
　<hi>知我將不墮書公圍成強也其致危之也仲由為季氏宰孔子為魯司?而不能墮成何也按是冬公圍</hi>
　<hi>成不克越明年孔子由大司寇攝相事然後誅少正?與聞國政三月而商賈信於市男女?於途及齊</hi>
　<hi>人饋女樂孔子遂行然則圍成之時仲尼雖用事未能?得魯國之政也而辯言亂政如少正?等必肆</hi>
　<hi>疑沮於其間矣成雖未墮無與為比亦不能為患使聖人得志行乎魯國以及?月則不待兵革而自墮</hi>
　<hi>矣</hi>音註<hi>斂力撿反相息亮反少詩照反賈音古?筆列反沮左?反比毗至反甲敬王二辰十三年</hi>十有三年<hi>晉定十五齊景五十一衛靈三十八蔡昭二十二鄭聲四曹陽五陳<pb n="6b"/>閔五杞僖九宋景二十秦?四楚昭十九?闔廬十八</hi>
春齊侯衛侯次于垂葭音註<hi>垂葭衛地一名郥氏?平鉅鹿縣西南有郥亭</hi>
夏築蛇淵囿<lb/>
大蒐于比蒲音註<hi>比蒲地闕比音毗</hi>
衛公孟彄帥師伐曹<lb/>
秋晉趙鞅入于晉陽以叛音註<hi>晉陽即大原?名</hi>
　<hi>按左氏趙鞅謂邯鄲午曰歸我衛貢五百家吾?諸晉陽午許諾歸告其父兄皆不可趙孟怒遂殺午圍</hi>
　<hi>邯鄲午苟寅之甥苟寅士吉射之姻也而相與睦遂伐趙氏鞅奔晉陽晉人圍之趙鞅之入拒范中行也</hi>
<pb n="7a"/>
　<hi>而直書曰叛何也人臣?土與君為市則是??之階堅?之戒豈無以有已之義乎後世大臣有困於</hi>
　<hi>讒間遷延居外不敢釋兵卒以憂死者亦未明人臣之義故爾故直書入於晉陽以叛入者不順之辭叛</hi>
　<hi>者不赦之罪</hi>音註<hi>邯音寒鄲音丹午鞅同族舍如字置也射食亦反行?郎反閒去聲</hi>
冬晉荀寅士吉射入于朝歌以叛音註<hi>射食亦食夜二反○荀寅士吉射伐趙氏鞅奔晉陽韓魏伐范中行氏寅吉射奔朝歌鞅非始禍者也則曷為皆以叛書之春秋之季家有?甲邑皆百雉之城矣鞅必奔晉陽吉射必奔朝歌則是皆叛也</hi>
　<hi>按左氏知文韓簡魏襄子與荀寅范吉射相惡將逐荀范言於晉侯曰君命大臣始禍者死載書在河今</hi>
　<hi>三臣始禍而獨逐鞅刑不均矣請皆逐之遂奉公以伐二子二子敗奔朝歌晉主夏盟威服天下及大夫</hi>
<pb n="7b"/>
　<hi>?政賄賂公行?外離析示威平丘而齊叛辭請召陵而蔡叛盟于沙鹹而鄭叛次于五氏而衛叛?于</hi>
　<hi>鄭?于夾谷?于?而魯叛諸侯叛於外大夫叛於?故奔于晉陽而趙鞅叛入于朝歌而荀寅與士吉</hi>
　<hi>射叛以晉國之大天下莫強焉邦分崩而不能守也春秋於晉事或?而不序或賤而稱人或書侵以陋</hi>
　<hi>之責亦備矣至是三卿?叛直書於?見其效也故臧哀伯曰國家之敗由官邪也官之失?寵賂章也</hi>
　<hi>晉卿始禍?衛貢也樂祁見執獻楊楯也蔡侯從吳荀寅貨也昭公弗納范鞅賂也而晉室自是不復能</hi>
　<hi>主盟矣故為國以義不以利春秋之大法在焉見諸行事亦可謂深切著明矣</hi>音註<hi>見音現楯食允</hi>
　<hi>反復扶又反</hi>
晉趙鞅歸于晉音註<hi>欒盈魚石猶言入至鞅而後言歸則晉無人之辭也此韓趙魏分晉<pb n="8a"/>之本也叛臣至於書歸則佚賊不足?矣</hi>
　<hi>按左氏荀范奔朝歌韓魏以趙氏為請鞅入于絳盟于公?然則書歸者易詞也韓魏為之請晉侯許之</hi>
　<hi>復而寅與吉射去國出奔則無有難之者故其歸為易矣三子之叛其罪一也鞅以有援故得復寅吉射</hi>
　<hi>以無助故終叛春秋書鞅歸于晉非與之也以罪晉侯縱失有罪無政刑耳叛逆人臣之大惡始禍晉國</hi>
　<hi>之載書既不能致辟於鞅奉行天討以警亂臣又亢不衷徇韓魏之請而許之復無政刑矣其能國乎先</hi>
　<hi>儒或謂言歸者以地正國也鞅取晉陽之甲以逐君側之惡人則其?誤矣以地正國而可是人主可得</hi>
　<hi>而脅人臣擅興無罪以兵諫者真愛其君也使後世賊臣稱兵向闕以誅君側為名而實欲脅君取國者</hi>
　<hi>則此?啟之也大失春秋之意矣</hi>音註<hi>易以?反為于偽反援於眷反辟音闢亢苦浪反脅肸業</hi>
<pb n="8b"/>
　<hi>反</hi>
薛?其君比音註<hi>比?子?公夷立又名寅</hi>
　<hi>稱國以?者當國大臣之罪也孫復以為舉國之?皆可誅非矣三晉有國半天下若皆可誅刀鋸不亦</hi>
　<hi>濫乎穎川常秩曰孫復之於春秋動輒有罪蓋商鞅之法耳棄灰於道者有誅步過六尺者有罰其不即</hi>
　<hi>人心?矣王回以是尚秩此善譏復者</hi>音註<hi>常秩字夷甫宋嘉祐熙?間人乙敬王二巳十四年</hi>十有四年<hi>晉定十六齊景五十二衛靈三十九蔡昭二十三鄭聲五曹陽六陳閔六杞僖十宋景二十一秦?五楚昭二十?闔廬十九卒</hi>
春衛公叔戍來奔衛趙陽出奔宋<lb/>
<pb n="9a"/>
　<hi>公叔戍將去南子之黨夫人愬曰戍將為亂故公叔來奔趙陽北?結皆戍黨也故亦出奔而靈公無道</hi>
　<hi>不能正家以喪其大臣之罪著矣戍又以富見惡於衛侯夫富者怨之府也使戍積而能散以財發身不</hi>
　<hi>為貪人之所怨於以保其爵位倘庶幾乎</hi>音註<hi>去起?反喪息浪反惡烏故反</hi>
二月辛巳楚公子結陳公孫佗人帥師滅頓以頓子牂<lb/>
歸音註<hi>牂音戕○頓欲事晉而?陳好故也</hi>
夏衛北?結來奔音註<hi>北?結公戍黨</hi>
五月於越敗?于檇李?子光卒音註<hi>檇李今?郡嘉興縣南有檇李城檇音醉○此越句踐元年也史記?闔廬聞越允常死興師伐越句踐襲敗?師射殺闔廬闔廬卒子夫差<pb n="9b"/>立</hi>
　<hi>按左氏?伐越句踐禦之患其整也使罪人三行屬劍於頸?師屬目因伐之闔廬傷而卒書敗者詐戰</hi>
　<hi>也定公五年於越入?至是敗?於檇李會?池之?越又入?悉書於史以其告也哀之元年?子敗</hi>
　<hi>越棲句踐於會稽之上豈獨不告而史?不書疑仲尼削之也吳子光卒夫差使人立於庭苟出入必謂</hi>
　<hi>已曰而忘越王之殺而父乎則對曰唯不敢忘三年乃報越然則夫椒之戰復父?也非報怨也春秋削</hi>
　<hi>而不書以為常事也其??矣</hi>音註<hi>句古侯反行?郎反屬章欲反會古外反稽古兮反夫音扶差</hi>
　<hi>初佳反唯以水反</hi>
公會齊侯衛侯于牽音註<hi>牽衛地今魏城黎陽縣東北有牽城齊魯為會止此○晉<pb n="10a"/>人圍朝歌公會齊衛於脾上梁之間謀救范中行氏也○鄭得罪於王而齊挾之以叛晉范中行得罪於君而齊挾之以撓晉景公問政子曰君君臣臣其以是歟</hi>
公至自會<lb/>
秋齊侯宋公會于洮音註<hi>洮曹地</hi>
天王使石尚來歸脤音註<hi>脤市軫反○周魯之交止此</hi>
衛世子蒯聵出奔宋音註<hi>蒯苦?反聵五?反</hi>
　<hi>世子國本也以寵南子故不能保世子而使之去國以欲殺南子故不能安其身至於出奔是輕宗廟社</hi>
　<hi>稷之所付託而恣行矣春秋兩著其罪故特書世子其義不繫於與蒯聵之世其國也而靈公無道不能</hi>
<pb n="10b"/>
　<hi>正家以危其國本至使父子相殘?滅天理之所由著矣</hi>
衛公孟彄出奔鄭音註<hi>公孟彄蒯聵之黨</hi>
宋公之弟辰自蕭來奔<lb/>
大蒐于比蒲音註<hi>大蒐止此自?中軍公不與兵政者四十年矣於是蒐比蒲則以季孫斯叔孫州仇之墮費郈也故曰政逮於大夫四世矣故夫三桓之子孫?矣</hi>
邾子來會公音註<hi>會公於比蒲</hi>
城莒父及霄音註<hi>莒父宵二邑名父音甫丙敬王二午十五年</hi>十有五年<hi>晉定十七齊景五十三衛靈四十蔡昭二十四鄭聲六曹陽七陳閔<pb n="11a"/>七杞僖十一宋景二十二秦?六楚昭二十一吳子夫差元年</hi>
春王正月邾子來朝<lb/>
鼷?食郊牛牛死改卜牛音註<hi>鼷音奚</hi>
二月辛丑楚子滅胡以胡子豹歸<lb/>
　<hi>按左氏吳之入楚胡子盡俘楚邑之近胡者楚既定又不事楚曰存亡有命事楚何為為是楚滅之夫滅</hi>
　<hi>人之國其罪大矣然胡子豹乘楚之約盡俘其邑之近胡者所謂國必自滅而後人滅之非滅之者獨有</hi>
　<hi>罪也國君造命不可委命者既以為有命而又貪生忍辱不死於社稷則是不知命矣書以歸罪豹之不</hi>
　<hi>能死位而與歸也故楚子書爵而胡子豹名</hi>音註<hi>吳之入楚定公四年為于偽反</hi>
<pb n="11b"/>
夏五月辛亥郊<lb/>
壬申公薨于?寢音註<hi>?寢?名</hi>
鄭罕?帥師伐宋<lb/>
齊侯衛侯次于蕖蒢音註<hi>蕖蒢宋地</hi>
邾子來奔喪音註<hi>諸侯來奔喪於是始</hi>
秋七月壬申姒氏卒<lb/>
八月庚辰朔日有食之<lb/>
九月滕子來會葬<lb/>
<pb n="12a"/>
丁巳葬我君定公雨不克葬<lb/>
戊午日下昃乃克?<lb/>
辛巳?定姒<lb/>
　<hi>公羊曰有子則廟廟則書?曾子問並有喪則如之何子曰?先輕而後重其奠也其虞也先重而後輕</hi>
冬城漆音註<hi>漆魯邑</hi>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷二十八<lb/>
</p>
<p>
</p>
  </div>
</body>
</text>
</TEI>