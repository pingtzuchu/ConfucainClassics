<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋傳卷十二</head>
    <p>
<pb n="1a"/>
欽定四庫全書<lb/>
　春秋傳卷十二　　　　　宋　胡安國　撰<lb/>
　　僖公中<lb/>
<hi>癸襄王酉四年</hi>十有二年<hi>齊桓三十八晉惠三?文十二蔡穆二十七鄭文二十五曹共五陳宣四十五卒杞成七宋襄三秦穆十二楚成二十四</hi>
春王三月庚午日有食之<lb/>
夏楚人滅黃<lb/>
　<hi>春秋滅人之國其罪則一而見滅之君其例有三以歸者既無死難之節又無克復之志貪生畏死甘就</hi>
<pb n="1b"/>
　<hi>執辱其罪為重許斯頓牂之類是也出奔者雖不死於社稷有興復之望焉託於諸侯猶得寓禮其罪為</hi>
　<hi>輕弦子?子之類是也若夫國滅死於其位是得正而斃焉者矣於禮為合於時為不幸若江黃二國是</hi>
　<hi>也其書滅者見蠻?之?罪諸夏之弱責方伯連帥之不修其職使小國賢君困於?暴不得其所公羊</hi>
　<hi>子所謂亡國之善詞上下之同力者也</hi>音註<hi>難乃旦反牂作郎反猶得寓禮禮記郊特牲諸侯不</hi>
　<hi>臣寓公斃毗祭反見音現帥去聲</hi>
秋七月<lb/>
冬十有二月丁丑陳侯杵臼卒音註<hi>宣公卒子穆公?立甲襄王戌五年</hi>十有三年<hi>齊桓三十九晉惠四?文十三蔡穆二十八鄭文二十六曹共六陳穆公<pb n="2a"/>?元年把成八宋襄四秦穆十三楚成二十五</hi>
春狄侵?<lb/>
　<hi>齊桓公為陽榖之?是肆于寵樂其行荒矣楚人伐黃而救兵不起是忽于簡書其業怠矣然後狄人窺</hi>
　<hi>伺中國今年侵?明年侵鄭近在王都之側淮夷亦?病把而不忌也伯益戒於舜曰無怠無荒四夷?</hi>
　<hi>王此至誠無息帝王之道春秋之法也齊桓晉文若此類者其事則直書于?其義則游聖門者默識於</hi>
　<hi>言意之表矣故曰仲尼之徒無道桓文之事者</hi>音註<hi>樂音洛行去聲伺斯義反</hi>
夏四月葬陳宣公<lb/>
公?齊侯宋公陳侯?侯鄭伯許男曹伯于鹹音註<hi>鹹?<pb n="2b"/>地兵車之?二</hi>
秋九月大雩<lb/>
冬公子友如齊<lb/>
<hi>乙襄王亥六年</hi>十有四年<hi>齊桓四十晉惠五?文十四蔡穆二十九卒鄭文二十七曹共七陳穆二把成九宋襄五秦穆十四楚成二十六</hi>
春諸侯城緣陵音註<hi>緣陵把邑○不序諸侯散辭也是故但曰諸侯者不係之伯者之辭也但曰大夫者不係之君之辭也</hi>
　<hi>齊桓公城三國而書詞不同城楚丘則?諸侯而不書城緣陵則書諸侯而不序城?則再序三國之師</hi>
<pb n="3a"/>
　<hi>何也?以自遷為文故再列三師而書城?者美其得救患分災之義無封國之嫌也淮夷病把諸侯?</hi>
　<hi>于鹹城緣陵而遷把焉則其事專矣故前目後凡直書諸侯而不序也?為狄滅東徙渡河野處曹邑桓</hi>
　<hi>公使公子無虧戌以甲士歸其祭服乘馬凡為國之用其力尤勤其功尤大其事尤專而春秋責之尤重</hi>
　<hi>曰城楚丘而不書諸侯正王法也是故以功言之則楚丘為大以義言之則城?為美春秋之法明其道</hi>
　<hi>不計其功正其義不謀其利者也詳著城?之師而深?楚丘之?貴王賤霸羞稱桓文以正待人之體</hi>
　<hi>也明此則知?西不為管仲深畏仲由之?矣</hi>音註<hi>乘繩証反</hi>
夏六月季姬及鄫子遇于防使鄫子?朝<lb/>
　<hi>春秋?女適人者明有所從則係諸國若把伯姬是也其未適人者欲有所?則書其字若子叔姬是也</hi>
<pb n="3b"/>
　<hi>季姬書字而未係諸國其女而非婦亦明矣及者?為志?女而外與諸侯遇譏魯也朝不言使言使非</hi>
　<hi>正鄫子國君而季姬使之朝病鄫也魯秉周禮男女之際豈其若是之甚乎蓋魯公鍾愛其女使自擇配</hi>
　<hi>故得與鄫子遇于防而遂以季姬歸之爾有孟光之?有伯鸞之賢變而不失禮之正則猶可矣不然非</hi>
　<hi>所以為愛而厚其?也故稱及稱遇稱使罪魯與鄫以正男女之禮為後世戒也</hi>
秋八月辛卯沙鹿崩音註<hi>沙鹿山名</hi>
　<hi>沙鹿晉地也卜偃曰期年必有大咎國幾亡詩稱百川沸騰山冢崒崩言西周之將亡也書沙鹿崩於前</hi>
　<hi>書獲晉侯於後雖不指其事應而事應具存此春秋畏物之反常為異使人恐懼修省之意也其垂戒明</hi>
　<hi>矣</hi>音註<hi>應去聲</hi>
<pb n="4a"/>
狄侵鄭<lb/>
冬蔡侯肸卒音註<hi>穆侯卒子?公甲午立丙襄王子七年</hi>十有五年<hi>齊桓四十一晉惠六?文十五蔡?公甲午元年鄭文二十八曹共八陳穆三把成十宋襄六秦穆十五楚成二十七</hi>
春王正月公如齊<lb/>
楚人伐徐音註<hi>楚至伐徐伯事可知矣</hi>
三月公?齊侯<hi>桓</hi>宋公<hi>襄/</hi>陳侯<hi>穆/</hi>?侯<hi>文/</hi>鄭伯<hi>文</hi>許男<lb/>
<hi>僖</hi>曹伯<hi>共/</hi>盟于牡丘遂次于匡音註<hi>牡丘齊地與匡近匡?地○兵車之<pb n="4b"/>?三</hi>
公孫敖帥師及諸侯之大夫救徐<lb/>
　<hi>楚都于郢距徐亦遠而舉兵伐徐暴?憑陵之罪著矣徐在山東與齊密邇以封境言之不可以不速救</hi>
　<hi>以形勢言之非有餽糧越險之難也今書盟于牡丘見諸侯救患之不協矣書次于匡見霸主號令之不</hi>
　<hi>嚴矣書大夫帥師而諸侯不行見桓?益衰而畏簡書安中國之志怠矣凡兵而書救未有不善之也救</hi>
　<hi>而書次則尤罪其當速而故緩失用師之義矣中庸曰至誠無息不息則久春秋謹始卒欲有國者敦不</hi>
　<hi>息之誠也始勤而終怠則不能久而無以固其國矣</hi>音註<hi>橫去聲</hi>
夏五月日有食之音註<hi>不書朔與日官失之也</hi>
<pb n="5a"/>
秋七月齊師曹師伐厲音註<hi>厲楚與國</hi>
八月螽<lb/>
九月公至自?音註<hi>桓公之?不至至此始書桓?衰矣</hi>
季姬歸于鄫<lb/>
己卯晦震夷伯之廟音註<hi>夷伯魯大夫展氏之祖父夷諡伯字</hi>
　<hi>震者雷電擊夷伯之廟也不曰夷伯之廟震而曰震夷伯之廟者天應之也天人相感之際微矣夷伯者</hi>
　<hi>魯大夫也大夫既卒不名穀梁以為因此見天子至于士皆有廟天子七廟諸侯五大夫三士二故?厚</hi>
　<hi>者流光?薄者流卑是以貴始?之本也始封必為祖</hi>
<pb n="5b"/>
冬宋人伐曹<lb/>
楚人敗徐于婁林音註<hi>婁林徐地病徐也</hi>
十有一月壬戌晉侯<hi>惠</hi>及秦伯<hi>穆</hi>戰于韓獲晉侯音註<lb/>
<hi>韓晉地秦始見經此晉秦兵交之始○是故晉秦兵交始於韓而終於十三國之伐</hi>
　<hi>秦伯伐晉而經不書伐專罪晉也獲晉侯以歸而經不書歸免秦伯也書伐書及者兩俱有罪而以及為</hi>
　<hi>主書獲書歸者兩俱有罪而以歸為甚今此專罪晉侯之背施幸災貪愛怒鄰而恕秦伯也然則秦戰義</hi>
　<hi>乎春秋無義戰彼善於此則有之矣其不言師敗績何也君獲不言師敗績君重於師也大夫戰而見獲</hi>
　<hi>必書師敗績師與大夫敵也君為重師次之大夫敵春秋之法也與孟子之言何以異孟子為時君牛羊</hi>
<pb n="6a"/>
　<hi>用人莫之恤也故以民為貴君為輕春秋正名定分為萬世法故以君為重師次之堯以天下命舜舜亦</hi>
　<hi>以命禹必稱元后為先此經世大常而仲尼蓋祖述之也惟此義不行然後叛逆之黨有託以為民輕棄</hi>
　<hi>君親而不顧者矣丁襄王丑八年</hi>十有六年<hi>齊桓四十二晉惠七?文十六蔡?二鄭文二十九曹共九陳穆四把成十一宋襄七秦穆十六楚成二十八</hi>
春王正月戊申朔隕石于宋五音註<hi>隕公羊作霣落也</hi>
是月六鷁退飛過宋都音註<hi>鷁鳥名五?反榖梁作鶂過古禾反</hi>
　<hi>隕石自空凝結而隕也退飛有氣逆驅而飛也石隕鷁飛而得其數與名在春秋時凡有國者察於物象</hi>
<pb n="6b"/>
　<hi>之變亦審矣此宋異也何以書于魯史亦見當時諸國有非所當告而告者矣何以不削乎聖人因災異</hi>
　<hi>以明天人感應之理而著之於經垂戒後世如石隕于宋而書曰隕石此天應之也和氣致祥乖氣致異</hi>
　<hi>人事感於下則天變應於上苟知其故恐懼修省變可消矣宋襄公以亡國之餘欲圖伯業五石隕六鷁</hi>
　<hi>退飛不自省其?也後五年有盂之執又明年有泓之敗天之示人顯矣聖人所書之義明矣可不察哉</hi>
三月壬申公子季友卒<lb/>
　<hi>季者其字也友者其名也大夫卒而書名則曷為稱字聞諸師曰春秋時魯卿有生而賜氏者季友仲遂</hi>
　<hi>是也生而賜氏者何命之為世卿也季子忠賢在僖公有翼戴之勤襄仲?逆在宣公有援立之力此二</hi>
　<hi>君者不勝私情欲以異賞報之也故皆生而賜氏俾世其官經於其卒各以氏書者誌變法亂紀之端貽</hi>
<pb n="7a"/>
　<hi>權臣竊命之禍其垂戒?矣</hi>
夏四月丙申鄫季姬卒<lb/>
　<hi>?女嫁於諸侯則尊同尊同則記其卒記其卒則必記其葬然而有不記者此筆削之?非可以例求者</hi>
　<hi>也宋伯姬在家為淑女既嫁為賢婦死於義而不回此行之超?卓異者既書其葬又載其諡僖公鍾愛</hi>
　<hi>季姬使自擇配季姬不能自克以禮恃愛而行雖書其卒因奪其葬所以謹夫婦之道正人倫之統明王</hi>
　<hi>教之始也以此防民猶有嫁殤立廟舉朝素衣親臨祖載如魏明帝之厚其女者</hi>音註<hi>尊同則記</hi>
　<hi>其卒本榖梁云行去聲</hi>
秋七月甲子公孫茲卒<lb/>
<pb n="7b"/>
冬十有二月公?齊侯宋公<hi>襄</hi>陳侯<hi>穆/</hi>?侯<hi>文/</hi>鄭伯<hi>文</hi>
許男<hi>僖</hi>邢侯曹伯<hi>共/</hi>于淮音註<hi>淮臨淮郡左右兵車之?四戊襄王寅九年</hi>十有七年<hi>齊桓四十三卒晉惠八?文十七蔡?三鄭文三十曹共十陳穆五杞成十二宋襄八秦穆十七楚成二十九</hi>
春齊人徐人伐英氏音註<hi>英氏楚之與國?陶之後也</hi>
夏滅項音註<hi>項國名子爵○公猶在?而師滅項非公命也此失兵權之漸</hi>
　<hi>按左氏淮之?公有諸侯之事未歸而取項齊人以為討而止公然則滅項者魯也二傳以為桓公滅之</hi>
　<hi>孰信乎考於經未有書外滅而不言國者如齊師滅譚是也亦未有書?取而直言魯者如取鄟取邿取</hi>
<pb n="8a"/>
　<hi>鄫是也由此知項為魯滅無疑矣然聖人於魯事有君臣之義凡大惡必隱避其辭而為之諱今此滅項</hi>
　<hi>其惡大矣曷不諱乎曰事有隱諱臣子施之於君父者也故成公取鄟襄公取邿昭公取鄫皆不言滅而</hi>
　<hi>書取程氏以為在君則當諱是也若夫滅項則僖公在?季孫所為耳執政之臣擅權為惡而不與之諱</hi>
　<hi>此春秋尊君抑臣不為朋黨比周之意也</hi>音註<hi>鄟音專邿音詩為于偽反比毗志反</hi>
秋夫人姜氏?齊侯于卞音註<hi>卞魯地</hi>
九月公至自?音註<hi>公既見執于齊猶以?致者諱之也</hi>
冬十有二月乙亥齊侯小白卒<lb/>
<hi>己襄王卯十年</hi>十有八年<hi>宋襄九齊孝公昭元年晉惠九衛文十八蔡?四鄭文三十一曹共十一<pb n="8b"/>陳穆六把成十三秦穆十八楚成三十</hi>
春王正月宋公曹伯?人邾人伐齊<lb/>
夏師救齊<lb/>
五月戊寅宋師及齊師戰于甗齊師敗績音註<hi>甗齊地言?讞三音</hi>
狄救齊音註<hi>救四公子之徒</hi>
　<hi>伐齊之喪奉少奪長其罪大故其責詳書師救齊者善魯也救者善則伐者惡矣凡書救者未有不善之</hi>
　<hi>也書狄救齊者許狄也所以傷天下無伯也許之曷為不稱人深著中國諸侯之罪也凡伐者為客受伐</hi>
<pb n="9a"/>
　<hi>者為主今齊人受伐以宋為主者曲在宋也凡師直為?曲為老書齊師敗績者責齊臣也或曰桓公管</hi>
　<hi>仲嘗屬孝公於宋襄公以為世子矣則何以不可立乎曰不能制命雖天王欲撫鄭伯以從楚春秋猶以</hi>
　<hi>大義裁之而不與也桓公君臣乃欲以私愛亂長幼之節其可哉獨不見宣王與仲山甫爭魯侯戲括之</hi>
　<hi>事其後如之何也春秋深罪宋公大義明矣</hi>音註<hi>少去聲長上聲下同屬章欲反</hi>
秋八月丁亥葬齊桓公<lb/>
　<hi>桓公九合諸侯不以兵車威令加乎四海幾於改物雖名方伯實行天子之事然而不能慎終如始付託</hi>
　<hi>非人柩方在殯四鄰謀動其國家而莫之恤至於九月而?葬以此見功利之在人淺矣春秋明道正義</hi>
　<hi>不急近功不規小利於齊桓晉文之事有所貶而無過褒以此</hi>音註<hi>幾平聲</hi>
<pb n="9b"/>
冬邢人狄人伐?音註<hi>狄稱人之始</hi>
　<hi>狄稱人進之也慕義而?進之可也肆兵威伐?而進之可乎伐?所以救齊也?嘗亡滅東徙渡河無</hi>
　<hi>所控告齊桓公救其亂而封之使?國忘亡誰之賜也桓公方?不念舊?欲厚報之遽伐其喪亦太甚</hi>
　<hi>矣以直報怨聖人之公也以怨報怨天下之私也以?報怨?身之仁也以怨報?刑戮之民也至是人</hi>
　<hi>理亡矣桓公扶大義安中國成一匡之烈諸侯不念其賜而於?為尤先書狄救齊以著中國諸侯之罪</hi>
　<hi>再書狄人伐?所以見救齊之善功近而?遠矣</hi>音註<hi>衽而審反見音現庚襄王十辰一年</hi>十有九年<hi>宋襄十齊孝二晉惠十?艾十九蔡?五鄭文三十二曹共十二陳穆七把成十四秦穆十九楚成三十一</hi>
<pb n="10a"/>
春王三月宋人執滕子嬰齊音註<hi>嬰齊即宣公也宋襄公圖伯</hi>
　<hi>執之是非決於稱人與稱爵而見執者則以名與不名知其罪之在也經書見執於人者悉皆不名而滕</hi>
　<hi>子獨名是亦有罪焉爾夫以齊桓之盛九合諸侯不以兵車雖江??國猶相繼來盟而滕介齊宋之間</hi>
　<hi>不與衣裳之?者三十有七年及宋襄繼起又不尊事大國其見執則有由矣書名著其罪也苟為有罪</hi>
　<hi>其見執固宜宋何以稱人不得為伯討乎執雖以罪不歸于京師則稱人惡其專也歸于京師而執非其</hi>
　<hi>罪則稱人惡其濫也</hi>音註<hi>介側畔也與音預惡去聲下同</hi>
夏六月宋公曹人邾人盟于曹南音註<hi>曹雖與盟而猶不肯服故不以國地而曰曹南</hi>
<pb n="10b"/>
鄫子?盟于邾音註<hi>不及曹南之盟鄫乃?之於邾</hi>
己酉邾人執鄫子用之音註<hi>鄫雖失大國?盟之信然宋用之為罰己重故直書用之言若畜牲見其慘酷也</hi>
秋宋人圍曹<lb/>
　<hi>盟于曹南口血未乾今復圍曹者討不服也愛人不親反其仁治人不治反其智襄公不能?自省?而</hi>
　<hi>急於合諸侯執嬰齊非伯討不足以示威盟曹南非同志不足以示信卒於兵敗身傷不知反求諸己欲</hi>
　<hi>速見小利之過也漢景削七國而吳楚叛東都疾?議而黨錮興唐文宗切於除姦而訓注用故子夏為</hi>
　<hi>莒父宰問政子曰無欲速無見小利欲速則不?見小利則大事不成經書襄公不越數端而知其操心</hi>
<pb n="11a"/>
　<hi>之若此者仲尼筆削推見至隱如化工賦像并其情不得遯焉非特?筆之肖其形耳故春秋者化工也</hi>
　<hi>非?筆也</hi>音註<hi>乾音干復扶又反治平聲下去聲?去聲</hi>
?人伐邢<lb/>
冬?陳人<hi>穆</hi>蔡人<hi>莊/</hi>楚人<hi>成/</hi>鄭人<hi>文/</hi>盟于齊音註<hi>楚始與夏盟書法如盟幽翟泉謹始也</hi>
　<hi>盟?皆君之禮也?者盟?不志於春秋凡所志者必有君與貴大夫居其間也然則為此盟者乃公與</hi>
　<hi>陳蔡楚鄭之君或其大夫矣曷為?則?公外則人諸侯與其大夫諱是盟也楚人之得與中國?盟自</hi>
　<hi>此始也莊公十年?敗蔡師始見於經其後入蔡伐鄭皆以號舉夷狄之也僖公元年改而稱楚經亦書</hi>
<pb n="11b"/>
　<hi>人於是乎浸?矣然終桓公世皆止書人而不得與中國盟?者以齊修伯業能制其?故也桓公既?</hi>
　<hi>中國無伯鄭伯首朝于楚其後遂為此盟故春秋?公人陳蔡諸侯而以鄭列其下?深罪之也又二年</hi>
　<hi>復盟于鹿上至?于孟遂執宋公以伐宋而楚於是乎大張列位於陳蔡之上而書爵矣聖人書此豈與</hi>
　<hi>之乎所以著蠻?之?傷中國之衰莫能抗也故深諱此盟一以外夷狄二以惡諸侯之失道三以謹盟</hi>
　<hi>?之始也</hi>音註<hi>與音預見音現復扶又反惡去聲</hi>
梁亡音註<hi>梁嬴姓伯爵伯翳之後也</hi>
　<hi>陸淳曰?肆其暴取人之國?而不書其義安在曰乘人之危惡易見也滅人之國罪易知也自取亡滅者其</hi>
　<hi>事微矣春秋之作聖人所以明微也梁本侯國魚爛而亡何哉易曰天行健君子以自?不息古者諸侯朝修</hi>
<pb n="12a"/>
　<hi>其禁令晝攷其國職夕省其典刑夜儆其百工無使慆淫而後即安故克勤于邦荒度土功者禹也慄慄危懼</hi>
　<hi>檢身若不及者湯也自朝至于日中昃不遑暇食用咸和萬民者文王也凡有國家者土地雖廣人民雖?兵</hi>
　<hi>甲雖多城郭雖固而不能自?于政治則日危月削如火消膏以至滅亡而莫覺也而?好土功輕民力湎於</hi>
　<hi>酒淫於色心昏而出惡政者乎其亡可立而待矣</hi>音註<hi>易去聲下同慆音韜慢也辛襄王十巳二年</hi>二十年<hi>宋襄十一齊孝三晉惠十一?文二十蔡莊六鄭文三十三曹共十三陳穆八杞成十五秦穆二十楚成三十二</hi>
春新作南門<lb/>
　<hi>言新者有故也言作者創始也其曰南門者南非一門也庫門天子?門雉門天子應門書新作南門譏</hi>
<pb n="12b"/>
　<hi>用民力於所不當為也魯人為長府閔子騫曰仍舊貫如之何何必改作孔子曰夫人不言言必有中春</hi>
　<hi>秋凡用民力得其時制者猶書于?以見勞民為重事而?輕用於所不當為者乎然僖公嘗修泮?復</hi>
　<hi>閟?矣奚斯董其役史克頌其事而經不書者?廟以事其祖考學校以教國之子弟二者為國之先務</hi>
　<hi>雖用民力不可廢也其垂教之意深矣</hi>音註<hi>見音現</hi>
夏郜子來朝音註<hi>郜姬姓國音告</hi>
五月乙巳西?災<lb/>
鄭人入滑音註<hi>滑姬姓國音活</hi>
秋齊人狄人盟于邢<lb/>
<pb n="13a"/>
冬楚人伐隨音註<hi>隨姬姓國壬襄王十午三年</hi>二十有一年<hi>宋襄十二齊孝四晉惠十二?文二十一蔡?七鄭文三十四曹共十四陳穆九把成十六秦穆二十一楚成三十三</hi>
春狄侵?<lb/>
宋人<hi>襄</hi>齊人<hi>孝/</hi>楚人<hi>成/</hi>盟于鹿上音註<hi>鹿上齊地宋為盟主故序齊上</hi>
夏大旱<lb/>
秋宋公楚子陳候蔡侯鄭伯許男曹伯?于盂執宋公<lb/>
以伐宋音註<hi>盂宋地音于楚始書子</hi>
<pb n="13b"/>
　<hi>執宋公者楚子也何以不言楚子執之分惡於諸侯也諸侯皆在?而蠻夷執其?主拱手以聽而莫之</hi>
　<hi>敢違其不勇於為義亦甚矣故特列楚子於陳蔡之上而以同執為丈夫以楚之?豈能勝秦五國之?</hi>
　<hi>何弱於趙然澠池之?藺相如一奮其氣威信敵國秦雖虎狼猶不敢動?以五國之君而不能得志於</hi>
　<hi>?楚乎宋以乘車之?往而楚伏兵車以執之則宋直楚曲其義已明雖以匹夫自反而縮猶不可恥矧</hi>
　<hi>南面之君也哉然春秋為賢者諱宋公見執不少隱之何也夫盟主者所以合天下之諸侯扶大義尊王</hi>
　<hi>室者也宋公欲繼齊桓之烈而與楚盟?豈扶大義尊王室之義乎故人宋公於鹿上之盟而盂之?直</hi>
　<hi>書其事而不隱所以深貶之也</hi>音註<hi>黽音緬信音伸乘繩證反為去聲</hi>
冬公伐邾<lb/>
<pb n="14a"/>
楚人使宜申?獻捷音註<hi>楚大夫始見經</hi>
　<hi>不曰?獻宋捷為魯諱也諸侯從楚伐宋而魯獨不與故楚?獻捷以脅魯為魯計者拒其使而不受可</hi>
　<hi>也請於天王而討之可也宋公先代之後作賓王家方修盟?而伏兵車執之於壇坫之上又以軍獲遺</hi>
　<hi>獻諸侯其?逆甚矣拒其使而不受聲其罪而致討不患無詞魯於是時?不能申大義以攘?楚尊中</hi>
　<hi>國故不曰宋捷特為魯諱之也</hi>音註<hi>為于偽反與音預?去聲</hi>
十有二月癸丑公?諸侯盟于薄釋宋公音註<hi>薄宋地史記作亳</hi>
　<hi>?不書其所為獨?于稷書成宋亂者為受郜鼎立華督也?于澶淵言宋災故者為葬蔡侯不討般也</hi>
<pb n="14b"/>
　<hi>盟不書所為而盟于薄言釋宋公者宋方主?而蠻?執而伐之以其俘獲?遺是楚子而為中國主諸</hi>
　<hi>?將為漢陽之續矣此正天下大變春秋之所謹也魯既不能申大義以抑其?暴使宋公見釋出自天</hi>
　<hi>王與中國而顧與?血要言求楚子以釋之是操縱大權自蠻?出其事已傎甚矣故書?書盟書釋皆</hi>
　<hi>不言楚子為魯諱以深貶之也榖梁謂不與楚專釋是已或以為嘉我公之救患誤矣</hi>音註<hi>受郜</hi>
　<hi>鼎立華督事見桓公二年葬蔡侯不討般事見襄公三十年般音班要於遙反傎都田反癸襄王十未四年</hi>二十有二年<hi>宋襄十三齊孝五晉惠十三?文二十二蔡?八鄭文三十五曹共十五陳穆十把成十七秦穆二十二楚成三十四</hi>
春公伐邾取須句音註<hi>須句魯附庸國在東平西昌縣西北○春秋嚴義利之辨苟以<pb n="15a"/>為利一以取書之是故邾滅須句須句子?奔伐邾取須句反其君焉書取須句雖莒著丘公立而不撫鄫鄫叛而?書取鄫焉</hi>
　<hi>按左氏須句風姓實司太?與有濟之祀邾人滅之須句子?奔因成風也公伐邾取須句而反其君焉</hi>
　<hi>審如是固得崇明祀保小寡之禮何以書取乎不請於王命而專為母家報怨謀動干戈於邦?擅取人</hi>
　<hi>國而反其君是以亂易亂非所以為禮也與收奪者無以異矣</hi>音註<hi>?胡老反濟子禮反為于偽反</hi>
　<hi>以亂易亂本榖梁</hi>
夏宋公?侯許男滕子伐鄭<lb/>
秋八月丁未及邾人戰于升陘音註<hi>升陘魯地</hi>
<pb n="15b"/>
　<hi>邾人以須句故出師公卑邾不設備戰于升陘我師敗績邾人獲公胄縣諸魚門記稱邾婁復之以矢蓋</hi>
　<hi>自戰于升陘始也魯既敗績邾亦幾亡輕用師徒害及兩國亦異於誅暴禁亂之兵矣故諱不言公而書</hi>
　<hi>及?以諱為貶</hi>
冬十有一月己巳朔宋公及楚人戰于泓宋師敗績音<lb/>
註<hi>泓水名○宋伐鄭楚救之故戰敗宋</hi>
　<hi>泓之戰宋襄公不阨人於險不?不成列先儒以為至仁大義雖文王之戰不能過也而春秋不與何哉</hi>
　<hi>物有本末事有終始順事恕施者王政之本也襄公伐齊之喪奉少奪長使齊人有殺無虧之惡有敗績</hi>
　<hi>之傷此晉獻公之所以亂其國者罪一也桓公存三亡國以屬諸侯義士猶曰薄?而一?虐二國之君</hi>
<pb n="16a"/>
　<hi>罪二也曹人不服盍姑省?無闕然後動而興師圍之罪三也凡此三者不仁非義襄公敢行而獨愛重</hi>
　<hi>傷與二毛則亦何異?跖之以分均出後為仁義陳仲子以避兄離母居於陵為廉乎夫計末遺本飾小</hi>
　<hi>名妨大?者春秋之所惡也故詞繁不殺而宋公書及以深貶之也</hi>音註<hi>長展兩反於音烏惡去聲</hi>
　<hi>殺去聲甲襄王十申五年</hi>二十有三年<hi>宋襄十四卒齊孝六晉惠十四?文二十三蔡?九鄭文三十六曹共十六陳穆十一把成十八卒秦穆二十三楚成三十五</hi>
春齊侯伐宋圍緡音註<hi>緡宋邑音民</hi>
　<hi>齊霸國之餘業也宋襄公既敗于泓?楚之勢益張矣齊侯既無尊中國遏狂楚恤災患畏簡書之意又</hi>
<pb n="16b"/>
　<hi>乘其約而伐之此尤義之所不得為者也故書伐國而言圍邑以著其罪然則桓公伐鄭圍新城何以不</hi>
　<hi>為貶乎鄭與楚合憑陵中國桓公伐之除惡黨也宋與楚戰兵敗身傷齊侯伐之殘中夏也其事異矣美</hi>
　<hi>惡不嫌同詞</hi>音註<hi>桓公伐鄭圍新城事見六年</hi>
夏五月庚寅宋公?父卒音註<hi>襄公卒子成公王臣立</hi>
秋楚人伐陳<lb/>
冬十有一月把子卒音註<hi>成公卒弟桓公姑容立</hi>
　<hi>按左氏把成公卒書曰子惡無禮杜預以謂杞實稱伯而書曰子者成公不用周禮終其身故仲尼於其</hi>
　<hi>卒以文貶之此?是也或曰信斯言是春秋黜陟諸侯爵次以見褒貶不亂名實乎曰春秋固天子之事</hi>
<pb n="17a"/>
　<hi>也而尤謹於?外之辨中國之所以為中間國以禮義也一失則人理已?將何以自立于天地  哉魯桓?</hi>
　<hi>?滕首朝之貶而稱子治其黨也邊隅?外成公變之貶而稱子存諸夏也乙襄王十酉六年</hi>二十有四年<hi>齊孝七晉惠十五卒?文二十四蔡?十鄭文三十七曹共十七陳穆十二把桓公姑容元年宋成公王臣元年秦穆二十四楚成三十六</hi>
春王正月<lb/>
夏狄伐鄭<lb/>
秋七月<lb/>
冬天王出居于鄭<lb/>
<pb n="17b"/>
　<hi>按左氏鄭人入滑王為滑請鄭不?命王怒使?叔出狄師伐鄭而德狄人立其女隗氏為后富辰諫不</hi>
　<hi>聽大叔帶通于隗氏王絀狄女?叔懼狄之怨已遂奉叔帶以狄師攻王王適鄭處于汜自周無出特書</hi>
　<hi>曰出者言其自取之也夫鄭伯不王固有罪矣襄王不知自反念其制命之未順也忍小忿暱懿親以扞</hi>
　<hi>外侮而棄德崇姦遂出狄師是以竦間親如木之植拔其本也不亦傎乎王者以天下為家京師為室而</hi>
　<hi>四方歸往猶天之無不覆也東周降于列國既不能家天下矣又?其室而不保則是寄生之君耳貶而</hi>
　<hi>書出以為後戒唐資突厥之兵以伐隋而世有兵戎之禍晉藉契丹之力以取唐而卒有播遷之辱許翰</hi>
　<hi>以謂不講於春秋戒襄王之所以出其言信矣而華夷之辨可不謹夫居者宅其所有之稱出而曰居者</hi>
　<hi>若曰普天之下莫非王土撥亂反正存天理之意也</hi>音註<hi>為于偽反隗五罪反暱女一反扞侯旰反</hi>
<pb n="18a"/>
　<hi>契詰結反</hi>
晉侯夷吾卒<lb/>
<hi>丙襄王十戌七年</hi>二十有五年<hi>晉文公重耳元年齊孝八?文二十五卒蔡?十一鄭文三十八曹共十八陳穆十三把桓二宋成二秦穆二十五楚成三十七</hi>
春王正月丙午?侯燬滅?<lb/>
　<hi>?侯何以名滅同姓也春秋之法諸侯不生名滅同姓則名者謂其?先祖之裔蔑骨肉之恩故生而書</hi>
　<hi>名示王法不容誅也聖人與天地合德滅人邦國而?其祀同姓與異姓奚?焉而或名或否何也正道</hi>
　<hi>理一而分殊異端二本而無分分殊之弊私勝而失仁無分之罪兼愛而失義春秋之法由仁義行而人</hi>
<pb n="18b"/>
　<hi>道立者也可以無差等乎然則晉滅虞楚滅夔亦同姓也曷為不名曰諸侯滅同姓則名其常也有名有</hi>
　<hi>不名例之變也?雖與狄伐?而經無譏文者為能救齊也?人?不反思而遷怒於?又遣禮至昆弟</hi>
　<hi>往仕焉誘其守而殺之於外與虞公貪璧馬以易鄰國及其身者其情異矣春秋原情定罪而?燬獨名</hi>
　<hi>蓋輕重之權衡也若?楚則僭號稱王已目無天王矣於滅夔乎何誅</hi>音註<hi>滅同姓則名者見曲</hi>
　<hi>禮?筆列反分扶問反下同差楚宜反晉滅虞五年楚滅?明年</hi>
夏四月癸酉?侯燬卒音註<hi>文公卒子成公鄭立</hi>
宋蕩伯姬?逆婦<lb/>
　<hi>伯姬公女也而配蕩氏其往嫁不見於經者國君不與大夫敵也今?逆婦而史?書之見公失禮下主</hi>
<pb n="19a"/>
　<hi>大夫之昏是慢宗廟卑朝廷姑自逆婦其失明矣</hi>音註<hi>見音現</hi>
宋殺其大夫<lb/>
秋楚人圍陳納頓子于頓音註<hi>頓國名今汝?南頓縣是也○頓?於陳而出奔楚故楚圍陳以納頓子</hi>
　<hi>圍陳納頓子也納云者不與納也諸侯失國諸侯納之正也何以不與乎夫陳先代之後不能以禮安靖</hi>
　<hi>鄰國保恤寡小中國諸侯又不能修方伯連率之職而使楚人納之是夷狄仗義正諸夏也故書曰楚人</hi>
　<hi>圍陳納頓子于頓其責中國深矣此亦正本自治之意也</hi>音註<hi>率去聲</hi>
葬?文公<lb/>
<pb n="19b"/>
冬十有二月癸亥公??子莒慶盟于洮音註<hi>洮魯地丁襄王十亥八年</hi>二十有六年<hi>晉文二齊孝九?成公鄭元年蔡?十二鄭文三十九曹共十九陳穆十四把桓三宋成三秦穆二十六楚成三十八</hi>
春王正月己未公?莒子?甯速盟于向音註<hi>向莒地</hi>
齊人侵我西鄙公追齊師至酅弗及音註<hi>酅齊地尸圭反濟北榖城縣西有酅下是也</hi>
　<hi>書人書侵書師罪齊也書追書至酅弗及罪魯也潛師入境曰侵少則稱人?則稱師前書齊人是見其</hi>
　<hi>弱以誘魯也後書齊師是伏其?以邀魯也其為諼明矣凡書追者在境?則譏其不預追戎于濟西是</hi>
<pb n="20a"/>
　<hi>也在境外則譏其深入追齊師至酅是也酅者齊地至者言?也弗者遷辭也有畏而弗敢及之也齊魯</hi>
　<hi>皆私憤之兵而非正也故交譏之</hi>音註<hi>見音現諼許元反濟子禮反</hi>
夏齊人伐我北鄙音註<hi>此齊侯也其稱人何自?以?以兵加我君大夫將皆書人君將書君自文十五年齊懿公始大夫將書大夫自齊?厚始訖春秋惟邾及莒書人</hi>
?人伐齊<lb/>
公子遂如楚乞師音註<hi>書乞師始此?乞師不書書乞師于楚以誌中國之屈於夷狄也</hi>
　<hi>?人報德以怨伐齊之喪助少陵長又遷怒於?而滅其國不義甚矣公既與其君盟于洮又與其臣盟</hi>
<pb n="20b"/>
　<hi>于向是黨?也故齊人既侵其西又伐其北齊師固亦非義矣而僖公不能省德自反深思?慮計安社</hi>
　<hi>稷乃乞楚師與齊為敵是以蠻荒殘與國也於義可乎其書公子遂如楚乞師而惡自見矣</hi>音註<lb/>
　<hi>少去聲長展兩反見音現</hi>
秋楚人滅?以?子歸音註<hi>?楚同姓國</hi>
　<hi>春秋滅國以其君歸無有不名者而?何以獨不名按左氏?子不祀祝融與鬻熊楚人讓之對曰我先</hi>
　<hi>君熊摯有疾鬼神弗赦自竄于?是以失楚又何祀焉諸侯之祀無過其祖者而?祖熊摯是不得祀祝</hi>
　<hi>融與鬻熊也而楚反以是滅之非其罪矣故特存其爵而不名也然則楚滅同姓何以不名人而不名春</hi>
　<hi>秋待四裔之體也</hi>音註<hi>先君熊摯故云熊摯乃?始封之祖竄七亂反</hi>
<pb n="21a"/>
冬楚人伐宋圍緡音註<hi>緡宋地</hi>
公以楚師伐齊取榖公至自伐齊音註<hi>穀齊邑</hi>
　<hi>楚?魯弱而能用其師進退在已故特書曰以以者不以者也夫去好同惡取人之邑為已有失正甚矣</hi>
　<hi>患之起必自此始其致危之也</hi>
　<lb/>
　<lb/>
　<lb/>
　<lb/>
<pb n="21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋傳卷十二<lb/>
</p>
<p>
</p>
  </div>
</body>
</text>
</TEI>