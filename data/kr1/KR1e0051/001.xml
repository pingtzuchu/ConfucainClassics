<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋說卷一</head>
    <p>
<pb n="1a"/>
欽定四庫全書<lb/>
　春秋說卷一　　　　　　宋　洪咨夔　撰<lb/>
　　?公上<lb/>
元年春王正月<lb/>
　元者乾之元春者乾之亨正者乾之利貞皆天?也<lb/>
　王者有是?而後可以王天下諸侯有是?而後可<lb/>
　以君一國而承事王者嗣立之始書之欲其自始至<lb/>
　終與天同運也其以正月係之王王者三代之通稱<lb/>
<pb n="1b"/>
　天王則獨指周而言三代所尚雖不同時以作事商<lb/>
　周未始不同于夏也?自昔帝王繼天出治莫重乎<lb/>
　正朔正月上日受終于文祖正月朔旦受命于神宗<lb/>
　有所授則有所受故正朔具而謹始之道備春秋五<lb/>
　始有正而無朔聖人猶愛餼羊豈以為可?哉魯君<lb/>
　纂服皆不告于天王其于?承正朔初政已失之故<lb/>
　不書朔以著其無所承而書正所以存王也即位或<lb/>
　書或不書行即位之禮則書公之不書以攝自詭而<lb/>
<pb n="2a"/>
　禮不行焉自有天地以來君位無代匱者堯老舜攝<lb/>
　實則相堯周公攝政成王已立皆非代君也以攝欺<lb/>
　天下自公始世子必誓于王公非所誓國統必屬于<lb/>
　父公非所屬<hi>按榖梁傳有先君既勝其邪心以與?句則?之立非無父命也</hi>揆之<lb/>
　于禮反之于心而不安于是謂桓?而攝需其長乃<lb/>
　歸之立十有一年而不歸果攝也哉始求遜國之名<lb/>
　終享擅國之利作偽日拙公之心?敗矣<lb/>
三月公及邾儀父盟于蔑<lb/>
<pb n="2b"/>
　記私盟之始也盟非治世所尚爾詐我虞而後有盟<lb/>
　未有?而可?者魯之于邾為近公據非其據中不<lb/>
　自安故扳援以為??謂攝位求好得其情矣附庸<lb/>
　例書字如蕭叔之類<lb/>
夏五月鄭伯克段于鄢<lb/>
　舜之于象純乎天周公之于管蔡奉乎天鄭伯之于<lb/>
　段人勝而天滅矣詩曰兄及弟矣式相好矣無相猶<lb/>
　矣段之不弟罪固不可揜莊公猶之又甚之宿怨以<lb/>
<pb n="3a"/>
　斃段遷怒以?姜大惡其可悔乎夫克莫善于克己<lb/>
　莫不善于克人莊不自克而以克其弟無人心矣聖<lb/>
　人書克以著其心嚴矣哉<lb/>
秋七月天王使宰咺來歸惠公仲子之賵<lb/>
　公以庶長違父命而自立託之攝以欺國人王室所<lb/>
　當問也周方衰?不能問而致君大義周禮未泯力<lb/>
　雖不能問而不容不覺其欺公立數月天王首歸桓<lb/>
　母仲子之賵以示桓之當立且大其事使冢宰來失<lb/>
<pb n="3b"/>
　禮之中?猶有?權在公卑王室偃然受其禮曾無<lb/>
　惕懼之意王之?權亦不得行焉以矯枉過正之禮<lb/>
　為?寵納侮之端坐而論道者不得不任其責故宰<lb/>
　以名貶王繫之天尊周也仲子繫之惠公正桓也其<lb/>
　不曰夫人賵非所當賵也一語而數義具<lb/>
九月及宋人盟于宿<lb/>
　有歉于已而求于人雖屈已納交不以為辱情之迫<lb/>
　也公以千?之重下與宋之?者盟?居攝而中餒<lb/>
<pb n="4a"/>
　方求好于宋以植其黨雖?者抗禮不敢較也聖人<lb/>
　恥之故書及不書公<hi>按此條經文三傳皆以為魯以微者與盟故不書其人惟趙匡</hi>
　<hi>以為公親與盟諱而不書原文所云?本趙氏之說</hi>
冬十有二月祭伯來<lb/>
　天子之宰方以非禮辱于魯祭伯又不命而出無名<lb/>
　而來周之紀綱蕩然矣凡書來皆莫名其所以來之<lb/>
　意<lb/>
公子益師卒<lb/>
<pb n="4b"/>
　平王之喪公不唁惠公之?公不臨于所厚者薄無<lb/>
　所不薄也先公之子益師何有哉故卒而不日<lb/>
二年春<lb/>
　正以正天下之不正王之大柄也公不知有王立非<lb/>
　其正踰年矣王不知所正焉故自此終公之身無王<lb/>
　正<lb/>
公?戎于潛<lb/>
　記私?之始也周禮蕃服世一見其朝也周公置之<lb/>
<pb n="5a"/>
　國門之外所以?之也公方攝位戎窺其有慊然不<lb/>
　自安之心敢牽帥為潛之?公亦幸戎之親已會之<lb/>
　如敵已不以為嫌焉春秋以戎敵公其譏明矣<lb/>
夏五月莒人入向<lb/>
　春秋無義戰?凌弱?暴寡自書莒人入向始上無<lb/>
　明天子下無賢方伯故小國亦得以擅其兵也<lb/>
無駭帥師入極<lb/>
　極如顓臾須句之類皆附庸也無駭以未賜族之大<lb/>
<pb n="5b"/>
　夫將尊師?以壓之極不支矣在易之師剛中而應<lb/>
　行險而順以此毒天下而民從之貴乎以順動也入<lb/>
　者?不受之辭豈順動乎<lb/>
秋八月庚辰公及戎盟于唐<lb/>
　春?于潛戎請盟公辭焉亡幾何遽為唐之盟盟之<lb/>
　不足恃公固知之矣而顧汲汲盟之以修戎好?歉<lb/>
　故也徐戎並興而有費誓築與征同日其嚴于禦戎<lb/>
　若此公顧援而進之既?而盟如待大國魯自此卑<lb/>
<pb n="6a"/>
　矣時月日具聖人之慮?深<lb/>
九月紀裂繻來逆女冬十月伯姬歸于紀<lb/>
　?姻人道之始紀侯以未命之裂繻來逆女?吾女<lb/>
　矣歸妹永終知敝女歸之正不正以禮不以禮可以<lb/>
　占終焉君子是以知伯姬之不能有紀也<lb/>
紀子伯莒子盟于?<lb/>
　子伯子帛其說不一大要紀莒自為盟非為魯也以<lb/>
　告魯而書也<lb/>
<pb n="6b"/>
十有二月乙卯夫人子氏薨<lb/>
　春秋之始無以妾母為夫人者此夫人?公之妻也<lb/>
　公以攝欺世不以君禮自處妻則用夫人之禮以貴<lb/>
　之小人揜其不善而著其善君子視之如見肺肝故<lb/>
　子氏不書卒而書薨以成其為君夫人書薨而不書<lb/>
　?以見其不敢自正其為君夫人<hi>按夫人先君薨者經文例不書?非</hi>
　<hi>于義有所貶損也原文非是</hi>
鄭人伐衛<lb/>
<pb n="7a"/>
　大司馬九伐之法天子聲罪而討也列國燕伐燕耳<lb/>
　鄭以公孫滑奔衛衛人為之取廩延故執此辭擅兵<lb/>
　以攻衛是何責人之周而罪已之?也莊公志于殺<lb/>
　弟大叔段奔共其子滑奔衛父子不相保公之怒可<lb/>
　少霽矣又伐衛以討其藪逋夫極之于其所?施之<lb/>
　諸臣猶不可?猶子乎伐國非將卑師少而人之罪<lb/>
　鄭深也<lb/>
三年春王二月巳已日有食之<lb/>
<pb n="7b"/>
　日為?陽之宗而陰犯之故食猶君?本清明而有<lb/>
　蠱之者其明傷矣?家推?蝕有定數然有道之世<lb/>
　三光全而寒暑平今謫見于上人君能寅畏修省以<lb/>
　還吾清明之天則咎徵轉為休?矣伐鼓用幣特其<lb/>
　末<lb/>
三月庚戌天王崩<lb/>
　舜五十陟方乃死而為法于天下可傳于後世平王<lb/>
　在位五十一年非不久也黍離之風竟不復振其崩<lb/>
<pb n="8a"/>
　至無以為?悠悠?月志不自?故終于弱而已矣<lb/>
　顧命一書志王崩之變禮為多而康王初立召畢二<lb/>
　公率諸侯入應門左右則臣子奔喪之常百世不與<lb/>
　易也天王之崩赴于魯公不奔喪亦不遣使以弔蔑<lb/>
　周甚矣夫君親之尊一也公不知臨親之?尚安知<lb/>
　有王公不知有王則其臣安知有公非自隳其坊乎<lb/>
夏四月辛卯尹氏卒<lb/>
　天子之大夫外交于魯故尹氏之喪告書尹氏去其<lb/>
<pb n="8b"/>
　官謹世卿非人之戒也王者以?詔爵其賢耶象賢<lb/>
　而用之雖父子並為司徒不害緇衣之美其不賢耶<lb/>
　一日不可尸厥官?可世官如尹氏乎故用人者當<lb/>
　論賢不賢不當論世不世尹氏族?不顧禮法而外<lb/>
　交越百九十餘年竟成王子朝之禍<lb/>
秋武氏子來求賻<lb/>
　武氏世官也子未成人者也桓王之立以未踰年改<lb/>
　元未出命遣使故武氏子以自來書其使非所使求<lb/>
<pb n="9a"/>
　非所求則冢宰之責也魯于天王之喪雖赴不弔王<lb/>
　室不足於?而求賻焉是媿魯也夫猶有望于魯也<lb/>
　夫<lb/>
八月庚辰宋公和卒<lb/>
　胡文定謂諸侯曰薨而書卒以不請命于王而自立<lb/>
　不與其為諸侯也劉原父荅?公書謂薨者臣子之<lb/>
　辭?公亦以為然合而觀之可見薨魯卒諸侯之意<lb/>
冬十有二月齊侯鄭伯盟于石門<lb/>
<pb n="9b"/>
　鄭去周為邇在周為?故列國喜于交鄭伯主重于<lb/>
　得鄭外?急于摟鄭春秋書鄭之交于諸侯為多石<lb/>
　門之盟其首也信不由中盟何足尚哉<lb/>
癸未?宋穆公<lb/>
　宋殷後其爵公王請諡于天諸侯請諡于王不請而<lb/>
　諡非王制也死喪相恤邦交之常故魯?其?然天<lb/>
　王之崩屬邇不?周而?宋是不能三年之喪而緦<lb/>
　小功之察也<lb/>
<pb n="10a"/>
四年春王二月莒人伐把取牟婁<lb/>
　封建之法先王取地上有水自然之比而為之所以<lb/>
　協比上下之情使之一?以尊王室而安生民也故<lb/>
　分疆畫壤有其制車服旌旗有其等講信修睦有其<lb/>
　禮救??難有其義而連有帥卒有正州有牧小大<lb/>
　相維?外相統賜弓矢然後得?征其所征惟不共<lb/>
　王命是問非以從欲濟忿而便其私也是以王室尊<lb/>
　安民生?一五等之爵各保其社稷以無墜厥祀及<lb/>
<pb n="10b"/>
　其衰也王者號令不行於諸侯大不字小彊不恤弱<lb/>
　以勢力相雄長以智謀相吞噬無日不惟干戈之尋<lb/>
　周初千八百國至春秋存者無幾而封建之法?矣<lb/>
　莒前年入向今年伐把取非其有之邑區區蕞爾之<lb/>
　國猶擅兵若是?大于莒者乎書取深疾之<lb/>
戊申衛州吁?其君完<lb/>
　春秋?逆非一國衛其首也衛本紂畿?之地成王<lb/>
　以封康叔其政化後革而先衰故夷王時變風詩作<lb/>
<pb n="11a"/>
　實居十三國之首莊姜莊公夫人以公子州吁之母<lb/>
　上僭而失位故作?衣戴媯生子完莊姜以為己子<lb/>
　而州吁?之姜送戴媯大歸故作燕燕州吁?嫡之<lb/>
　後莊姜推原禍亂之本以為由已不見答于先君之<lb/>
　所由致故作日月禮莫嚴于嫡庶之辨莊公以私嬖<lb/>
　納州吁于邪又屬以兵是授之?完之刃也夫愛始<lb/>
　于?席變形于閨門而禍流社稷一至于此州吁?<lb/>
　公子之屬籍而莊公不父之罪?然見于其中可為<lb/>
<pb n="11b"/>
　萬世之戒<lb/>
夏公及宋公遇于清<lb/>
　二君志于?而為草次不期之遇其心所存不欲國<lb/>
　人窺之也?公以攝居位不能不以桓為慮宋繆公<lb/>
　致國于與夷而公子馮奔鄭殤公亦不能不以馮為<lb/>
　憂二君之?于中者?同故為此遇也<lb/>
宋公陳侯蔡人衛人伐鄭<lb/>
　執孤疑之心者來?賊之口人之得以間吾骨肉之<lb/>
<pb n="12a"/>
　好必中心?然之間有以召之也宋殤公得國于繆<lb/>
　公繆公之子馮奔鄭鄭人欲納之未有?也而殤公忌<lb/>
　馮之心已潛動于中故州吁得以伐鄭除害之語中<lb/>
　之遂興此師自此凡十一戰至于身?馮立然後已<lb/>
　豈惟?言能禍人國哉忌馮一念之動天昭昭乎臨<lb/>
　之矣?黨州吁?君之賊春秋所必誅乎<lb/>
秋翬帥師?宋公陳侯蔡人衛人伐鄭<lb/>
　伐鄭之役衛州吁使公孫文仲將而宋公身在兵間<lb/>
<pb n="12b"/>
　宋志明矣戎者國之大事師者君之大柄帥師直以<lb/>
　翬書何哉語曰其身不正雖令不從宋伐鄭以除公<lb/>
　子馮之害與公之不誠于遜桓機心械事適相為符<lb/>
　故翬逆探其心固請從宋以遂其?而公惟其言之<lb/>
　?也異日激成鍾巫之變實兆于此<lb/>
九月衛人殺州吁于濮冬十有二月衛人立晉<lb/>
　?逆之賊夫人得而討之無所逃于天地之間也州<lb/>
　吁?君自立其民不和而求寵于諸侯使諸侯少誰<lb/>
<pb n="13a"/>
　何之罪人之得易耳宋陳乃合力左右之黨遂立矣<lb/>
　然未得魯不敢以為安使魯能請于周聲其罪以王<lb/>
　命討誰敢不從宋為衛請翬帥師以從伐鄭則魯亦<lb/>
　與之黨益盛矣而其民之未和猶如故也石碏以王<lb/>
　覲為可則是當時諸侯之犯名義非王命不敢以自<lb/>
　安使王室能以大義號召諸侯誅一不義紀綱振而<lb/>
　風采變中興不難惜其君臣之不自亢也衛人以討<lb/>
　賊望之諸侯諸侯不足望望之魯魯不足望望之周<lb/>
<pb n="13b"/>
　周又不足望其志良可悲矣碏之謀行殺州吁于陳<lb/>
　之濮稱人以殺國人殺之也天尊地卑而乾坤立名<lb/>
　義之在人心未嘗少蝕故可以義動而不可以威?<lb/>
　可以禮率而不可以力制茍失其心泰山累卵矣州<lb/>
　吁材非不勇兵非不銳黨非不盛而國人之心終不<lb/>
　可?而和必討賊而後已雖殺之于濮幾于失賊而<lb/>
　?心之勃塞自是而始舒豈非康叔之化在人未泯<lb/>
　乎公子晉稱人以立國人立之也立無王命猶為不<lb/>
<pb n="14a"/>
　宜立然國人之心于是乎定矣故曰民為貴君為輕<lb/>
五年春公觀魚于棠<lb/>
　戒懼之心易移耽樂之情難制公子翬飛揚之志勃<lb/>
　勃乎不可遏公顧玩細?忘大患而觀魚于?地之<lb/>
　棠孟子所謂不賢者雖有此不樂也非不樂也所樂<lb/>
　非所樂也?一?之事在春田不之蒐耕不之省而<lb/>
　肆為?觀之舉不知務甚矣諉曰春獻王鮪將登寢<lb/>
　廟獨無?人乎<lb/>
<pb n="14b"/>
夏四月?衛桓公<lb/>
　按史記衛始伯也頃侯時夷王命衛為侯至平王命<lb/>
　武公為公自是皆僣公也春秋書衛以侯卒而公之<lb/>
　著國人之私也君?賊不討不書?桓公之?雖緩<lb/>
　賊討可無憾矣<lb/>
秋衛師入郕<lb/>
　郕間衛亂而侵之衛甫定即入郕修怨何其亟也兵<lb/>
　法出其所不意衛之逆賊閱八月而後討桓公十有<lb/>
<pb n="15a"/>
　四月而後?州吁用兵暴虐瘡痍未瘳宣公自外<lb/>
　初立上下之情未孚郕固不虞其遽及我也師一舉<lb/>
　入其國其得兵家之利乎春秋正誼不謀利書入甚<lb/>
　之也<lb/>
九月考仲子之宮初獻六羽<lb/>
　仲子不得並配于惠公之廟故為之?築?以祭而<lb/>
　因姓以名?公以攝欺世今五年矣其欺久而不續<lb/>
　則人將得而窺之故又為此示國人以將遜之意而<lb/>
<pb n="15b"/>
　申其欺夫不敬其親而敬他人者謂之悖禮公于?<lb/>
　親不屈半趾以臨窆而以盛禮施之先君之妾其果<lb/>
　出于是心之真乎成王賜周公以天子禮樂魯自是<lb/>
　僣用八佾而仲子之廟落成降殺用六婦人無武事<lb/>
　故不言佾而言羽初獻六羽以見前是之皆八也又<lb/>
　以見他廟之八猶故而仲子則六也又以見?非所<lb/>
　當?羽非所當羽特飾欺之具也<lb/>
邾人鄭人伐宋<lb/>
<pb n="16a"/>
　宋再挾衛以伐鄭又取邾田其不義可知邾鄭所以<lb/>
　合而伐之也是役邾倡而鄭和故邾以附庸序于鄭<lb/>
　之上重主兵也春秋無義戰而多忿兵使志足以御<lb/>
　氣禮足以制情方將自責自修之不暇何暇連兵以<lb/>
　伐人而逞其報復之私哉此所以兵無稅駕之期民<lb/>
　無息肩之日<lb/>
螟<lb/>
　大田之詩曰去其螟螣及其蝥賊毋害我田?而螟<lb/>
<pb n="16b"/>
　居其首春秋不書螣及蝥賊之害而書螟與詩意合<lb/>
　?螟為食苖心之虫視食根節與葉為特重故謹天<lb/>
　戒而書之夫人心受病則百骸不能以自立君心不<lb/>
　正則萬化不能以自美民心渙散則國?不能以自<lb/>
　長公觀苖心之螟盍知所警乎<lb/>
冬十有二月辛巳公子彄卒<lb/>
　彄卒書日恩禮厚也以臧僖伯之賢?之加一等未<lb/>
　為過然公之為人工于飾欺方?如棠詭辭以拒之<lb/>
<pb n="17a"/>
　生無旌禮死則厚?以?其憾不情甚矣<lb/>
宋人伐鄭圍長葛<lb/>
　天理人欲相為消長人欲日長則天理日消人欲窮<lb/>
　則天理滅矣宋繆公?其子馮而歸國于與夷其志<lb/>
　豈無望與夷之撫馮猶巳之撫與夷也而殤公撫存<lb/>
　之不加忌克之是用馮遂出奔于鄭又極之于其所<lb/>
　?必欲使無寄足之地再挾?君之衛以伐鄭亦足<lb/>
　以快其私矣而馮不去害不除不能一日忘也長葛<lb/>
<pb n="17b"/>
　之圍逾年不解必取而後已人知其為報鄭吾知其<lb/>
　欲急鄭而蹙馮也甚矣滅天理而窮人欲也<lb/>
</p>
<p>
</p>
  </div>
</body>
</text>
</TEI>