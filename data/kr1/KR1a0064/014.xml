<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易集?卷十四</head> <lb/>
    <p>
<pb n="1a"/>
欽定四庫全書<lb/>
　周易集?卷十四<lb/>
　　　　　　　　　　　　　宋　俞琰　撰<lb/>
　彖傳一<lb/>
　　文王之辭謂之經孔子之辭謂之傳傳者所以釋<lb/>
　　經之辭也經有彖辭即文王所繫於卦下之辭孔<lb/>
　　子釋文王卦下之辭而傳述其意故謂之彖傳古<lb/>
　　者經與傳各為一書自費直以傳解經而後鄭?<lb/>
<pb n="1b"/>
　　以彖傳連經文然猶若今乾卦次序至王弼乃自<lb/>
　　坤卦而始每卦以彖傳移綴於彖辭之後又加以<lb/>
　　彖曰兩字冠之後之人遂不謂之彖傳而直謂之<lb/>
　　彖夫以孔子之彖傳為彖則文王之彖辭當復謂<lb/>
　　之何哉魏晉而下去古日?訛以傳訛至今讀者<lb/>
　　習以為常弗察也先儒謂西漢時六經與傳皆?<lb/>
　　行逮東漢諸儒作注始合經傳為一如春秋三傳<lb/>
　　之文不與經連故石經公羊傳皆無經文藝文志<lb/>
<pb n="2a"/>
　　所載毛詩故訓傳亦與經?及馬融為周禮注乃<lb/>
　　云欲省學者兩讀故具載本文而就經為注鄭?<lb/>
　　與馬融同時?以易傳連於易經蓋倣融例而弼<lb/>
　　又援?例也乃若杜預分左氏傳連於經范望散<lb/>
　　太?測於八十一首之下皆欲取便於學者之誦<lb/>
　　覽故也唐太宗詔名儒定九經正義孔穎達奉詔<lb/>
　　與諸儒參議於易則獨取王弼自唐至宋著為定<lb/>
　　論不本正義者以為異?於是後之學者惟王弼<lb/>
<pb n="2b"/>
　　是從竟莫敢移動?汲公王原叔晁以道李巽巖<lb/>
　　?東萊朱紫陽皆以分經合傳非古吳仁傑?與<lb/>
　　權編周易古經亦皆極論王弼之失讀易者要當<lb/>
　　審其是不可狃於舊?而復以彖傳為彖云<lb/>
大哉乾元萬物資始乃統天<lb/>
　紫陽朱子曰此專以天道明乾義又曰此一節首釋<lb/>
　元義愚謂彖辭云元亨利貞不過謂大亨而利於正<lb/>
　彖傳分而為四又以元為重故特?之曰大哉乾元<lb/>
<pb n="3a"/>
　物有氣斯有形始者氣之元生者形之元形雖資坤<lb/>
　而生氣則資乾而始故曰萬物資始夫乾之元亨利<lb/>
　貞析之以配四時固皆天之德若獨論乾元之大則<lb/>
　元者生意也亨者生意之長利者生意之遂貞者生<lb/>
　意之成亨利貞之三者皆屬元之所統故曰乃統天<lb/>
　統者以一該?無所不總之謂大莫大於天而元統<lb/>
　之則天亦萬物中之物耳元其大矣哉<lb/>
雲行雨施品物流形<lb/>
<pb n="3b"/>
　紫陽朱子曰此釋乾之亨也愚謂乾之亨乃陽氣亨<lb/>
　通而物皆暢達之時是時天油然作雲沛然下雨凡<lb/>
　昔之凝滯者皆至此而流動昔之潛伏者皆至此而<lb/>
　形見故曰雲行雨施品物流形施去聲始豉反前言<lb/>
　萬物此言品物萬與品同歟異歟曰元為?氣之始<lb/>
　未可區?故總謂之萬亨則流動形見而洪?高下<lb/>
　各有區?故特謂之品或謂孔子?乾四?獨不言<lb/>
　亨何也誠齋楊氏曰言元言利言貞而不言亨非不<lb/>
<pb n="4a"/>
　言亨也雲行雨施品物流形即亨也節齋蔡氏曰雲<lb/>
　行雨施亨之見乎氣也品物流形亨之見乎形也<lb/>
大明終始六位時成時?六龍以御天<lb/>
　終謂下乾之終九三是也始謂上乾之始九四是也<lb/>
　九三九四乃乾下乾上之交接處一乾方終一乾又<lb/>
　始則生意於此續而不?故不曰始終而特曰終始<lb/>
　?卦云終萬物始萬物亦是此意彼言艮東北丑寅<lb/>
　之交此則言兩乾上下之交也或以初為始上為終<lb/>
<pb n="4b"/>
　初上乃一卦之始終非此之謂也或以元為始貞為<lb/>
　終元貞乃四德之始終非此之謂也大明終始謂聖<lb/>
　人大明天道之終始以示人也六位卦之六畫也易<lb/>
　六畫而成卦一畫有一畫之位一位有一位之時乾<lb/>
　六位各以時成則乾道於是乎備矣乾而止於三畫<lb/>
　則終而?繼豈生生之謂易哉所謂大明終始所謂<lb/>
　六位時成皆發明重乾六畫之義六龍乾之六爻也<lb/>
　六位言六畫之定分六龍言六爻之變象六位乃諸<lb/>
<pb n="5a"/>
　卦之所同六龍則純乾之所獨也時?六龍以御天<lb/>
　謂聖人當此之時乘六陽之亨通以行天道與天道<lb/>
　同一亨通也紫陽朱子曰此言聖人之元亨也<lb/>
乾道變化各正性命保合大和乃利貞<lb/>
　紫陽朱子曰此言乾道變化?所不利而萬物各得<lb/>
　其性命以自全以釋利貞之義也愚謂乾道天之道<lb/>
　也變化?陽之變化也?變為陽陽化為?寒暑之<lb/>
　往來是也寒往則暑來暑往則寒來一往一來而不<lb/>
<pb n="5b"/>
　已是之謂道天道之所以為變化者何變化萬物也<lb/>
　萬物蓋隨四時之推移而為之變為之化也天所賦<lb/>
　為命物所受為性物受天之所賦自形自色自生自<lb/>
　長莫不小遂其小大遂其大是為各正性命謂各得<lb/>
　其性命之正也大音泰大和即元氣也保謂保全而<lb/>
　?虧合謂合聚而不散物皆斂華就實而保合大和<lb/>
　則又為來春發生之地也乃利貞者由是而利貞也<lb/>
　承上文之意推本元亨而言也蓋自元而亨亨而利<lb/>
<pb n="6a"/>
　利而貞貞則又元不貞則?以為元元乃物之萌芽<lb/>
　初出時亨乃物之長茂時利乃物之收斂時貞乃物<lb/>
　之結實而歸宿處唯有此歸宿處是以貞下起元靜<lb/>
　極而復動冬極而復春生意常周流而不?若使元<lb/>
　亨而不利貞春夏而不秋冬則元氣磔裂發散?餘<lb/>
　而乾道或幾乎熄矣何變化之有<lb/>
首出庶物萬國咸寧<lb/>
　紫陽朱子曰此言聖人之利貞也愚謂聖人聰明睿<lb/>
<pb n="6b"/>
　知冠乎?倫超出庶物足以有臨足以表正萬邦而<lb/>
　天下皆得其所安故曰首出庶物萬國咸寧首即元<lb/>
　也萬國願戴聖人為首亦猶萬物資始於乾之元也<lb/>
　孔子?乾之利貞而又言首其意亦可見矣蓋曰貞<lb/>
　不終於貞而貞之後又繼以元也聖人體乾之元出<lb/>
　而君臨萬國是為萬國之元首萬國各有其君則又<lb/>
　各為其國之首蓋推廣乾元之大以見生生之道?<lb/>
　窮也乾彖傳三言物初言萬物次言品物又言庶物<lb/>
<pb n="7a"/>
　何其異耶曰萬物偕天而言也品物以在地而言也<lb/>
　?物即品物對人君而言則謂之庶庶者?也<lb/>
至哉坤元萬物資生乃順承天<lb/>
　乾天道也坤地道也天尊地卑故乾元稱大坤元稱<lb/>
　至至義差緩雖不若大之盛然乾之所至坤亦至焉<lb/>
　坤元蓋與乾元同其大也孔子嫌於兩大同稱故變<lb/>
　文而?坤之元曰至哉所以尊乾也聖人於尊卑之<lb/>
　辨謹嚴如此萬物資乾元以始有氣而未有形資坤<lb/>
<pb n="7b"/>
　元以生乃有形父母之道也是故天氣不下降於地<lb/>
　則地亦不能生物地之生物乃順而承天之施也承<lb/>
　受也奉也坤順乾而受乾之施下奉上之道也<lb/>
坤厚載物德合?疆含?光大品物咸亨<lb/>
　順與厚皆坤德順而承天之施所以生物厚而合天<lb/>
　之?疆所以載物乾德之大?不覆幬而?此疆爾<lb/>
　界之限坤德之厚無不持載亦?此疆爾界之限是<lb/>
　之謂合夫坤其靜也翕翕則含?其動也闢闢則光<lb/>
<pb n="8a"/>
　大含?如此光大如此是以品物咸得亨通也或曰<lb/>
　陽明而?暗陽大而?小光大者乾之德坤安得光<lb/>
　大曰坤之德含容?博而與乾合則亦光明盛大也<lb/>
　孔子?坤之德不曰大而曰至蓋以尊?二上而不<lb/>
　可與乾並稱次?坤之亨乃曰含?光大則坤德之<lb/>
　大實與乾同不然坤何以為乾之配<lb/>
牝馬地類行地?疆柔順利貞君子攸行<lb/>
　龍行天之物故以象天馬行地之物故以象地坤順<lb/>
<pb n="8b"/>
　而承天是以博厚載物而合乾?疆牝馬柔順而類<lb/>
　地是以引重致?而行地?疆彖辭云利牝馬之貞<lb/>
　孔子加以柔順二字而釋之曰柔順利貞何也彖辭<lb/>
　云君子有攸往自連下文孔子併及之而釋之曰君子<lb/>
　攸行又何也曰孔子所以錯綜其辭者蓋又發明文<lb/>
　王言外之意而謂君子所行柔順而貞則宜柔順而<lb/>
　不貞則不宜也孝經云故當不義則子不可以不爭<lb/>
　於父臣不可以不爭於君故當不義則爭之從父之<lb/>
<pb n="9a"/>
　令又焉得為孝乎坤臣子之道也臣子之事君父唱<lb/>
　則必應固不可不柔順然倡之不以道而亦應焉則<lb/>
　過於柔順而不貞矣過於柔順而不貞則柔為小人<lb/>
　之善柔順為小人之阿順豈君子之所宜哉<lb/>
先迷失道後順得常西南得朋乃與類行東北喪朋乃<lb/>
終有慶安貞之吉應地?疆<lb/>
　坤不能自行順乾之健而行君子有攸往先則迷而<lb/>
　失其道後則順而得其常西南兌離巽皆坤朋乃與<lb/>
<pb n="9b"/>
　類行東北雖喪其朋然?當從陽乃終有得主之慶<lb/>
　慶?韻平聲音羌君子之出處隨地而安隨地而貞<lb/>
　不限西南東北皆吉故曰安貞之吉應地?疆方其<lb/>
　在西南則安於西南猶女子在室則安於父母家及<lb/>
　其往東北則安於東北猶女子嫁而從夫則安於夫<lb/>
　家在此亦貞而吉在彼亦貞而吉君子無入而不自<lb/>
　得焉或者乃謂惟當貞於陽方不當貞於?方則拘<lb/>
　於一而與應地?疆之義背馳矣坤彖傳凡三言順<lb/>
<pb n="10a"/>
　三言?疆順坤德?疆則乾德也坤合乾之?疆則<lb/>
　地亦?疆是故馬之無疆類地君子之?疆應地<lb/>
屯剛柔始交而難生動乎險中大亨貞雷雨之動滿盈<lb/>
天造草昧宜建侯而不寧<lb/>
　易六十四卦惟乾坤二卦純剛純柔?所謂上下之<lb/>
　?承亦?所謂?外之配應其餘六十二卦則皆剛<lb/>
　柔錯雜乃有?承配應既有?承配應則其?千變<lb/>
　萬化而無窮矣剛謂乾之九柔謂坤之六始交謂乾<lb/>
<pb n="10b"/>
　之初交坤而成震難生謂坎水之險在前此合上下<lb/>
　二體釋卦之名義也動者震之德險者坎之德震在<lb/>
　坎中是謂動乎險中此雖具上下卦二體之德並言<lb/>
　其意則在初九初九蓋屯之主爻也大釋元字大亨<lb/>
　貞謂屯之時動則可以出險而大亨固不容不動然<lb/>
　又不可遽動唯以貞道固守則利也陽在?中則激<lb/>
　而為雷?陽和洽則烝而為雨雷雨之動滿盈謂震<lb/>
　雷坎雨閉固?塞必至於滿盈而後動以象屯道艱<lb/>
<pb n="11a"/>
　難而未能遽通也天造時運也草震象謂雜亂而未<lb/>
　定也昧坎象謂幽暗而未明也屯之時如此豈宜有<lb/>
　所往唯宜建侯建侯所以濟難也不寧不遑寧處也<lb/>
　難生故不寧侯未建則難未解欲寧處得乎<lb/>
山下有險險而止蒙蒙亨以亨行時中也匪我求童蒙<lb/>
童蒙求我志應也初筮告以剛中也再三瀆瀆則不告<lb/>
瀆蒙也蒙以養正聖功也<lb/>
　蒙卦下坎水上艮山退則困於坎水之險而不可處<lb/>
<pb n="11b"/>
　進則閡於艮山之止而不可往進退莫知所之是之<lb/>
　謂蒙山下有險言卦象險而止言卦德蒙言卦名自<lb/>
　此以下皆言卦義以亨行者蒙以亨而後行未亨則<lb/>
　止既亨則行也蒙豈能遽亨所以亨者時也當其可<lb/>
　之謂時蓋不憤則不啟不悱則不發也時中者於其<lb/>
　可亨之時而亨之不先時不後時也志謂五之志應<lb/>
　謂應二也二以剛明之賢處下五以童蒙之君居上<lb/>
　非是二求五蓋五之志應於二也伊川程子曰賢者<lb/>
<pb n="12a"/>
　在下豈可自進以求於君茍自求之必?信用之理<lb/>
　古之人所以必待人君致敬盡禮而後往者非欲自<lb/>
　為尊大蓋其尊德樂道不如是不足與有為也剛中<lb/>
　指九二以其剛而得中則告而有節乃可?人之疑<lb/>
　也瀆蒙謂告之不一則其?煩亂而愈滋其惑也是<lb/>
　不惟問者瀆告者亦瀆也夫童蒙求我之初其志蓋<lb/>
　專一也吾當盡誠以告之不告則失人至於再至於<lb/>
　三則煩數而其志不專一矣不若不告告則失言也聖<lb/>
<pb n="12b"/>
　者?所不通之謂童蒙之時便當以正道涵養其正<lb/>
　性是乃作聖之功也古之人含德之厚比於赤子大<lb/>
　人之所以為大人者不失其赤子之心而已童蒙之<lb/>
　時情竇未開天真未散粹然一出於正所謂赤子之<lb/>
　心是也蓋涵養正性全在童蒙之時若童蒙之時?<lb/>
　所養而失其正則他日欲望其作聖不可得矣文王<lb/>
　曰初筮告孔子釋之曰以剛中也文王曰再三瀆瀆<lb/>
　則不告孔子釋之曰瀆蒙也文王曰利貞孔子釋之<lb/>
<pb n="13a"/>
　曰蒙以養正聖功也孔子蓋發明文王言外之意故<lb/>
　其意又加詳焉或曰亨行二字羡文<lb/>
需須也險在前也剛健而不陷其義不困窮矣需有孚<lb/>
光亨貞吉位乎天位以正中也利?大川往有功也<lb/>
　須待也險在前謂前遇坎水之險也剛健而不陷謂<lb/>
　乾不陷於坎也坎雖險乾以剛健能需而不躁進則<lb/>
　?陷溺之憂矣揆之以義蓋不至於困窮也卦互兌<lb/>
　兌為澤坎水在兌澤之上則澤有水而其象亦為不<lb/>
<pb n="13b"/>
　困窮也位乎天位謂以九居五也上五兩爻皆屬天<lb/>
　位而五為天之正位故言天位正中謂正得其中也<lb/>
　需之時剛明之君與剛明之臣同德相孚五也又能<lb/>
　以正道固守而其剛明之德不為二?所揜是以亨<lb/>
　且吉也正中以明有孚與貞位乎天位以明光亨與<lb/>
　吉往有功謂需極則當往往則有難濟之功蓋?不<lb/>
　往而坐待險平之理也此卦彖傳先以卦德釋卦名<lb/>
　義而曰需須也險在前也剛健而不陷其義不困窮<lb/>
<pb n="14a"/>
　矣蓋合二體而言次曰需有孚光亨貞吉位乎天位<lb/>
　以正中也蓋?九五之主爻終曰利?大川往有功<lb/>
　也蓋又合二體之德言或曰需之為卦以乾遇坎而<lb/>
　為之辭故乾雖剛健而以險難在前不能不為之需<lb/>
　乃若遇巽則其剛健為?小所畜遇艮則其剛健為<lb/>
　陽大所畜各因其所遇而為之辭也同是坎也以震<lb/>
　遇之則動乎險中而能濟難屯卦是也以艮遇之則<lb/>
　見險而能止不犯於難蹇卦是也需則知險難在前<lb/>
<pb n="14b"/>
　遂不躁進又有剛健濟難之才遂不即止必有待焉<lb/>
　而後進與屯蹇異矣<lb/>
訟上剛下險險而健訟訟有孚窒惕中吉剛來而得中<lb/>
也終凶訟不可成也利見大人尚中正也不利?大川<lb/>
入于淵也<lb/>
　上剛指乾下險指坎在上者恃其剛以陵下在下者<lb/>
　?其險以伺上一剛一險訟之由也險者狡而工於<lb/>
　爭健者強而力於爭險而健是以訟也夫上剛下險<lb/>
<pb n="15a"/>
　分兩體之上下而以彼此言險而健則合兩體為一<lb/>
　而總言之也若使險而不健亦不能訟健而不險亦<lb/>
　不生訟唯險而又健則??險惡而多蓄智謀外恃<lb/>
　壯健而不畏敲扑訟之所以成也此以卦德釋卦名<lb/>
　義也健字句?乃及於訟或以健訟相連誤矣剛來<lb/>
　而得中指九二九二蓋成卦之主爻也自彼而此謂<lb/>
　之來訟乃需之倒體需主爻在五訟主爻在二向為<lb/>
　需之主則剛處於五今為訟之主則剛來於二也或<lb/>
<pb n="15b"/>
　謂訟為四陽卦自遯來而九三降為九二非也得中<lb/>
　謂居下體之中也訟不可成謂非吉德得已則已不<lb/>
　得已而為之亦不可極其終也中正指九五訟唯中<lb/>
　正而有理則宜見中正之人故曰利見大人尚中正<lb/>
　也淵指坎水訟之時人情乖違深入險地必遭陷溺<lb/>
　故曰不利?大川入于淵也伊川程子曰據卦才而<lb/>
　言更取成卦之由為義者此是也卦義不取成卦之<lb/>
　由則更不言所變之爻也據卦辭二乃善也而爻中<lb/>
<pb n="16a"/>
　不見其善蓋卦辭取其有孚得中而言乃善也爻則<lb/>
　以自下訟上為義所取不同也<lb/>
師?也貞正也能以?正可以王矣剛中而應行險而<lb/>
順以此毒天下而民從之吉又何咎矣<lb/>
　師者?也周禮以五人為伍五伍為兩二十五人也<lb/>
　四兩為卒百人也五卒為旅五百人也五旅為師二<lb/>
　千五百人也卦唯一陽而有五?之?故曰師?也<lb/>
　正謂兵出而有名也書武成云將有大正于商注云<lb/>
<pb n="16b"/>
　大正以兵征之蓋謂武王伐紂以有道誅無道是為<lb/>
　大正也孟子云征之為言正也能役天下之?而以<lb/>
　之討亂禁暴弔民伐罪然後謂之正不正則兵出無<lb/>
　名人心不服何以王天下今興師動?而名正言順<lb/>
　可以王天下矣故曰貞正也能以?正可以王矣九<lb/>
　二剛得中而?過為上與六五柔中之君相應故曰<lb/>
　剛中而應行此危險之道而上順天理下順?心故<lb/>
　曰行險而順夫兵者不祥之器用之則傷財害民是<lb/>
<pb n="17a"/>
　毒天下也蓋蠻夷寇賊毒害於民聖人不得已而伐<lb/>
　之用兵乃所以去其害猶用瞑眩之毒藥以攻毒疾<lb/>
　疾既毒則其用藥亦不容不毒也如此而民皆從之<lb/>
　既吉而又無咎之者以其剛中而應行險而順也故<lb/>
　曰以此毒天下而民從之吉又何咎矣不然則雖欲<lb/>
　?咎且不可得而?吉哉涑水司馬公曰夫治?不<lb/>
　以剛則慢而不振用剛而不獲中則暴而?親上?<lb/>
　應於君下?應於民則身危而功不成所施不在於<lb/>
<pb n="17b"/>
　順則?怒而民不從四者非所以吉而?咎也吉而<lb/>
　?咎則唯剛中而應行險而順乎<lb/>
比吉也比輔也下順從也原筮元永貞?咎以剛中也<lb/>
不寧方來上下應也後夫凶其道窮也<lb/>
　紫陽朱子以比吉也三字為衍文郭京以比吉兩字<lb/>
　為彖辭但誤?也字凡彖傳先舉彖辭後以義結彖<lb/>
　辭下並?也字姑蘇潘氏曰比輔者臣親其君也下<lb/>
　順從者民親其君也愚謂比以九五為主輔謂六四<lb/>
<pb n="18a"/>
　不憚其勞而輔己也下順從謂在下三?皆順而從<lb/>
　已也近有六四順而為之輔下有三?順而?不從<lb/>
　此九五所以為比之吉也坤順也初至四皆坤畫有<lb/>
　?皆順從之象上六不與焉今但曰下順從而不及<lb/>
　上蓋斥上六在外也剛中謂九五剛而得中也卦有<lb/>
　?外二體筮法先成者為?卦後成者為外卦故蒙<lb/>
　以?卦為初筮比以外卦為原筮孔子釋蒙之初筮<lb/>
　曰以剛中也釋比之原筮亦曰以剛中也蒙之剛中<lb/>
<pb n="18b"/>
　乃九二比之剛中則九五是也剛則所守者固中則<lb/>
　?過為此所以原筮元永貞?咎也厚齋馮氏曰萃<lb/>
　之與比下體坤地則同而上體水澤之象亦不相?<lb/>
　萃以九四一爻有分權之勢故元永貞於五言之若<lb/>
　比下?分其權者故元永貞言之於彖義各有在也<lb/>
　上下應謂九五與初二三上下之情相通也?方歸<lb/>
　附之初上下之情蓋猶未通四居其間不憚其勞以<lb/>
　下之意達於上又以上之意達於下然後上下之情<lb/>
<pb n="19a"/>
　通故曰不寧方來上下應也上六處比之極有不得<lb/>
　其比之象窮而?所歸故曰後夫凶其道窮也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易集?卷十四<lb/>
</p>
<p>
</p>
  </div>
</body>
</text>
</TEI>