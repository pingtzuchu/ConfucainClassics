<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十四</head> <lb/>
    <p>
<pb n="1a"/>
欽定四庫全書<lb/>
　春秋集註卷三十四<lb/>
　　　　　　　　　　　　　宋　?閌　撰<lb/>
　　昭公四<lb/>
二十有一年春王正月葬蔡平公<lb/>
　因魯往會而著其臣子私諡之罪<lb/>
夏晉侯使士鞅來聘<lb/>
　晉頃公即位六年矣公以晉昭見止之故不復往朝<lb/>
<pb n="1b"/>
　今使士鞅來聘而孫叔婼為政季孫欲惡于晉乃使<lb/>
　有司從齊鮑國之禮士鞅怒曰鮑國之位下其國小<lb/>
　而使鞅從其牢是卑敝邑也將復諸寡君二十三年<lb/>
　晉人遂執婼夫惟禮可以定國而賓客牢禮不以命<lb/>
　則長此安窮吳徵百牢自歸費始亂生于交際之間<lb/>
　禮好不結而財求無度則聘義亡矣蓋自是聘不復<lb/>
　志也<lb/>
宋華亥向寧華定自陳入于宋南里以叛<lb/>
<pb n="2a"/>
　去冬三卿出奔陳既出則義與君?今乃同入于南<lb/>
　里是犯君也犯君當誅宋公不能討之而南里之人<lb/>
　又不能為君?之反為三子所據則是宋之綱紀盡<lb/>
　弛矣書自陳者陳有奉焉故也<lb/>
秋七月壬午朔日有食之<lb/>
　日食雖有常度亦人事所召有食之者<lb/>
八月乙亥叔輒卒<lb/>
　事業無見于經而卒之者為叔肸崇也<lb/>
<pb n="2b"/>
冬蔡侯朱出奔楚<lb/>
　朱立已踰年矣而?世子有之子東國以世嫡之故<lb/>
　攻朱而自立故朱出奔楚以其不正不能自固其位<lb/>
　故稱名以?之<lb/>
公如晉至河乃復<lb/>
　公以士鞅來聘故往朝之而晉復辭公故復凡公如<lb/>
　晉而復者六蓋魯衰而朝于齊晉晉愈?則其往也<lb/>
　愈數及其又?而魯益衰則往而辭焉春秋蓋傷魯<lb/>
<pb n="3a"/>
　之削也滋甚而不能以義自?爾<lb/>
二十有二年春齊侯伐莒<lb/>
　齊北郭?帥師伐莒莒敗齊師于壽餘于是齊侯親<lb/>
　伐之莒子行成焉盟莒子于稷門之外夫齊景矜而<lb/>
　自功如此安能及?哉<lb/>
宋華亥向寧華定自宋南里出奔楚<lb/>
大蒐于昌間<lb/>
　三家卒徒至是益?故于蒐復加大字所以甚三家<lb/>
<pb n="3b"/>
　之盛所以見公室之卑也昌間言非其地<lb/>
夏四月乙丑天王崩<lb/>
　景王在位二十五年世子壽蚤卒愛子朝而欲立之<lb/>
　國人弗順乃立子猛<lb/>
六月叔鞅如京師葬景王<lb/>
　天子崩天下諸侯九夷八蠻莫不奔其喪故七月而<lb/>
　葬者盡天下臣子之心使?近得會其葬也今天王<lb/>
　崩諸侯無一奔喪者昭公但使叔鞅往會之又以三<lb/>
<pb n="4a"/>
　月而葬是天子而用士庶人之禮也凡言葬王則知<lb/>
　往京師矣必曰如京師者?乎以自行為文者也<lb/>
王室亂<lb/>
　春秋記事必指其實下書王猛子朝之事自足以見<lb/>
　王室之亂而聖人乃于此不?其辭直云爾何哉前<lb/>
　此者王室衰微猶未至于亂也故聖人每扶而尊之<lb/>
　言王則曰天王不混稱于吳楚也言周則曰京師不<lb/>
　下同于列國也王敗于鄭而書蔡人?人陳人從王<lb/>
<pb n="4b"/>
　伐鄭以諸侯不可敵王故以自敗為文也以至襄王<lb/>
　出奔而書天王出居于鄭晉侯召王而書天王狩于<lb/>
　河陽王臣雖微者亦序于諸侯之上則所以嚴其名<lb/>
　分者至矣故凡王室可譏可貶者皆遷就其辭而為<lb/>
　之?避今景王不能正其家而致諸子之爭立于是<lb/>
　尹氏召伯毛伯欲立王子朝而劉子單子欲立王猛<lb/>
　二子相爭遂以干戈相向迭勝迭負五年之間國無<lb/>
　定主王室之亂莫此為甚故特書之然莊二十年惠<lb/>
<pb n="5a"/>
　王有子?之亂僖二十四年襄王有子帶之亂春秋<lb/>
　不書王室亂何獨于此乎書惠襄二王亂不在已今<lb/>
　景王之亂乃自取之是王室自亂蓋有甚于惠襄者<lb/>
　且天下不可一日無君而二子爭立五年始定嗚呼<lb/>
　王室者諸夏之本也枝葉未有害本實先撥詩人尚<lb/>
　以為戒況枝葉己彫瘁而本又?壞若此乎聖人于<lb/>
　此所以特書王室亂者深悼周之不復興且罪諸侯<lb/>
　之不一救也<lb/>
<pb n="5b"/>
劉子單子以王猛居于皇<lb/>
　猛悼王也子朝乃猛之庶兄有寵于景王王欲立之<lb/>
　劉單不可故景王崩既葬而子朝遂作亂也以王猛<lb/>
　居于皇者避子朝也以者行其意也貴則行乎賤大<lb/>
　則行乎小此君臣也而以行其意言者君昏不能正<lb/>
　國危不能正亂而後謀之猶行其意也蓋猛位未定<lb/>
　進退在二子見景王不早定以致二子敢?之也皇<lb/>
　者畿?之邑不言出而言居者猛所得有也未踰年<lb/>
<pb n="6a"/>
　而稱王示當立也其名之明雖有當立之義未能自<lb/>
　定也君前臣名劉單不名而王名不嫌于倒置乎曰<lb/>
　君前臣名常禮也禮當其變臣有不名而名其君不<lb/>
　嫌者矣惟可與權者能變而不越乎中<lb/>
秋劉子單子以王猛入于王城<lb/>
　王城者天子西都非宗廟所在而子朝之黨在焉故<lb/>
　言入景王失道不能蚤正王猛之位終致子朝爭立<lb/>
　故二子既以王猛居于皇又以王猛入于王城再書<lb/>
<pb n="6b"/>
　劉子單子以王猛其辭繁而不殺則必有大美惡焉<lb/>
冬十月王子猛卒<lb/>
　居喪而稱王者明當嗣也出而言居者如成君也卒<lb/>
　而書子猛者蓋生已正其當王故死以未踰年之君<lb/>
　書之也不崩不葬降成君也按子朝告諸侯之辭曰<lb/>
　穆后及太子壽早夭即世劉單贊私立少以間王室<lb/>
　夫猛者太子之母弟雖與朝皆景王子猛幼而嫡朝<lb/>
　庶而長而子朝之言乃惟太子為嫡而已欲以長奪<lb/>
<pb n="7a"/>
　之豈知太子之母弟亦嫡乎凡立後之法先立嫡無<lb/>
　嫡則立子爾立嫡者以嫡為重故太子死立嫡孫未<lb/>
　有嫡孫則立太子之母弟以母嫡故也立子則從諸<lb/>
　子之長者立之均吾庶子故也今猛又卒于是又立<lb/>
　猛之母弟王子?是為敬王<lb/>
十有二月癸酉朔日有食之<lb/>
　杜預曰以長?推校前後當為癸?朔蓋癸酉篆相<lb/>
　類而誤也夫日食雖有常度亦人事所召有食之者<lb/>
<pb n="7b"/>
二十有三年<lb/>
　敬王即位<lb/>
春王正月叔孫婼如晉<lb/>
　邾人城翼師自武城還魯人譎而取之邾人愬于晉<lb/>
　晉人來討故叔孫婼如晉也<lb/>
癸丑叔鞅卒<lb/>
晉人執我行人叔孫婼<lb/>
　晉人以我取邾師為罪而執我行人然此非大怨也<lb/>
<pb n="8a"/>
　其實則為二十一年士鞅來聘以魯為卑已故也<lb/>
晉人圍郊<lb/>
　郊王畿之邑不繫之國者天下皆王土也王臣亦無<lb/>
　所繫蓋土無二王所以?異于諸侯也春秋諸侯更<lb/>
　相侵伐未嘗敢及于周蓋外相攻奪以傾天下之勢<lb/>
　其心實無王而?不敢犯王室者懼天下諸侯執言<lb/>
　而攻已也此圍郊者子朝在焉故也晉人助王以討<lb/>
　子朝之亂既不書大夫之名不稱師而曰人者微之<lb/>
<pb n="8b"/>
　也事不克濟無功而還勤王之舉果如是乎故書晉<lb/>
　人圍郊以罪之<lb/>
夏六月蔡侯東國卒于楚<lb/>
　前年蔡侯朱來奔楚而東國以世子之嫡遂自立楚<lb/>
　人直朱而召東國東國因朝于楚而卒故貶而不葬<lb/>
　凡立三年其弟申立<lb/>
秋七月莒子庚輿來奔<lb/>
　庚輿奪正而立又不安其國而出奔于魯如匹夫之<lb/>
<pb n="9a"/>
　逃故稱名與鄭伯突同莒人後迎郊公為君<lb/>
戊辰吳敗頓胡沈蔡陳許之師于雞父胡子?沈子逞<lb/>
滅獲陳夏齧<lb/>
　此見吳之?而楚人益弱故先貶吳以抑其?夫頓<lb/>
　胡沈蔡陳許皆楚與國也吳伐州來楚人帥六國之<lb/>
　師救之于是吳人禦之盡敗其師于雞父凡直以敗<lb/>
　為文者不分君臣舉師為重然此六國之師亦皆略<lb/>
　而不敘也頓胡沈則其君自將蔡陳許則大夫帥師<lb/>
<pb n="9b"/>
　是以其次如此也然不書楚而舉六國不君不大夫<lb/>
　者是時中國有子朝之難而諸侯安然不救乃助楚<lb/>
　以攻吳聖人賤其背華而即夷故併罪六國有同夷<lb/>
　狄以夷狄敗夷狄則楚尤不足道也終君之終大夫<lb/>
　之者滅獲也其言胡子?沈子逞滅者深惡二國之<lb/>
　君不以禮義自守而服屬于楚為吳所敗不得其死<lb/>
　故以自滅為文也君死而云滅者小國悉師而行一<lb/>
　敗而俱亡之辭也故鄭棄其師齊人?于遂梁亡胡<lb/>
<pb n="10a"/>
　子?沈子逞滅皆自取之也陳夏齧不言執而言獲<lb/>
　者甚之也夫六國之師盡為晉所敗二君見殺一大<lb/>
　夫見獲背華而即夷者其效如此此萬世人君之戒<lb/>
　是以謹而日之<lb/>
天王居于狄泉<lb/>
　著有天子也然猛之母弟始立而遽稱天王者蓋景<lb/>
　王之崩踰年矣曠年不可以無君故踰年則稱之且<lb/>
　明正也又以著天下已有主而子朝不可亂之也其<lb/>
<pb n="10b"/>
　曰居于狄泉者復避子朝且罪諸侯不赴難也狄泉<lb/>
　在王城之側周墓所在也<lb/>
尹氏立王子朝<lb/>
　以諸侯不勤王王師不勝嗣君出居于狄泉故尹氏<lb/>
　立王子朝立者?辭蓋嗣子有常位故不言立此言<lb/>
　立者與?人立晉同然?稱人者?人同欲立之也<lb/>
　合?人所同願猶且不可今尹氏以一已之私而立<lb/>
　之以致周室之亂罪在尹氏也尹氏即尹子此稱氏<lb/>
<pb n="11a"/>
　者著其世執國柄也然?人立公子晉祗稱晉而已<lb/>
　此稱王子朝何也不稱王子則嫌若尹氏之朝異乎<lb/>
　?之晉也文勢當然<lb/>
八月乙未地震<lb/>
　地道安?以震為異當是之時禍亂極矣日至三食<lb/>
　地為再動<lb/>
冬公如晉<lb/>
　為叔孫婼故也<lb/>
<pb n="11b"/>
至河有疾乃復<lb/>
　公兩朝晉而一見止五如晉而四不得入惟此有疾<lb/>
　而復然猶書乃者蓋難辭也逮于有疾乃復爾殺恥<lb/>
　也然公之進退得以自?因疾而還可得言之若夫<lb/>
　大夫則不得廢君命疾不可書書之是許其復也故<lb/>
　公子遂至?有疾乃復卒于垂不言有疾也<lb/>
二十有四年春王二月丙戌仲孫貜卒<lb/>
　此孟獻子之曾孫孟僖子也初公如楚僖子為介不<lb/>
<pb n="12a"/>
　能相儀及楚又不能答郊勞僖子病之乃講學焉苟<lb/>
　能禮者從之及其將死也召其大夫曰禮人之幹也<lb/>
　屬?與何忌于夫子而師事之而學禮焉以定其位<lb/>
　故孟懿子何忌南?敬叔?皆師事仲尼仲尼曰能<lb/>
　補過者君子也詩曰君子是則是效孟僖子可則效<lb/>
　矣<lb/>
叔孫婼至自晉<lb/>
夏五月乙未朔日有食之<lb/>
<pb n="12b"/>
　日食雖有常度亦人事所召有食之者<lb/>
秋八月大雩<lb/>
　因旱祭志僭也<lb/>
丁酉杞伯郁釐卒<lb/>
冬吳滅巢<lb/>
　巢楚邑襄二十五年吳子遏伐楚門于巢巢人射而<lb/>
　殺之至是吳因兩女子爭桑相攻遂舉兵肆其毒于<lb/>
　巢而盡殺之故書滅與州來同<lb/>
<pb n="13a"/>
葬杞平公<lb/>
　因魯往會而著其臣子私諡之罪<lb/>
二十有五年春叔孫婼如宋<lb/>
　婼之聘宋且為季氏逆女也書之以見宋曲棘之役<lb/>
　不忘敦篤于急難者以此<lb/>
夏叔詣會晉趙鞅宋樂大心?北?喜鄭游吉曹人邾<lb/>
人滕人薛人小邾人于?父<lb/>
　謀王室也自二十二年景王崩王室亂天王播越在<lb/>
<pb n="13b"/>
　外諸侯皆莫奔救四年之後晉始為此會而諸侯不<lb/>
　至但合諸侯大夫以謀之令諸大夫具戍曰明年將<lb/>
　納王夫王室之急如此豈可坐待明年哉然則諸侯<lb/>
　不行無安輔王室之心可知矣然而此會諸侯猶有<lb/>
　善意也故無貶辭惟書諸國大夫見諸侯之無霸也<lb/>
　叔孫昭子曰諸侯之無霸也害哉季世之事豈特諸<lb/>
　侯以為害王室實下賴霸者亦有望焉且王室之亂<lb/>
　如此之甚有霸者作苟能舉法以定之如齊桓公盟<lb/>
<pb n="14a"/>
　首止以定王世子鄭晉文公誅叔帶以入襄王豈不<lb/>
　美哉桓文不作朝猛相競王室世臣不能明先王一<lb/>
　定之制順非而廢嫡使頃公而為桓文果至是乎是<lb/>
　以聖人傷王室之亂而又于此著諸侯之無霸也<lb/>
有?鵒來巢<lb/>
　劉向曰有蜚有蜮不言來者氣所生所謂眚也?鵒<lb/>
　言來者氣所致所謂祥也?鵒雖飛禽多穴居窟中<lb/>
　或在枯木之竅此非結巢也今云來巢亦異矣先儒<lb/>
<pb n="14b"/>
　以為非中國之禽則非也攷工記又從而和之曰?<lb/>
　鵒不踰濟以今觀之?鵒所在有之爾彼殆不知聖<lb/>
　人所書之意而?為之?也傳曰楚幕有烏楚師其<lb/>
　遁又曰城上有鳥齊師其遁蓋禽烏所集必于無人<lb/>
　之處今魯之國政出于三家人皆歸之而昭公孤立<lb/>
　于朝又不安其國數欲如晉故魯之公室荒?寂靜<lb/>
　?若無人將為丘墟而?鵒以穴處之禽亦來巢也<lb/>
　如?宗肜日之書有飛雉升鼎耳而雊諸儒妄推五<lb/>
<pb n="15a"/>
　事不修之驗符于災異之?亦非也?宗祭祀特豐<lb/>
　于禰?而簡于祖廟故既祭成湯之後明日將繹而<lb/>
　祖廟之中已?人?有飛雉升鼎耳而雊焉所以祖<lb/>
　已訓諸王作?宗肜日之書而特言典祀無豐于昵<lb/>
　也<lb/>
秋七月上辛大雩季辛又雩<lb/>
　旱既太甚因一月再雩而志其僭且數也季辛不言<lb/>
　大蒙上文可知也凡雩不日以再雩故日言上辛季<lb/>
<pb n="15b"/>
　辛不言辰者不卜故也夫雩不再者也雩而又雩欲<lb/>
　聚?以逐季氏也此昭公之失也昔樊遲從孔子遊<lb/>
　于舞雩之下而問崇德修慝辨惑子告之曰善哉問<lb/>
　先事後得非崇德歟攻其惡無攻人之惡非修慝歟<lb/>
　一朝之忿忘其身以及其親非惑歟蓋指此也<lb/>
九月己亥公孫于齊次于陽州<lb/>
　公將去季孫意如伐之不克反為季氏所逐其曰孫<lb/>
　于齊者臣子不忍斥君之奔也次于陽州者不得入<lb/>
<pb n="16a"/>
　于齊待命于其境上公為國君而失守社稷既孫于<lb/>
　齊又不得入次于陽州困辱甚矣且魯之失政也數<lb/>
　世矣在易屯之九五曰屯其膏大貞凶蓋當屯之時<lb/>
　居君之位而膏澤不下于民是威權去已也威權去<lb/>
　已而欲驟正之是凶道也昭公徼幸一發而卒于見<lb/>
　逐以死與?貴?公無以異焉<lb/>
齊侯唁公于野井<lb/>
　弔生曰唁唁者安慰之辭若以齊侯之彊自可連諸<lb/>
<pb n="16b"/>
　侯之勢問季氏之罪以納昭公易為力爾今徒唁之<lb/>
　以?辭相恤而已是匹夫之愛非患難相濟之正也<lb/>
　凡唁皆造其所居其曰于野井者齊侯將唁公公自<lb/>
　陽州逆之蓋為恭也<lb/>
冬十月戊辰叔孫婼卒<lb/>
　此豹之子昭子也觀意如之稽顙于昭子叔孫之以<lb/>
　逐君責意如其事可見矣而季孫請納公婼遂往告<lb/>
　公于齊公許之還既而季孫有異志婼以憂死夫婼<lb/>
<pb n="17a"/>
　不忍自同于季氏而謀納公正也不忍見欺于季氏<lb/>
　而反自殺忠也故婼至自晉先書其姓氏春秋特以<lb/>
　死?婼也其子不敢嗣是曰成子<lb/>
十有一月巳亥宋公佐卒于曲棘<lb/>
　宋公將為公故如晉卒于曲棘蓋已出其國都故書<lb/>
　地季孫娶于宋元則宋元意如之外舅也不此之顧<lb/>
　而欲求納公是以正倫恤患為心而不匿其私親之<lb/>
　惡蓋激于義而發于誠其賢于當時諸侯?矣故雖<lb/>
<pb n="17b"/>
　卒于封?特書其地以?之所以罪齊晉失方伯連<lb/>
　帥之職無大國字小之義而哀宋公有其志而弗遂<lb/>
　也凡立十五年其子欒立是為景公<lb/>
十有二月齊侯取鄆<lb/>
　前書公孫于齊次于陽州齊侯唁公于野井示昭公<lb/>
　于魯未?也特罪季氏以臣逐君爾此書齊侯取鄆<lb/>
　則見公已?于魯矣鄆魯邑也公不能有而齊侯取<lb/>
　以居公此乃所以罪公不能保其社稷而見逐于其<lb/>
<pb n="18a"/>
　臣也外取邑不書書之未嘗不稱人而獨此稱齊侯<lb/>
　者以齊侯不義季氏之?而閔昭公之羈窮也于是<lb/>
　取鄆以居公而齊無私焉故春秋與其爵然而齊侯<lb/>
　先許公以千社而弗致乃取魯邑以塞前言故書取<lb/>
　鄆以罪之嗟乎齊侯若以取鄆之力會諸侯聲季氏<lb/>
　逐君之惡討其罪以納公猶反掌爾徒區區取一邑<lb/>
　居之見齊侯無意于納公矣公猶不之悟乃居鄆三<lb/>
　年以待之及見其終無意然後之晉亦已晚矣<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷三十四<lb/>
</p>
<p>
</p>
  </div>
</body>
</text>
</TEI>