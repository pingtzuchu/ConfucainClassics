<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷十八</head> <lb/>
    <p>
<pb n="1a"/>
欽定四庫全書<lb/>
　春秋集註卷十八<lb/>
　　　　　　　　　　　　宋　高閌　撰<lb/>
　　文公二<lb/>
六年春葬許僖公<lb/>
　因魯往?而著其臣子私諡之罪<lb/>
夏季孫行父如陳<lb/>
　臧文仲以陳?之睦也使行父繼舊好且娶焉行父<lb/>
<pb n="1b"/>
　季友之孫公孫無佚之子也以王父字為氏季氏自<lb/>
　是世執魯國之政<lb/>
秋季孫行父如晉<lb/>
　問晉侯之疾也故求遭喪之禮以行移此心以事天<lb/>
　王則魯可以為政于天下<lb/>
八月乙亥晉侯驩卒<lb/>
　晉襄公立七年晉人以太子夷?少欲立長君遂使<lb/>
　先蔑如秦迎公子雍將以為君既而不果乃立夷?<lb/>
<pb n="2a"/>
是為靈公<lb/>
冬八月公子遂如晉葬晉襄公<lb/>
　卿共喪事非禮也因著其臣子私諡之罪<lb/>
晉殺其大夫陽處父晉狐射姑出奔狄<lb/>
　此二事也而連書之何也曰晉射姑出奔由晉殺處<lb/>
　父也晉殺陽處父則射姑何為出奔曰射姑殺也射<lb/>
　姑殺則何以稱國曰君漏言也初晉襄公欲使狐射<lb/>
　姑將中軍趙盾佐之乃謀于陽處父處父謂趙盾能<lb/>
<pb n="2b"/>
　且曰使能國之利也襄公曰諾既而公謂射姑曰吾<lb/>
　欲使盾佐汝今汝佐盾矣及襄公?處父主境上之<lb/>
　事射姑間晉之喪使人殺之夫君不密則失臣春秋<lb/>
　之作所以明微處父本為國舉能而其見殺實因襄<lb/>
　公之漏言故以專殺大夫之例書所以儆天下之為<lb/>
　人君者也昔宋太祖誡江夏王曰凡事皆應謹密人<lb/>
　有至誠所陳不可漏泄以負忠信之款也豈知此耶<lb/>
　先書晉殺處父繼書射姑出奔則實殺處父之罪自<lb/>
<pb n="3a"/>
　著矣亦所以釋上累也按二年及晉處父盟以其抗<lb/>
　公也故不書族以貶之此書陽處父則以明其無罪<lb/>
　異乎宋山矣射姑奔狄是自棄于中國也射姑者狐<lb/>
　偃之子也<lb/>
閏月不告月猶朝于廟<lb/>
　閏月曰告月常月云告朔告朔者諸侯受一歲朔政<lb/>
　于天子藏之祖廟?月朔告于廟使大夫南面奉天<lb/>
　子之命君北面受之乃察一月之政頒于其國故又<lb/>
<pb n="3b"/>
　謂之視朔必受之于廟者孝子歸美不敢自專故朝<lb/>
　于廟而告之曰廟云者?生以事死親存則朝朝而<lb/>
　夕夕已死不敢忘故感月始而朝之也至閏月則雖<lb/>
　有晦朔而無時令可察惟朝廟告月而已春秋二百<lb/>
　四十二年閏月多矣獨此書不告月則是常告也文<lb/>
　公以閏為附月之餘故不復告月則不成朝廟之禮<lb/>
　矣猶者幸其不遂已之辭也苟知朝廟之禮不可已<lb/>
　則告月之禮易為而可已哉按漢律?志是歲亡閏<lb/>
<pb n="4a"/>
　而置閏閏者所以正中朔也亡閏而置閏故經曰閏<lb/>
　月不告月言無此月也<lb/>
七年春公伐邾三月甲戌取須句<lb/>
　僖二十二年公伐邾取之以歸須句子矣後復為邾<lb/>
　所取今公又取之寘文公子焉以成僖公之志先書<lb/>
　公伐邾而後書取須句者以見始則擅興兵以伐人<lb/>
　之國既又奪取其地寘人之叛臣重其罪也故謹其<lb/>
　日月<lb/>
<pb n="4b"/>
遂城郚<lb/>
　自伐□至取須句兵之在外非一日又因之而城郚<lb/>
　勞民甚矣城郚所以備邾也?城無遂遂城郚者不<lb/>
　君乎公也不君者何先君取須句而歸其君公取須<lb/>
　句面不顧其君<lb/>
夏四月宋公王臣卒<lb/>
　宋成公立十七年其弟禦殺世子而自立國人共殺<lb/>
　禦而立其少子杵白是為昭公以國亂故不日不葬<lb/>
<pb n="5a"/>
　凡治則禮詳亂則禮略<lb/>
宋人殺其大夫<lb/>
　宋昭公初即位欲去?公子?公子率國人以攻公<lb/>
　乃殺公孫固公孫鄭于公?稱人以殺非有主名也<lb/>
　大夫不名又非大夫之罪也貶責無所寄直志其?<lb/>
　亂無政而已<lb/>
戊子晉人及秦人戰于令狐晉先蔑奔秦<lb/>
　令狐之戰非因殽之役而報復未已也晉使逆公子<lb/>
<pb n="5b"/>
　雍于秦既而悔之故秦興兵以納之晉不謝秦秦納<lb/>
　不正兩國大夫輒廢置人君皆罪也故悉貶而人之<lb/>
　晉懼秦之不肯已遂擊之故書晉及而不書秦敗者<lb/>
　秦非志乎為此戰也所以惡晉也晉趙盾實起此戰<lb/>
　特推為首也以其舍世子而外求君又不能終反自<lb/>
　將而禦之二三其德不令之舉也晉使先蔑如秦逆<lb/>
　公子雍既而食言及秦加兵于晉則先蔑不當與之<lb/>
　偕來故既戰而後書其出奔以自令狐復如秦故不<lb/>
<pb n="6a"/>
　言出也雖然趙盾之議先蔑之使志在靖國非不忠<lb/>
　也而明不足以慮難是以至于此然則定國大?自<lb/>
　有常經豈可易哉<lb/>
狄侵我西鄙<lb/>
　魯間晉難而伐邾則狄亦間晉難而侵魯聖人書此<lb/>
　罪魯之不自正也<lb/>
秋八月公?諸侯晉大夫于扈<lb/>
　凡盟?皆列?諸國惟文公之世再盟一?但云諸<lb/>
<pb n="6b"/>
　侯者中國無盟主也何則自晉文以來世主諸夏之<lb/>
　盟襄公既?趙盾既背秦約而立靈公懼諸侯之討<lb/>
　已故不以靈公?諸侯而已臨之諸侯知靈公年少<lb/>
　政在大夫而靡然甘心俛首而與晉大夫盟故春秋<lb/>
　?斥言公外統言諸侯而不列?者示無盟主且見<lb/>
　趙盾之專也何以不斥越盾盾而置君廢君居然晉<lb/>
　大夫而已晉?諸侯而大夫臨盟是諸侯聽之也盾<lb/>
　之專施于靈公可也施于諸侯而諸侯皆聽之亦所<lb/>
<pb n="7a"/>
　以慚諸侯爾及新城之盟復列?者以諸侯再?晉<lb/>
　而盾復主之故特列?以見靈公不君而政在趙盾<lb/>
　諸侯微弱之甚皆聽命于盾也自是終靈公之世未<lb/>
　嘗一合諸侯至?臀繼立始有?壤之?爾或曰齊<lb/>
　桓以前未有盟主何為盟?以爵列為次耶曰是時<lb/>
　未有同攘夷狄之事其相盟?者諸侯自相疑貳爾<lb/>
　雖無盟主又何害焉<lb/>
冬徐伐莒<lb/>
<pb n="7b"/>
　徐本戎也厥後自進于中國數與中國盟命盟?僖<lb/>
　十五年楚人伐徐齊桓為之大合中國諸侯以救之<lb/>
　為其能去夷即華不復侵犯中國故也今輒興兵而<lb/>
　伐莒莒如有罪不可不討則?告于盟主以問之乃<lb/>
　自舉師長此安窮必以中國無盟主是以敢爾故聖<lb/>
　人復以夷狄書之<lb/>
公孫敖如莒?盟<lb/>
　莒為徐所伐故來求援而請修洮之盟公孫敖娶于<lb/>
<pb n="8a"/>
　莒故許其盟而請往?之敖于奔莒本此<lb/>
八年春王正月<lb/>
夏四月<lb/>
　兩時無事義見桓九年<lb/>
秋八月戊申天王崩<lb/>
冬十月壬午公子遂?晉趙盾盟于衡雍<lb/>
　盾來請盟俾遂敵之于衡雍衡雍者晉文公?諸侯<lb/>
　朝王之處也夫天王崩諸侯不奔赴其喪而盾與遂<lb/>
<pb n="8b"/>
　皆國之正卿乃自相?盟于王?之?惡莫大焉<lb/>
乙酉公子遂?雒戍盟于暴<lb/>
　雒者天地之中而戎醜居之著其亂華也暴亦王畿<lb/>
　之采邑雒戎處于王畿之?而諸侯至于與之盟則<lb/>
　其干中國甚矣大夫無遂事自壬午至乙酉四日之<lb/>
　間不能再歸又出一事再見故兩舉公子遂以見之<lb/>
　晉戎同使失事霸主之義無尊中國之心也<lb/>
公孫敖如京師不至而復丙戌奔莒<lb/>
<pb n="9a"/>
　天王崩魯侯不奔其喪國卿出?盟于畿?如弗間<lb/>
　也至是乃使公孫敖如京師而敖委棄君命不至而<lb/>
　復滋見魯侯不臣之罪又失為國之道不能使一大<lb/>
　夫而其大夫亦棄慢不臣廢君之命也不言所至者<lb/>
　舉京師為重也然敖之所以不至而復者欲奔莒從<lb/>
　已氏故也夫以疾而復猶且不可況于奔乎此春秋<lb/>
　所以謹而日之且見人慾勝而天理滅也<lb/>
螽<lb/>
<pb n="9b"/>
　蝗也<lb/>
宋人殺其大夫司馬<lb/>
　宋昭公不禮襄夫人夫人因戴氏之族以殺襄公之<lb/>
　孫孔叔公孫鍾離及大司馬公子?皆昭公之黨也<lb/>
　稱人以殺見國亂無政也公子?之死雖若無罪然<lb/>
　司馬之職在于主兵而人得以殺之春秋因書其官<lb/>
　而不書其名氏意可見矣<lb/>
宋司城來奔<lb/>
<pb n="10a"/>
　此蕩意諸也不書名氏者就出奔之中宜若無罪然<lb/>
　孟子曰無罪而殺士則大夫可以去況殺大夫乎意<lb/>
　諸為司城不能捍宋至于窘迫而出故以奔書?宋<lb/>
　之亂正由官非其人不能輔其君是以秦秋書其官<lb/>
　不書其人也<lb/>
九年春毛伯來求金<lb/>
　公孫敖既不至京師而奔莒魯遂不供天王之喪毛<lb/>
　伯于是乎來求金不曰求賻者周人諱以喪事求也<lb/>
<pb n="10b"/>
　文勝也不曰天王使者王在諒?之中百官總己聽<lb/>
　于?宰書曰伯相命士須材此?宰當國之文也夫<lb/>
　?宰秉國之鈞豈可以用度之闕而下求于諸侯又<lb/>
　況新君即位德未下于民固不可遽以王命誅求于<lb/>
　天下也不書王使其意深矣以此為坊而後世猶有<lb/>
　假仗主威脅制中外凡有所行動以詔書從事者<lb/>
夫人姜氏如齊<lb/>
　夫人出境惟歸?及奔父母之喪爾皆常事不書也<lb/>
<pb n="11a"/>
　非此三者則書之此憫出姜之失位而志之也<lb/>
二月叔孫得臣如京師辛丑葬襄王<lb/>
　天子所以七月而葬者欲使諸侯畢來?也禮無卿<lb/>
　共葬之文若有王命止之則使上卿可也魯不討公<lb/>
　叔敖之罪遂廢賻禮以致毛伯來求金于是不得已<lb/>
　而復使叔孫得臣如京師焉然則得臣之如京師本<lb/>
　非?葬也據昭二十二年叔歎如京師葬景王此乃<lb/>
　會葬之文也惟得臣如京師本非會葬故?舉辛丑<lb/>
<pb n="11b"/>
　葬襄王以重著魯之罪也<lb/>
晉人殺其大夫先都<lb/>
　凡稱人以殺者國亂無政?人擅?之詞也先都以<lb/>
　作亂見殺而稱人者晉政不自其主出而趙盾專生<lb/>
　殺之權故也<lb/>
三月夫人姜氏至自齊<lb/>
　夫人行不致此獨致者聖人傷文姜哀姜之亂而出<lb/>
　姜又不安于魯終以子?而去故謹之而從始至之<lb/>
<pb n="12a"/>
　例且見其無故而出危其失位也<lb/>
晉人殺其大夫士縠及箕鄭父<lb/>
　及者累辭也累者必有可憫者也<lb/>
楚人伐鄭<lb/>
　楚不伐鄭久矣今晉文襄既?而靈公年少中國無<lb/>
　盟主楚雖負?逆之罪而中國莫敢誰何益無所顧<lb/>
　忌至是遂伐鄭欲與中國爭盟也于是復見齊桓晉<lb/>
　文之有功于諸夏矣<lb/>
<pb n="12b"/>
公子遂會晉人宋人衛人許人救鄭<lb/>
　楚自城濮之後不復事中國矣于是而伐鄭不可不<lb/>
　救也然舉五國之兵不能討楚國?君父之賊乃奔<lb/>
　走以救鄭亦見中夏之衰夫晉主夏盟不在諸侯以<lb/>
　?戎心今既救之又不及楚師故悉貶稱人然書曰<lb/>
　救亦善之也蓋存其意也<lb/>
夏狄侵齊<lb/>
　晉宗諸侯而兵不禦楚齊僅自保而力不支狄夫狄<lb/>
<pb n="13a"/>
　不侵齊五年矣今復肆其?則桓文之緒亦可謂衰<lb/>
　矣<lb/>
秋八月曹伯襄卒<lb/>
　曹共公立三十五年以下泉候人之詩觀之其為君<lb/>
　可知矣其子?立是為文公<lb/>
九月癸酉地震<lb/>
　地道安靜以震為異故謹而日之<lb/>
冬楚子使椒來聘<lb/>
<pb n="13b"/>
　此見中國無盟主故楚敢通于諸大國而魯亦不能<lb/>
　遽以禮義謝?之也天自僖公以來雖交通于中國<lb/>
　而聖人以蠻夷僭逆之故但書其君臣皆曰人而已<lb/>
　至是齊晉日衰楚雖有?君父之大惡而中國不復<lb/>
　敢問之反與交通而使之接跡于中國于是書其君<lb/>
　臣同吾中國之例夫天下之惡一也?父與君人人<lb/>
　皆得而誅之今中國不能討楚子之罪反受其聘于<lb/>
　是楚遂入為中國之患而不可遏矣椒之不氏與秦<lb/>
<pb n="14a"/>
　術同<lb/>
秦人來歸僖公成風之禭<lb/>
　衣服曰禭禭所以送死者秦晉方不睦而魯數與晉<lb/>
　通于是秦人疑魯之助晉故來歸禭以觀魯之情也<lb/>
　然僖公薨已九年成風薨已四年其葬久矣而秦方<lb/>
　以禭為名魯不能以非禮卻之將焉用之乎是以不<lb/>
　君不大夫不使皆狄之也狄之者未能用周禮也成<lb/>
　風于僖公雖曰母子而先君後夫人者禮當然也以<lb/>
<pb n="14b"/>
　過時始至故曰來歸夫庶子為君者為妾母無服魯<lb/>
　僭事成風以夫人之禮天子猶來含且賵則秦人歸<lb/>
　禭雖為非禮亦中國有以召之爾<lb/>
葬曹共公<lb/>
　因魯往?而著其臣子私諡之罪<lb/>
　<lb/>
　<lb/>
　春秋集註卷十八<lb/>
</p>
<p>
</p>
  </div>
</body>
</text>
</TEI>