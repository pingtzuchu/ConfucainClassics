<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十七</head> <lb/>
    <p>
<pb n="1a"/>
欽定四庫全書<lb/>
　春秋集註卷三十七<lb/>
　　　　　　　　　　　　　宋　高閌　撰<lb/>
　　定公二<lb/>
七年春王正月<lb/>
夏四月<lb/>
　兩時無事義見桓九年<lb/>
秋齊侯鄭伯盟于鹹<lb/>
<pb n="1b"/>
　二國相約叛晉<lb/>
齊人執衛行人北?結以侵衛<lb/>
　以者行其意也齊侯召?于衛衛侯欲叛晉而諸大<lb/>
　夫不可乃使北?結如齊而私于齊侯曰執結以侵<lb/>
　我齊侯從之衛遂叛既書行人而又書侵所以著齊<lb/>
　侯之奸詐也結稱行人明其叛所當執也夫衛侯欺<lb/>
　其?臣以紿晉殘其百姓以奉齊齊之執結也固為<lb/>
　有罪矣而衛之無良又甚焉<lb/>
<pb n="2a"/>
齊侯衛侯盟于沙<lb/>
　執其行人而求盟是劫盟也何有于信哉<lb/>
大雩<lb/>
　因旱祭志僭也<lb/>
齊國夏帥師伐我西鄙<lb/>
　齊叛晉與鄭盟故為鄭伐我且報二卿之圍鄆也<lb/>
九月大雩<lb/>
　一時再雩見旱之甚<lb/>
<pb n="2b"/>
冬十月<lb/>
　一時無事書首月存天道王法也<lb/>
八年春王正月公侵齊<lb/>
公至自侵齊<lb/>
　去年齊伐我西鄙有辭于我也公加兵于齊則無名<lb/>
　矣是時魯政不復在公矣而三家者實使公欲歸怨<lb/>
　于公故也春秋因而欲見公之舉動書至自侵齊者<lb/>
　侵齊本出于三家而三家者欲歸怨于公故未踰時<lb/>
<pb n="3a"/>
　而致之且為下復侵齊起也<lb/>
二月公侵齊<lb/>
三月公至自侵齊<lb/>
　公踰月之問再出侵齊雖三家者之所為然乍來不<lb/>
　得休息見公之進退益不自專矣故兩書侵至以見<lb/>
　之<lb/>
曹伯露卒<lb/>
　此曹靖公也自曹悼公卒其弟聲公野立五年而其<lb/>
<pb n="3b"/>
　弟?聲公而代立是為隱公隱公立四年而其弟露<lb/>
　又?隱公代立而經不書者習亂故?之也凡立四<lb/>
　年其子陽立遂為宋所滅<lb/>
夏齊國夏帥師伐我西鄙<lb/>
　以公不與鹹沙之盟且報此春之再侵也按昭公之<lb/>
　孫也齊雖不克納而有意存之矣定公即位未嘗修<lb/>
　好于齊故齊比伐我而我亦再侵齊觀春秋書齊伐<lb/>
　公侵則其曲直可見矣<lb/>
<pb n="4a"/>
公?晉師于瓦<lb/>
公至自瓦<lb/>
　晉將來救而齊師已退故公出而逆之于瓦瓦衛地<lb/>
　也不書救者齊師先自退不因晉救之至也不以?<lb/>
　致者公非出?也<lb/>
秋七月戊辰陳侯柳卒<lb/>
晉士鞅帥師侵鄭遂侵衛<lb/>
　鄭伯與齊為鹹之盟衛侯與齊為沙之盟二國皆為<lb/>
<pb n="4b"/>
　齊而叛晉晉以是先侵鄭復侵衛所以?齊之與國<lb/>
　也夫晉不聲其罪以行天討而士鞅專用其兵又不<lb/>
　能取服故兩書侵以罪之<lb/>
葬曹靖公<lb/>
　因魯往?而著其臣子私謚之罪<lb/>
九月葬陳懷公<lb/>
　此特書月又著其簡<lb/>
季孫斯仲孫何忌帥師侵衛<lb/>
<pb n="5a"/>
　為晉伐也以其為晉興師故書侵<lb/>
冬衛侯鄭伯盟于曲濮<lb/>
　結盟叛晉也去年公侵鄭今年二卿侵衛皆為晉故<lb/>
　而去鞅又自帥師侵之故二君同為此盟以固其謀<lb/>
從祀先公<lb/>
　從順也不曰順者其事順其意則非故變其辭曰從<lb/>
　也夫魯祀之不順多矣武公煬公在所當祧僖公閔<lb/>
　公在所當正昭公則又當祀而不祀者也今當稱先<lb/>
<pb n="5b"/>
　公則盡從典禮不止為一公設也然不舉所祀之名<lb/>
　不指所祀之所者非時妄祀其事可醜出于陽虎之<lb/>
　矯舉故雖禮之復正者而聖人實書之在盜竊寶玉<lb/>
　大弓之上所以誅陽虎之亂也當是時魯國之政季<lb/>
　氏專之季氏之室陽虎有之魯之君臣拱手聽命無<lb/>
　敢誰何此孔子所以歎陪臣執國命而知三桓之子<lb/>
　孫微矣彼陽虎所以濟其奸謀者必有所挾故因人<lb/>
　之所欲者而假譽焉以魯祀之不順久矣舉國之人<lb/>
<pb n="6a"/>
　皆以為非然百餘年間莫或釐正陽虎一旦去之自<lb/>
　謂足以借譽于國人而已因得以肆其亂是為小正<lb/>
　以售其大不正立小義以遂其大不義是虎之謀去<lb/>
　三桓意若可善而其事則亂也其祀雖順而非所當<lb/>
　祀也夫祀者國之大事而辭臣賊子得以專其廢舉<lb/>
　處其升降聖人但書從祀先公而意皆可見矣所謂<lb/>
　定哀多微亂者意在言外也嗚呼千載之下奸偽之<lb/>
　?禍亂之變彼得假託以濟其私者豈特一陽虎而<lb/>
<pb n="6b"/>
　已哉宜聖人之丁寧如此<lb/>
盜竊寶玉大弓<lb/>
　明堂位以大璜為天子之器大弓為天子之戎器蓋<lb/>
　成王以是賜魯是先君之分器也周官天府之職掌<lb/>
　祖廟之守藏與其禁令凡國之玉鎮大寶器藏焉若<lb/>
　有大祭則出而陳之既事藏之然則?玉大弓宜藏<lb/>
　之祖廟有禁令焉今因從祀先公出而陳之遂為盜<lb/>
　所竊則國亂無政可知矣是時公室卑三桓弱陽虎<lb/>
<pb n="7a"/>
　以陪臣執國命將殺季桓子不勝而出故因從祀先<lb/>
　公竊取?玉大弓以行聖人以國之分器藏在宗廟<lb/>
　非陽虎所宜有又不欲陪臣得奪而莫有抗之者故<lb/>
　書曰盜竊凡盜竊者人皆可得而執之也<lb/>
九年春王正月<lb/>
　一時無事書首月存天道王法也<lb/>
夏四月戊申鄭伯蠆卒<lb/>
　鄭獻公立十三年卒其子勝立是為聲公<lb/>
<pb n="7b"/>
得寶玉大弓<lb/>
　陽虎徐思其不義又國之分器無益于用故使來歸<lb/>
　之以解?也若實書盜歸寶玉大弓則是見盜不禽<lb/>
　非復成國故秖書得寶玉大弓以見器之空還而不<lb/>
　獲盜者以正典刑則亦幸而得之爾盜竊之罪于誰<lb/>
　責而可乎<lb/>
六月葬鄭獻公<lb/>
　三月而葬簡也因魯往?而著其臣子私謚之罪<lb/>
<pb n="8a"/>
秋齊侯衛侯次于五氏<lb/>
　據左氏則是齊衛二君同伐晉也而書曰次者春秋<lb/>
　傷中國之衰而存盟主也王道廢則存王霸業替則<lb/>
　存霸公室微則存公此春秋撥亂之志也是以春秋<lb/>
　之初不書伐王春秋之季不書伐霸至是知晉之不<lb/>
　足與而齊衛二君未可以深罪也故稱其爵<lb/>
秦伯卒<lb/>
冬葬秦哀公<lb/>
<pb n="8b"/>
　秦哀公立三十六年世子蚤卒乃立世子之子是為<lb/>
　惠公因魯往?而著其臣子私諡之罪<lb/>
十年春王三月及齊平<lb/>
　魯與齊平故書及蓋平八年再侵齊之怨也然則魯<lb/>
　已叛晉矣孔子何為相之耶曰是時晉已不能主諸<lb/>
　侯矣孔子曰如有用我者期月而已可也三年有成<lb/>
　此可以有為之時也而孔子已用于魯務崇德矣與<lb/>
　大國為鄰而連兵不已則無以崇德故與齊平然後<lb/>
<pb n="9a"/>
　國可以靖而文?以修也<lb/>
夏公?齊侯于夾谷<lb/>
　及齊平故也以傳攷之夾谷實盟而齊侯使萊人劫<lb/>
　焉非義也是以微之不志于經也<lb/>
公至自夾谷<lb/>
　夾谷之?齊侯使萊人以兵劫故書至以危之<lb/>
晉趙鞅帥師圍衛<lb/>
　報五氏之師也<lb/>
<pb n="9b"/>
齊人來歸鄆讙龜陰田<lb/>
　夾谷之?孔子相焉以禮卻齊齊人愧服故歸三邑<lb/>
　以謝此服義而來歸之故書來歸蓋其致之有禮文<lb/>
　故也鄆自昭二十五年齊侯取之以居昭公尋自有<lb/>
　之讙龜陰亦魯田始失不書義見哀八年夫孔子夾<lb/>
　谷之事人可能也而使大國失守悔過效順所不可<lb/>
　能也此修誠之至崇?之素感于其人之天譬如干<lb/>
　羽格有苖非任智者所能測也揚子曰孔子用于魯<lb/>
<pb n="10a"/>
　齊人章章歸其侵疆惜乎魯不能終用之<lb/>
叔孫州仇仲孫何忌帥師圍郈<lb/>
秋叔孫州仇仲孫何忌帥師圍郈<lb/>
　郈叔孫氏邑也公若藐為郈宰州仇有怨于藐使其<lb/>
　馬正侯犯殺之不能又使其圉人殺藐故犯懼而以<lb/>
　郈叛書二卿師師圍郈著家臣專有大夫之邑也家<lb/>
　臣專大夫此所謂出乎爾者反乎爾者也孔子曰天<lb/>
　下有道則禮樂征伐自天子出天下無道則禮樂征<lb/>
<pb n="10b"/>
　伐自諸侯出自諸侯出十世希不失矣自大夫出五<lb/>
　世希不失矣陪臣執國命三世希不失矣又曰祿之<lb/>
　去公室五世矣政逮于大夫四世矣故夫三桓之子<lb/>
　孫微矣自隱至昭十世而季孫意如逐昭公自季文<lb/>
　子至桓子五世而陽虎遂囚桓子陽虎事季平子至<lb/>
　囚桓子不克而亡?昭定纔二世而孔子有十世五<lb/>
　世三世之辨者蓋以魯約之而已非專指魯也自公<lb/>
　室而言則宣至定為五世自大夫而言則文子至桓<lb/>
<pb n="11a"/>
　子為四世言三桓之子孫而不言陪臣者蓋孔子所<lb/>
　致意以戒者尤在公室而不在大夫故再見之皆據<lb/>
　春秋而言也二卿帥師圍郈而不服卒用反間以出<lb/>
　叛人而後國安于此見孔子雖未去司寇已弗用矣<lb/>
　故再書帥師圍邑帥師圍之弗勝所以著家?之強<lb/>
　國政絀也不書齊之致郈者弗子齊致也<lb/>
宋樂大心出奔曹<lb/>
　樂祁?死于晉晉人止其喪以求成于宋宋使樂大<lb/>
<pb n="11b"/>
　心盟晉且逆祁?之喪大心偽辭疾于是祁犁之子<lb/>
　訴于宋公而逐之故以自奔為文然辭使非大譴而<lb/>
　讒言乘之罪累上矣<lb/>
宋公子地出奔陳<lb/>
　宋公奪地之馬以與向魋地乃抶魋而奪之公弟辰<lb/>
　使地出境以為君禮于是奔陳而公弗止焉不書弟<lb/>
　者罪不專在兄也<lb/>
冬齊侯衛侯鄭游速?于安甫<lb/>
<pb n="12a"/>
　三國皆叛晉而?于此者蓋結謀也晉德之衰可知<lb/>
　矣然春秋卒為晉諱者以齊景公不足以定霸故也<lb/>
　非王道成不易王非霸道立不易霸此春秋所以定<lb/>
　天下之定也霸統在晉已久久則難承矣聖人不忍<lb/>
　輕?之也<lb/>
叔孫州仇如齊<lb/>
　夾谷之?歸我鄆讙龜陰由侯犯以郈奔齊齊又致<lb/>
　郈是以叔孫州仇如齊謝焉<lb/>
<pb n="12b"/>
宋公之弟辰暨仲佗石彄出奔陳<lb/>
　辰以公子地故為二卿所書暨暨者以者以彼及此<lb/>
　也夫國君必有左右大臣以輔其政今宋卿大夫或<lb/>
　奔曹或奔陳數月之間五人逃去則君孰與處矣蓋<lb/>
　宋公寵一向魋而暴虐大臣使骨肉離散相牽而去<lb/>
　故書宋公之弟辰暨仲佗石彄出奔陳以譏之辰之<lb/>
　勢力能使大臣挾之以去君則其寵任可知矣<lb/>
十有一年春宋公之弟辰及仲佗石彄公子地自陳入<lb/>
<pb n="13a"/>
于蕭以叛<lb/>
　始辰之出奔非其本心為佗彄地所疆故書暨今入<lb/>
　于蕭以叛則惑于三子之言而變其初心故書及始<lb/>
　奔書曰暨恕其不得已也叛而書曰及及猶汲汲然<lb/>
　辰欲之矣蓋君者可貧可賤可殺而不可可使為亂<lb/>
　今辰既出奔又聚合逋逃之徒藉陳之力入于蕭以<lb/>
　叛焉甚矣人心之難于善也今既不能違三子之謀<lb/>
　則其為首惡也何逃殆習見魚石華亥華寧向定之<lb/>
<pb n="13b"/>
　事而不知其為非也然必曰宋公之弟云者以明宋<lb/>
　公寵任之過不能親親以致然亦見辰之本心非有<lb/>
　叛意也而三子疆辰以叛與首惡者無差故同書以<lb/>
　叛<lb/>
夏四月<lb/>
秋宋樂大心自曹入于蕭<lb/>
　春四子入于蕭以叛而宋公不能討至是大心亦入<lb/>
　于蕭以從之為其從叛人故不復書叛此五子者大<lb/>
<pb n="14a"/>
　為宋患由宋公寵以向魋故也然則為人君者豈可<lb/>
　偏有所寵哉<lb/>
冬及鄭平<lb/>
　平六年侵鄭之怨且復著公之叛晉也<lb/>
叔還如鄭?盟<lb/>
　魯與鄭盟則是同叛晉矣鄭未來盟而魯往?盟則<lb/>
　魯衰可知又見晉定公?業衰甚故諸侯多叛<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註卷三十七<lb/>
</p>
<p>
</p>
  </div>
</body>
</text>
</TEI>