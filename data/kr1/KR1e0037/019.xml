<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註?十九</head> <lb/>
    <p>
<pb n="1a"/>
欽定四庫全書<lb/>
　春秋集註?十九<lb/>
　　　　　　　　　　　　宋　?閌　撰<lb/>
　　文公三<lb/>
十年春王三月辛?臧孫辰卒<lb/>
　此哀伯之孫臧文仲也孔子譏其竊位又譏其不仁<lb/>
　者三不智者三而魯人師其言以為死而不朽?非<lb/>
　立德立功者也立言而已其子許立是曰宣叔<lb/>
<pb n="1b"/>
夏秦伐晉<lb/>
　此先蔑討盾也初盾?適嗣而外求君罪也既而悔<lb/>
　之正也秦不復顧義理之是非惟以報復為事夷狄<lb/>
　之道也故重貶秦以見盾之能悔過而無衣之詩秦<lb/>
　人刺其君好攻戰亟用民而不與民同欲豈謂是耶<lb/>
楚殺其大夫宜申<lb/>
　宜申亦城濮之敗將也北面而事?君父之賊今十<lb/>
　年矣乃謀?焉楚子聞而殺之亦可悲也已宜申字<lb/>
<pb n="2a"/>
　子西楚有兩子西其一則公子申也皆楚之用事者<lb/>
　或問管仲子?而及子西孔子告之曰彼哉彼哉?<lb/>
　以其蠻夷非吾黨之士故卻外之不復論其賢否<lb/>
自正月不雨至于秋七月<lb/>
　此一?之望盡矣八月雖雨無及也故不書雨且見<lb/>
　公之怠于民事也<lb/>
及蘇子盟于女栗<lb/>
　古者?諸侯不外交外諸侯不?交不敢貳至尊也<lb/>
<pb n="2b"/>
　今頃王新立而諸侯不朝反使大夫出聘以盟諸侯<lb/>
　而公遂敢與之盟則惡益甚矣故不敢斥公而?之<lb/>
　?公亦以譏蘇子也夫不雨僭之咎也而繫以女栗<lb/>
　之盟是惡知正厥事哉諸侯僭天子大夫僭諸侯天<lb/>
　地為之感變而人安行之皆如女栗之盟莫之非也<lb/>
　此春秋所以深貶公也雖然公從霸主而盟王臣多<lb/>
　矣未嘗?公何也?有首惡者故不嫌也<lb/>
冬狄侵宋<lb/>
<pb n="3a"/>
　狄侵諸大國獨宋未爾自宋亂之後狄既侵之楚次<lb/>
　厥貉又將來伐則國?亡矣此螽之咎也<lb/>
楚子蔡侯次于厥貉<lb/>
　此楚子將求諸侯而經不著其事者恐諸侯疑貳欲<lb/>
　前而未敢也夫楚子者?君父之賊死有餘罪而中<lb/>
　國諸侯如宋陳鄭之君乃皆俛首而聽命焉宜其敢<lb/>
　肆暴?于中國矣聖人不使蠻夷遂加于中國也故<lb/>
　于此不從諸侯?盟之例而特書曰楚子蔡侯次于<lb/>
<pb n="3b"/>
　厥貉而已次者遲疑不前之貌著楚子包藏禍心欲<lb/>
　以憑陵諸夏而未敢遽前也惟蔡侯首附楚故表而<lb/>
　出之以均其罪厥後諸侯知中國之不可棄復同盟<lb/>
　于新城非若蔡侯之堅附楚也則此獨書蔡侯者其<lb/>
　?深矣<lb/>
十有一年春楚子伐麇<lb/>
　此年不書王者見中國諸侯之無王也何以知之以<lb/>
　傳攷之麇子逃厥貉之會故楚子伐之楚子侵伐諸<lb/>
<pb n="4a"/>
　侯至是遂稱爵矣以是見中國諸侯自?厥貉之後<lb/>
　皆不能加楚也成二年?蜀之後雖其大夫帥師亦<lb/>
　出主盟一同中國?聖人悼中國無盟主故不以蠻<lb/>
　夷待之也<lb/>
夏叔仲彭生?晉郤缺于承筐<lb/>
　謀諸侯之從于楚者叔仲彭生?公子牙之孫叔仲<lb/>
　惠伯也經不書其卒者據左氏文公薨公子遂欲立<lb/>
　宣公彭生不可既而遂殺世子惡而立宣公又以世<lb/>
<pb n="4b"/>
　子惡命召彭生入而殺之聖人以其不發仲遂之奸<lb/>
　謀而禍及嗣君又及其身故略之略之者乃所以貶<lb/>
　之也<lb/>
秋曹伯來朝<lb/>
　喪畢而來朝也<lb/>
公子遂如宋<lb/>
　為司城蕩意諸故也意諸之歸不書者彼之來奔本<lb/>
　非其罪義可以異乎宋華元?孫林父之徒也<lb/>
<pb n="5a"/>
狄侵齊<lb/>
　七年之間狄三侵齊非特齊之不競也亦當狄之方<lb/>
　?爾狄之?如此乃所以大鹹之功也<lb/>
冬十月甲午叔孫得臣敗狄于鹹<lb/>
　鹹我地叔孫得臣?善射者也狄既侵齊而後之魯<lb/>
　叔孫得臣以一矢斃其酋首故不言帥師春秋書敗<lb/>
　狄者四皆不書戰不待戰而敗之喜中國之勝也喜<lb/>
　中國之勝者不與狄之抗中國也是以謹而日之狄<lb/>
<pb n="5b"/>
　敗不曰師賤之也<lb/>
十有二年春王正月郕伯來奔<lb/>
　莊八年夏師及齊師圍郕郕降於齊師夫郕?魯之<lb/>
　同姓國也而與齊同圍之自是降於齊而為齊屬今<lb/>
　為齊所逼而復來奔魯故書郕伯而不名推其所由<lb/>
　然深以罪魯也與莒展輿邾子益異矣<lb/>
把伯來朝<lb/>
　杞復稱伯豈以其國或小振歟王命既壅霸主以國<lb/>
<pb n="6a"/>
　之大小易其班諸侯以國之?弱變其號此之謂其<lb/>
　命亂也<lb/>
二月庚子子叔姬卒<lb/>
　女子雖許嫁?而字若未及嫁而死自十九以下皆<lb/>
　為殤與成人之禮固有差等而文公不以正禮卒之<lb/>
　過于常制此春秋所以譏之<lb/>
夏楚人圍巢<lb/>
　書序稱巢伯來朝則巢之建國久矣楚遂取之為屬<lb/>
<pb n="6b"/>
　邑後為?所滅<lb/>
秋滕子來朝<lb/>
　此滕昭公也以文公之愚闇而曹杞滕之君皆相繼<lb/>
　來朝則置天王于何地耶<lb/>
秦伯使術來聘<lb/>
　秦伯者爵秦也爵秦者進之矣前此來歸僖公成風<lb/>
　之襚??來聘而以此先之也術來聘意在晉爾夷<lb/>
　狄而能進以禮是亦中國也然夷狄之越千里而來<lb/>
<pb n="7a"/>
　聘魯不能以禮外之則又將越千里而報聘矣術不<lb/>
　書族以夷狄故?之也<lb/>
冬十有二月戊午晉人秦人戰于河曲<lb/>
　河曲晉地秦報令狐之役也凡戰皆以主及客今秦<lb/>
　伐晉既退而晉追之至河曲而戰焉莫適為主也故<lb/>
　不書及二國報怨償禍迭起師徒其罪均也故皆人<lb/>
　之不書敗者兩無敗也<lb/>
季孫行父帥師城諸及鄆<lb/>
<pb n="7b"/>
　春秋書城二十九而帥師城之者二此及哀三年城<lb/>
　?陽是也必帥師者畏他國之擾也夫勞民而城且<lb/>
　不可況帥師以出乎<lb/>
十有三年春王正月<lb/>
夏五月壬午陳侯朔卒<lb/>
　陳共公立十八年而卒何以不書葬日共公背中國<lb/>
　即夷狄而死亦異于成公午之得正而斃矣是以不<lb/>
　葬也其子平國嗣立是為靈公明年與于新城之盟<lb/>
<pb n="8a"/>
　始自拔于夷狄也<lb/>
邾子蘧蒢卒<lb/>
　邾文公立五十二年卒其子貜且立<lb/>
自正月不雨至于秋七月<lb/>
　此一?之望盡矣八月雖雨無及也文公怠于民事<lb/>
　如此<lb/>
世室屋壞<lb/>
　伯禽為始封之君故其廟曰世室世世不遷之義也<lb/>
<pb n="8b"/>
　觀春秋文公事宗廟?為不謹非所謂卑?室而致<lb/>
　孝乎鬼神者也況世室者人子所常有事焉者也公<lb/>
　?月朝之有司又當以時黝堊之豈有將壞而不知<lb/>
　者且又無?雨之災而其屋自壞此乃所謂變異也<lb/>
　天人之際可不畏哉世或作太與太子太叔同義<lb/>
冬公如晉衛侯?公子沓<lb/>
　公為尋盟而朝晉也凡言公及諸侯?者皆公往與<lb/>
　?之也沓之?公已出境而衛侯因公之將如晉而<lb/>
<pb n="9a"/>
　來?公?欲因公而請平於晉也公許之<lb/>
狄侵衛<lb/>
　衛侯輕出其國狄人?間侵之晉不能為中國而攘<lb/>
　夷狄使無侵軼而惡諸侯之貳此春秋所以矜小國<lb/>
　之多虞而善公成之也<lb/>
十有二月己丑公及晉侯盟公還自晉鄭伯會公于棐<lb/>
十有四年春王正月公至自晉<lb/>
　公自去冬初如晉則因與衛會既盟晉而還則又因<lb/>
<pb n="9b"/>
　與鄭會久于道路而不朝正于廟故書至以謹之<lb/>
邾人伐我南鄙<lb/>
　邾文公之卒也公使弔焉不敬故邾人來討夫欲修<lb/>
　鄰好而反蒙見討雖魯人有以取之而邾人特以使<lb/>
　人不敬而遽興兵以伐人之國則又甚焉<lb/>
叔彭生帥師伐邾<lb/>
　邾之來也不敢近我止伐我南鄙而已魯之報也彭<lb/>
　生帥師?伐其國則又甚焉<lb/>
<pb n="10a"/>
夏五月乙亥齊侯潘卒<lb/>
　此昭公也立二十年夫孝公名昭而諡潘曰昭非禮<lb/>
　甚矣春秋惡之與不書?越之葬同其子?立?子<lb/>
　叔姬所生也繼為?人所?<lb/>
六月公?宋公陳侯衛侯鄭伯許男曹伯晉趙盾癸酉<lb/>
同盟于新城<lb/>
　新城鄭地去冬鄭衛皆因公而請平于晉至是諸侯<lb/>
　之從楚者復附晉也然諸侯始皆相?爾?議既合<lb/>
<pb n="10b"/>
　而後盟且謀納捷菑焉故?書癸酉同盟以惡之夫<lb/>
　天王崩葬諸侯皆若不聞而晉為盟主政在趙盾乃<lb/>
　皆俛首而與之同盟可乎而陳侯居喪出盟又不待<lb/>
　貶也<lb/>
秋七月有星孛入于北斗<lb/>
　晏子曰君若不改孛星將出彗星何懼乎然則孛之<lb/>
　為變甚于彗矣且斗有環域而孛星自外入于中此<lb/>
　變之大者劉向曰君臣亂于朝政令虧于外則上濁<lb/>
<pb n="11a"/>
　三光之精五星贏縮變色逆行甚則為孛夫孛星較<lb/>
　然在北斗中天之示人顯矣可不懼哉春秋三書孛<lb/>
　皆以謹人君之戒<lb/>
公至自?<lb/>
　晉人因新城之盟遂以諸侯之兵納捷菑而此先致<lb/>
　公者見諸侯皆使卿行也自是公出皆致矣<lb/>
晉人納捷菑于邾弗克納<lb/>
　捷菑?邾之奔亡公子也晉趙盾專執國政既受他<lb/>
<pb n="11b"/>
　國奔亡臣子又擅?諸侯之兵?宋鄭滕薛?入千<lb/>
　?之國欲變人之主諸國皆俛首從行莫敢以正義<lb/>
　折之者至邾城下而後盾自知其義之不可而弗克<lb/>
　納故不書諸國而獨舉晉人也夫廢置諸侯王者之<lb/>
　事而陪臣專之罪莫大焉然聞義能徙亦愈乎遂矣<lb/>
　春秋以改過為善故稱人以貶其罪捷菑為人之子<lb/>
　去君父而奔他國又欲藉他國之兵以歸篡其兄罪<lb/>
　不容誅故不繫之邾也其曰納者不當納之辭<lb/>
<pb n="12a"/>
九月甲申公孫敖卒于齊<lb/>
　此著典型之壞也夫公孫敖廢命奔莒此誅廢之罪<lb/>
　也已而奔齊主齊而請復公于是乎許之復故爵?<lb/>
　猶列于朝出入猶詔于國兄弟宗族猶存則其卒也<lb/>
　是亦大夫而已矣所以特書其率且為齊人歸喪起<lb/>
　也<lb/>
齊公子商人?其君?<lb/>
　商人?桓公子昭公弟也?未踰年而曰君者正?<lb/>
<pb n="12b"/>
　之為君所以正商人之罪也若以未踰年被?而不<lb/>
　曰君則逆亂之臣皆以未踰年而肆其凶惡故聖人<lb/>
　人原情而立此義晉奚齊不正又里克不代其位故<lb/>
　異于此商人自立是為懿公<lb/>
宋子哀來奔<lb/>
　春秋之法自外至者非有罪則不名自?出者非有<lb/>
　罪則不書然人臣進退之節視義理何如爾豈有不<lb/>
　義其君遂若匹夫之奔逃乎若但書其來則不見奔<lb/>
<pb n="13a"/>
　義若書其來奔則與有罪者等故書字以示義季子<lb/>
　來歸不書出奔?為此也<lb/>
冬單伯如齊<lb/>
　齊商人?其君???子叔姬之子魯之出也故魯<lb/>
　使單伯如齊以請子叔姬焉以其夫死子?不安于<lb/>
　齊義當歸魯故也<lb/>
齊人執單伯齊人執子叔姬<lb/>
　商人?其君而囚其母又怒單伯之來請因誣單伯<lb/>
<pb n="13b"/>
　以淫子叔姬而併執之春秋兩書齊人執者不可及<lb/>
　也不可及者所以明單伯子叔姬之無是事也?而<lb/>
　言之若二事焉所以重齊人之罪也明年書單伯至<lb/>
　自齊又書齊人來歸子叔姬則知齊人執之者誣也<lb/>
　然聖人不直書商人執而以齊人執之之辭何也商<lb/>
　人罪惡已著矣齊人不能討?君父之賊俱北面而<lb/>
　事之又聽執其君母而加以?辱之名則黨惡之罪<lb/>
　均不可赦故兩書齊人所以窮逆賊之黨與而治之<lb/>
<pb n="14a"/>
　且以辨單伯子叔姬之誣也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集註?十九<lb/>
</p>
<p>
</p>
  </div>
</body>
</text>
</TEI>