<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷三十八</head> <lb/>
    <p>
<pb n="1a"/>
欽定四庫全書<lb/>
　春秋集註卷三十八<lb/>
　　　　　　　　　　　　　宋　高閌　撰<lb/>
　　定公三<lb/>
十有二年春薛伯定卒<lb/>
　薛襄公立十三年卒其子比立<lb/>
夏葬薛襄公<lb/>
　春秋書薛卒者三而書葬者二不日不月略之也且<lb/>
<pb n="1b"/>
　著其臣子私諡之罪<lb/>
叔孫州仇帥師墮郈<lb/>
　魯懲侯犯之難以其險固恐為國患故墮之墮邑而<lb/>
　至于帥師是邑之力足以抗也前此未有墮邑之事<lb/>
　墮邑亂之至也傳以為是時孔子為魯司?行乎季<lb/>
　孫三月不違曰家不藏甲邑無百雉之城于是乎墮<lb/>
　郈墮費蓋以墮郈墮費為孔子之功是不然魯以大<lb/>
　夫專國政不臣諸侯陪臣專家政不臣大夫上下循<lb/>
<pb n="2a"/>
　習之所致非一日矣苟欲其不叛在正其本而已矣<lb/>
　諸侯正則大夫正矣大夫正則陪臣正矣何城池兵<lb/>
　甲之患哉惟季孫叔孫不知出此故墮郈墮費所以<lb/>
　譏也而傳反歸功于孔子亦不思之甚矣<lb/>
衛公孟彄帥師伐曹<lb/>
　諸侯同叛晉而齊不能一之衛之伐曹亦自適已事<lb/>
　而已<lb/>
季孫斯仲孫何忌帥師墮費<lb/>
<pb n="2b"/>
　昔者季氏將伐顓臾孔子曰是社稷之臣也何以伐<lb/>
　為冉求曰顓臾固而近于費孔子曰季孫之憂不在<lb/>
　顓臾而在蕭牆之?也今焉費叛豈非蕭牆之?歟<lb/>
　公山弗擾帥費人以攻魯魯人伐而勝之始墮其城<lb/>
　然弗狃之叛召孔子子欲往子路曰何必公山氏之<lb/>
　之也孔子曰夫召我者而豈徒哉如有用我者吾其<lb/>
　為東周乎孔子之意謂天下叛周矣不狃而叛季氏<lb/>
　亦奚足憂而能用我使不狃而興東周是不叛也然<lb/>
<pb n="3a"/>
　則孔子之??矣仲由所不知也<lb/>
秋大雩<lb/>
　因旱祭志僭也<lb/>
冬十月癸亥公?齊侯盟于?<lb/>
　結叛晉也故謹而日之<lb/>
十有一月丙寅朔日有食之<lb/>
　日食雖有常度亦人事所召有食之者<lb/>
公至自?<lb/>
<pb n="3b"/>
　以叛晉故危之<lb/>
十有二月公圍成<lb/>
　天子令行乎天下諸侯令行乎一國故天子未嘗有<lb/>
　伐諸侯者諸侯亦未嘗有伐其國之邑者以其令之<lb/>
　則從也春秋之時天下無王而諸侯擅命故有王伐<lb/>
　鄭之事陪臣擅國而權在私家故有公圍成之事無<lb/>
　復先王之制矣夫先王制國不過千乘都城不過百<lb/>
　雉家富不過十乘以此坊民諸侯猶有叛者今費也<lb/>
<pb n="4a"/>
　郈也成也三家之邑也魯國之政在大夫故三家越<lb/>
　禮各固其城三桓既微陪臣擅命而恃其城數有叛<lb/>
　者故三家亦不能制也乃至屢圍而不克遂師帥墮<lb/>
　之叔孫既墮郈矣季氏既墮費矣孟氏將墮成而其<lb/>
　臣不服至是公親圍之亦不克墮故經書叔孫州仇<lb/>
　帥師墮郈季孫斯仲孫何忌帥師墮費而獨書公圍<lb/>
　成若著公之弱甚不能墮成也三子能墮郈墮費而<lb/>
　公不能墮成則知公室凌夷而政在三子矣為國家<lb/>
<pb n="4b"/>
　者可不慎于禮哉<lb/>
公至自圍成<lb/>
　國?而以圍致者魯蓋視成如敵國矣此制國外重<lb/>
　之戒也夫君行而至必書法所當爾也然春秋書至<lb/>
　或以?或以地或以侵伐蓋以時君輕肆出入無度<lb/>
　舉非王命動非民事踰時??宗社無主朝廷無政<lb/>
　畏途之中事變莫測故公行凡一百七十有六而書<lb/>
　至者八十有二皆危之也隱公當春秋之始天下之<lb/>
<pb n="5a"/>
　亂未甚故雖有?盟侵伐未嘗致也至桓二年及戎<lb/>
　盟于唐十六年?諸侯伐鄭始于此致焉蓋桓公?<lb/>
　君自立敢外交夷狄又助篡伐鄭踰年始還故危之<lb/>
　也莊僖?盟最數而無致者時齊侯外攘夷狄?安<lb/>
　諸夏屢合諸侯不以兵車故魯君之出無他虞也惟<lb/>
　牡丘之盟過三時淮之?踰年故致爾成襄之間齊<lb/>
　楚爭霸諸侯日尋干戈故盟?侵伐鮮不致焉及?<lb/>
　于蕭魚之後楚雖稍息然中國皆大夫專政魯亦有<lb/>
<pb n="5b"/>
　三桓之患至有敢逐其君而自廢置者故終春秋之<lb/>
　世公出罕有不致者此雖伐邑亦致焉可謂危亂之<lb/>
　世矣<lb/>
十有三年春齊侯衛侯次于垂葭<lb/>
　二君以師伐晉而書次于垂葭者與九年次于五氏<lb/>
　同春秋書次者十有三意各有所主不可以例推也<lb/>
　晉至定公于是乎失諸侯春秋崇霸主所以撥亂而<lb/>
　反之正也其意深矣<lb/>
<pb n="6a"/>
夏築蛇淵囿<lb/>
大蒐于比蒲<lb/>
　築蛇淵囿囿者所以養禽獸以待田獵也今乃蒐于<lb/>
　比蒲則囿何為哉魯既叛晉而三桓至是日懼人之<lb/>
　圖已故數蒐焉<lb/>
衛公孟彄帥師伐曹<lb/>
　衛比伐曹者曹不叛晉故也靈公志在軍旅之事不<lb/>
　知以禮為國故亟戰如此<lb/>
<pb n="6b"/>
秋晉趙鞅入于晉陽以叛<lb/>
　據土背君曰叛鞅殺邯鄲午固有罪矣范中行氏特<lb/>
　以姻親之故興師以攻鞅故鞅入晉陽以拒之因興<lb/>
　晉陽之甲託辭以逐君側之惡而不知投鼠忌器之<lb/>
　義雖曰不要君吾不信也故聖人正名曰叛以著其<lb/>
　不由君命而專土興兵之罪然鞅入晉陽由范中行<lb/>
　氏始禍不書者亦以入朝歌叛為重故也晉政如此<lb/>
　何以主諸侯耶<lb/>
<pb n="7a"/>
冬晉荀寅士吉射入于朝歌以叛<lb/>
　二子因攻趙氏幾亂公室鞅既奔晉陽荀躒言于晉<lb/>
　侯請皆逐之二子反以兵攻公不勝遂入于朝歌以<lb/>
　叛以趙鞅之罪較之則二子之情尤為可恕<lb/>
晉趙鞅歸于晉<lb/>
　此蓋二子既出晉侯自謂趙鞅保其邑以違荀范之<lb/>
　難實非叛者故許之歸也先儒以歸善辭遂遂謂鞅<lb/>
　有叛?而無叛心春秋先正其罪以厲臣節此許其<lb/>
<pb n="7b"/>
　歸以廣君恩是不然叛者人臣之大惡也?使鞅所<lb/>
　以初入晉陽本拒范中行氏而非有叛君之心然人<lb/>
　臣無君命輒據土興兵此豈可赦乎使後世亂臣賊<lb/>
　子敢稱兵犯闕以除君側惡人名名而實欲脅君奪<lb/>
　權者皆先儒?之也可不辨乎況衛孫林父亦書歸<lb/>
　爾何善之有<lb/>
薛?其君比<lb/>
　始志薛故見魯之衰矣稱國以殺者罪在嗣君也蓋<lb/>
<pb n="8a"/>
　惠公夷嗣立<lb/>
十有四年春衛公叔戍來奔衛趙陽奔宋<lb/>
　趙陽者公叔戍之黨也戍富而驕衛侯惡之又將去<lb/>
　夫人南子之黨反為夫人所愬并其黨逐之此自取<lb/>
　之也故以自奔為文<lb/>
二月辛巳楚公子結陳公孫佗人帥師滅頓以頓子牂<lb/>
歸<lb/>
　頓子欲背楚事晉而?陳好故楚與帥師師滅之不<lb/>
<pb n="8b"/>
　?以歸何國者明楚陳以滅入國為重而頓子以不<lb/>
　死位為重也陳公孫佗人專兵以助強楚滅諸侯之<lb/>
　國又執其國君歸縱或歸于楚其罪等爾故謹而日<lb/>
　之蓋春秋但從重而論不必見其所歸之國也頓子<lb/>
　見獲故生名之<lb/>
夏衛北?結來奔<lb/>
　公叔戍之故也衛靈之無道也沈耳于閨以奔其世<lb/>
　臣又及其所與是以其國聽之也<lb/>
<pb n="9a"/>
五月於越敗吳于檇李吳子光卒<lb/>
　敗吳者憂辭也曷憂乎諸夏微而楚張楚微而吳張<lb/>
　吳張而於越爭於越而能敗吳雖曰蠻夷自斃而中<lb/>
　國則可憂也其憂奈何王室不綱霸者不作而蠻夷<lb/>
　交熾諸夏之憂也吳伐越越使罪人詐吳而敗之于<lb/>
　檇李吳子光傷而卒按吳敗六國之師書胡子?沈<lb/>
　子逞滅此不書吳子光滅何也吳子傷而自卒于陘<lb/>
　非若沈胡二君即死于兵也于是光之子夫差立而<lb/>
<pb n="9b"/>
　不忘報父讎光亦稱闔閭觀闔閭玩兵滅身亦可以<lb/>
　為殘民滅國者之戒<lb/>
公?齊侯衛侯于牽<lb/>
　牽衛地三國同救范中行氏兵襲晉而經以?書者<lb/>
　惡其襲霸主也<lb/>
公至自?<lb/>
　不以牽致三國?故也?則以地致且惡不襲晉也<lb/>
秋齊侯宋公?于洮<lb/>
<pb n="10a"/>
　宋亦叛晉矣<lb/>
天王使石尚來歸脤<lb/>
　古者以脤膰之禮親兄弟之國蓋國之大事在祀與<lb/>
　戎祀有執膰戎有受脤脤者宜社之肉也盛以脤器<lb/>
　故謂之脤以賜同姓之國者所以同福祿也周自王<lb/>
　季子來聘之後王命不復加于諸侯今敬王有事于<lb/>
　社魯未嘗有敵王所愾之功而天王使石尚尚忽為<lb/>
　是舉雖天子損禮之甚是猶有盛王之意也聖人于<lb/>
<pb n="10b"/>
　周眷眷如此故使使歸脤以見焉曰天子之在惟祭<lb/>
　與號而已<lb/>
衛世子蒯聵出奔宋<lb/>
　蒯瞶為南子所譖而出奔春秋不去其世子者著衛<lb/>
　侯之罪也南子之惡亦已甚矣其欲害世子之意亦<lb/>
　已明矣而靈公信其譖言不亦蔽乎雖然瞶蒯則不<lb/>
　能無罪者也其罪奈何人子之處頑嚚則有道矣不<lb/>
　至于以?見誣也此亦蒯瞶有以致之也<lb/>
<pb n="11a"/>
衛公孟彄出奔鄭<lb/>
　比年志公孟彄帥師此衛國用事之卿而靈公疑其<lb/>
　為蒯瞶之黨逐之非其罪也夫衛國一?之中其卿<lb/>
　大夫凡出奔者五人而衛侯獨與南子處此靈公之<lb/>
　無道也<lb/>
宋公之弟辰自蕭來奔<lb/>
　辰懼洮之謀來奔魯故復書宋公之弟存其本心所<lb/>
　以罪宋公也<lb/>
<pb n="11b"/>
大蒐于比蒲邾子來?公<lb/>
　大蒐皆不書公者非公所主也三家者以公為名而<lb/>
　行其私意也下書邾子來?公則知凡蒐狩皆與?<lb/>
　共之雖不言公公在焉可知也然則公狩于郎公及<lb/>
　齊人狩于禚皆特書公何也此又?罪公也比蒲之<lb/>
　蒐三家之事故特言?公以?之此與莊二十三年<lb/>
　蕭叔朝公同蓋未嘗期約因來朝而偶與公為?耳<lb/>
城莒父及霄<lb/>
<pb n="12a"/>
　公叛晉助范中行氏故懼而城此二邑也此年不書<lb/>
　冬無所終也公元年無正至是而著無所終者次年<lb/>
　哀受之也<lb/>
十有五年春王正月邾子來朝<lb/>
　去年所以?公比蒲者欲因來朝正故也邾之微弱<lb/>
　可知矣<lb/>
鼷?食郊牛牛死改卜牛<lb/>
　不言食角所食非一處也夫魯不當郊郊牛死傷廢<lb/>
<pb n="12b"/>
　郊可也而改卜牛是違天也<lb/>
二月辛丑楚子滅胡以胡子豹歸<lb/>
　昭二十四年胡為楚伐吳吳敗其師而殺胡子?于<lb/>
　是豹立而背楚遂與諸侯?于召陵以侵楚吳之人<lb/>
　郢也胡子盡俘楚邑之近胡者楚人至是滅之而以<lb/>
　其君歸所謂國必自滅而後滅之也也故楚子稱爵<lb/>
　而胡子稱名又謹而日之<lb/>
夏五月辛亥郊<lb/>
<pb n="13a"/>
　昔者成王以周公為有?勞于天下命?公世世祀<lb/>
　周公天子之禮樂是以魯君孟春乘大輅載弧韣旂<lb/>
　十有二旒日月之章祀帝于郊配以后稷天子之禮<lb/>
　也然則魯郊當在孟春今以改卜牛在滌三月故至<lb/>
　五月乃郊非禮可知矣<lb/>
壬申公薨于高寢<lb/>
　高寢非死所不正其終也嗟乎定公立十五年豈不<lb/>
　欲政自己出權不外奪乎而卒不能者以其愚蔽故<lb/>
<pb n="13b"/>
　季氏立之爾夫季氏藉祖父之勢僭有國柄一旦制<lb/>
　在陽虎僅而?禍公不能乘其衰微尊任聖賢以自<lb/>
　固則公之愚蔽可知矣是時季孫創艾禍難勉用孔<lb/>
　子而齊人章章歸其侵疆則公與季氏豈不知聖賢<lb/>
　之可以安國而取榮焉卒之齊人歸女樂君臣共觀<lb/>
　之遂廢朝事而孔子行蓋公之愚蔽如此<lb/>
鄭罕達帥師伐宋<lb/>
齊侯衛侯次于渠蒢<lb/>
<pb n="14a"/>
　左氏謂謀救宋而不果然其文意乃與五氏垂葭同<lb/>
邾子來奔喪<lb/>
　天王崩諸侯未有奔其喪者今來奔魯喪可乎特畏<lb/>
　三家之強而求?于魯耳<lb/>
秋七月壬申姒氏卒<lb/>
　姒氏乃定公之妾而書者蓋以其為哀公之母而以<lb/>
　夫人之禮喪之故也然哀公乃未踰年之君則其行<lb/>
　喪禮不可加于母子未成為君故母亦不隨例稱夫<lb/>
<pb n="14b"/>
　人<lb/>
八月庚辰朔日有食之<lb/>
　日食雖有常度亦有事所召有食之者<lb/>
九月滕子來?葬<lb/>
　此亦畏三桓故爾于定公何有哉<lb/>
丁巳葬我君定公雨不克葬戊午日下昃乃克葬<lb/>
　安民大慮曰定此臣子之私諡也雨不克葬譏不能<lb/>
　?也?不為雨止而不克葬者見無備之甚也義見<lb/>
<pb n="15a"/>
　宣八年然彼言日中而克葬此言日下昃乃克葬日<lb/>
　中則裕于昃矣日下昃則失虞之時甚矣君子之于<lb/>
　親不忍一日離也故葬日虞者所以寧親也乃者難<lb/>
　乎而之辭乃克葬者所以重孝子之情也<lb/>
辛巳葬定姒<lb/>
　春秋自成風後妾母皆僭稱夫人譏不正也此不稱<lb/>
　小君以子未成君故母亦未成夫人但以夫人之禮<lb/>
　葬耳然魯夫人之葬未有加以其君之諡者此妾也<lb/>
<pb n="15b"/>
　而加以其君之諡非禮之甚也況襄四年葬我小君<lb/>
　定姒是襄公之母也又豈可同諡乎<lb/>
冬城漆<lb/>
　漆非魯邑邾庶其以之來奔者魯受叛人而取其地<lb/>
　今將伐邾故又勞民城之以為備譏其非所當城而<lb/>
　城也夫國再大喪始葬又勞民如此所謂不待貶?<lb/>
　而罪惡自見者也<lb/>
　春秋集註卷三十八<lb/>
</p>
<p>
</p>
  </div>
</body>
</text>
</TEI>