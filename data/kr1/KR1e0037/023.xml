<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>春秋集註卷二十三</head> <lb/>
    <p>
<pb n="1a"/>
欽定四庫全書<lb/>
　春秋集註卷二十三<lb/>
　　　　　　　　　　　　　宋　高閌　撰<lb/>
　　宣公三<lb/>
十有一年春王正月<lb/>
　一時無事書首月存天道王法也<lb/>
夏楚子陳侯鄭伯盟於辰陵<lb/>
　楚子去冬伐鄭因加兵於陳陳鄭皆聽服故為此盟<lb/>
<pb n="1b"/>
　書楚子於陳鄭之上者所以憫中國之衰也<lb/>
公孫歸父會齊人伐莒<lb/>
　自四年公及齊侯平莒莒人不肯公伐莒取向至是<lb/>
　齊侯召魯同討之故貶而人之人齊所以人歸父也<lb/>
秋晉侯會狄於欑函<lb/>
　書晉侯會者春秋?中國而外夷狄此與隱二年公<lb/>
　會戎於潛同文所以同晉於?而離狄於外也陳鄭<lb/>
　諸夏之國而從楚?狄夷狄之國而從晉狄在欑函<lb/>
<pb n="2a"/>
　而晉侯親往會之故聖人以狄主會為文所以罪中<lb/>
　國不能自正也<lb/>
冬十月楚人殺陳夏?舒<lb/>
　楚子伐陳謂陳人無動將討於少西氏故入陳然後<lb/>
　殺徵舒夫元惡大憝?所欲誅稱人以殺??辭爾<lb/>
　非與楚也彼?君之賊固人人可得而殺之豈有蠻<lb/>
　夷華夏之間哉然徵舒?君今已踰年國人不能討<lb/>
　天子方伯不能誅而反使楚入中國而殺之彼楚尚<lb/>
<pb n="2b"/>
　知?君之當殺則中國如之何不能殺之耶聖人書<lb/>
　此者非與楚人之能討也傷中國之不自正也<lb/>
丁亥楚子入陳<lb/>
　入者?弗受而強入之是時陳侯在晉故楚子不動<lb/>
　干戈自入於陳然則人君可輕出乎雖然楚子入陳<lb/>
　然後殺徵舒而春秋之志入陳乃在殺徵舒之後何<lb/>
　也人之為善惡有名是而實非始邪而終正自?人<lb/>
　觀之或取其名而略其實或執其始而遺其終所以<lb/>
<pb n="3a"/>
　是非失當而邪正舛也聖人則不然楚之伐陳初欲<lb/>
　縣陳也聞諫而止遂以討罪為名故春秋書殺徵舒<lb/>
　於前而掩縣陳之惡書入陳於後不使全討罪之美<lb/>
　此斷大小之獄必以情惡惡疾其始善善樂其終之<lb/>
　義也書楚子者著楚之本爵楚入中國故日以惡之<lb/>
納公孫寧儀行父於陳<lb/>
　二子皆通於夏姬致徵舒?君然則二子之罪與徵<lb/>
　舒何異聖人特書此者與其納也何以與其納為其<lb/>
<pb n="3b"/>
　能訴於楚殺徵舒而定陳也不繫之陳者與其納而<lb/>
　不與其得納也此乃其君之所由以?者非復可以<lb/>
　居陳之位也?楚子殺徵舒若能誅賊而出於正者<lb/>
　由納二臣以觀之楚子殺徵舒正為二臣殺之非為<lb/>
　討賊殺也楚子之情於此不能逃矣夫致陳之亂者<lb/>
　此二子也已?於陳矣故不繫之陳而書納納淫亂<lb/>
　之人於中國見中國不自正而楚得以肆行也<lb/>
十有二年春葬陳靈公<lb/>
<pb n="4a"/>
　靈公見?於今三年因楚入討賊陳人始得伸臣子<lb/>
　之義故此書葬者賊已討也又著其臣子私諡之罪<lb/>
楚子圍鄭<lb/>
　去冬入陳今春圍鄭以二國背辰陵之盟而從晉故<lb/>
　也易曰君子以作事謀始陳鄭之始即楚是乃召楚<lb/>
　以亂中國也然楚入陳而討之書曰入入鄭而赦之<lb/>
　書曰圍何也楚之入陳也欲縣之人言其不可乃封<lb/>
　陳侯其入鄭也欲赦之人言其不可卒與鄭平故封<lb/>
<pb n="4b"/>
　陳侯者非本謀也不善而能改也故書曰入與鄭平<lb/>
　者楚本謀也不為利言所誘故以圍言之此君子所<lb/>
　以謂楚莊王不?乎夷狄也此所以屢稱楚子以錄<lb/>
　之<lb/>
夏六月乙卯晉荀林父帥師及楚子戰於邲晉師敗績<lb/>
　邲鄭地鄭既與楚平而晉後至諸大夫皆欲退而先<lb/>
　縠佐荀林父獨不可故以林父及楚子以明林父主<lb/>
　戰也夫晉欲救陳鄭豈可以一大夫將不協心之屬<lb/>
<pb n="5a"/>
　以與強暴新勝之楚交戰乎徒取敗?血肉坐靈非<lb/>
　救難解紛之道也故不書救然中國之大夫及諸楚<lb/>
　君而不嫌於抗者所以崇中國也故書林父以敵楚<lb/>
　子晉既敗績陳鄭於是乎服楚子矣<lb/>
秋七月<lb/>
冬十有二月戊寅楚子滅蕭<lb/>
　蕭子姓宋之附庸也楚既得陳鄭又敗晉師遂深入<lb/>
　中國憑陵諸夏滅人之國故謹而日之<lb/>
<pb n="5b"/>
晉人宋人?人曹人同盟於清丘<lb/>
　晉為楚所敗故諸侯懼而同為此盟既又不旋踵而<lb/>
　皆背之聖人惡其反覆故皆貶而人之<lb/>
宋師伐陳?人救陳<lb/>
　宋以楚子滅蕭且為清丘之盟故請於晉以伐陳以<lb/>
　討其道楚師之罪此非所以報楚也故直以師稱書<lb/>
　?救陳者所以罪宋也然?方盟於清丘而反救陳<lb/>
　凡救雖義事而有背盟之惡故貶稱人<lb/>
<pb n="6a"/>
十有三年春齊師伐莒<lb/>
　莒恃晉而不事齊故齊興師伐莒而晉不救之前稱<lb/>
　齊人而此云齊師者略其以師而伐人也<lb/>
夏楚子伐宋<lb/>
　以其伐陳也晉?曹復背清丘之盟而不救者楚人<lb/>
　有辭於伐也故楚書本爵<lb/>
秋螽<lb/>
冬晉殺其大夫先縠<lb/>
<pb n="6b"/>
　邲之役三帥皆欲還先縠固請戰遂及於敗至是以<lb/>
　為討然釋趙旃魏錡不討而獨誅先縠為政不平殺<lb/>
　者不受治矣?又族滅之惡之甚也故稱國以殺<lb/>
十有四年春?殺其大夫孔?<lb/>
　晉既討邲之敗而殺先縠矣以?背清丘之盟而救<lb/>
　陳也討焉孔達自知不可免乃縊而死?人因以?<lb/>
　於晉故稱國以殺罪累上也<lb/>
夏五月壬申曹伯壽卒<lb/>
<pb n="7a"/>
　曹文公立二十三年其子廬立是為宣公<lb/>
晉侯伐鄭<lb/>
　晉救鄭而敗於邲鄭遂即楚夫鄭背華即夷討之正<lb/>
　也故稱晉爵然自文公?襄公僅能修先君之業靈<lb/>
　公幼而趙盾為政其殆庶幾矣成景之世文公之澤<lb/>
　寖?干戈日尋積而至於蜀之盟而中國盡夷狄矣<lb/>
　豈特失政而已乎至此而後知齊桓晉文之有功於<lb/>
　中國也孔子曰?管仲吾其被?左衽矣然則管仲<lb/>
<pb n="7b"/>
　之功終春秋之世猶或賴之<lb/>
秋九月楚子圍宋<lb/>
　國必自伐然後人伐之宋輕用兵至反見伐則自取<lb/>
　之效也至是楚使申舟聘於齊曰無假道於宋申舟<lb/>
　曰我則必死楚子曰殺汝我伐之及宋宋人殺之楚<lb/>
　子聞之投袂而起遂再伐宋不書伐者罪之遂恃強<lb/>
　以圍之?罪不在宋<lb/>
葬曹文公<lb/>
<pb n="8a"/>
　因魯往會而著其臣子私諡之罪<lb/>
冬公孫歸父會齊侯於穀<lb/>
　齊侯在穀而歸父往聘焉故不書如齊而書會於穀<lb/>
　蓋謀於齊侯而平楚宋也<lb/>
十有五年春公孫歸父會楚子於宋<lb/>
　歸父歸自齊又以楚子之尚圍宋也而往聘之直以<lb/>
　宋地者罪魯見楚在宋境反與之聘也<lb/>
夏五月宋人及楚人平<lb/>
<pb n="8b"/>
　楚子自去秋圍宋至今不解天下諸侯莫救者於是<lb/>
　華元潛入其師劫其將子反請平子反懼告於其君<lb/>
　而與之平凡書平皆以國舉今宋楚之平稱人者貶<lb/>
　也何貶乎貶華元子反也<lb/>
六月癸卯晉師滅赤狄潞氏以潞子嬰兒歸<lb/>
　夷狄悖亂諸侯驅之可也晉師滅赤狄又執其君此<lb/>
　則甚矣故惡而日之後世輕誅夷狄以多殺盡殄為<lb/>
　中國威此豈先王之志也哉詩曰薄伐玁狁至於太<lb/>
<pb n="9a"/>
　原此大雅之則也凡滅不氏此氏何也以赤狄有潞<lb/>
　氏甲氏二種故也是時楚肆其強圍宋踰年晉不能<lb/>
　救而反滅狄利其土地亦怠於憂中國矣<lb/>
秦人伐晉<lb/>
　自二年秦師伐晉晉不報秦今十四年矣此復來伐<lb/>
　者乘晉兵逐爭狄土而闚其?也故貶而人之<lb/>
王札子殺召伯毛伯<lb/>
　王孫蘇與毛伯召伯爭政使王子札殺之札者名也<lb/>
<pb n="9b"/>
　矯王命以殺大臣宜名之以著其罪然書札而不書<lb/>
　王子則與?臣無異若柔溺翬挾之類矣書王子札<lb/>
　則與王子虎同無以見其罪故變文以?之夫生殺<lb/>
　之柄天子所持毛伯召伯王之卿士今王札子乃敢<lb/>
　擅殺而定玉不能禁失政刑矣是以春秋惡而志之<lb/>
　舜為天子瞽瞍殺人則?陶執之何王子之有<lb/>
秋螽<lb/>
　為災故書<lb/>
<pb n="10a"/>
仲孫蔑會齊高固於無婁<lb/>
　齊侯在穀則公孫歸父會之齊卿在無婁則仲孫蔑<lb/>
　會之蓋公主齊久矣幸晉楚之爭而不我及忽焉而<lb/>
　平楚宋俾歸父請於齊侯齊侯則疑我之從楚也蔑<lb/>
　於是會焉以修舊好<lb/>
初稅?<lb/>
　古者天子有王藉諸侯有公藉蓋借民力以治吾田<lb/>
　而已謂之助而不?當是時也民知先公後己詩曰<lb/>
<pb n="10b"/>
　雨我公田遂及我私是也及其衰也有法以治之稼<lb/>
　不善則非民又其甚也法不足以治之矣此宣公之<lb/>
　時所以舍公田之不善乃履民之?而?其善者也<lb/>
　民日從事於戰?而井田之法漸廢此聖人所以書<lb/>
　初??以議其壞法自便也云初者自是遂為常?<lb/>
　矣<lb/>
冬蝝生<lb/>
　書燠也秋螽未息而冬又生子冬非蝝生之時以是<lb/>
<pb n="11a"/>
　為異此履畝之符也<lb/>
饑<lb/>
　蝝生以至於饑公之不恤民一至於此天時人事參<lb/>
　而書之春秋之??矣<lb/>
十有六年春王正月晉人滅赤狄甲氏及留吁<lb/>
　晉師既滅潞今又并盡其餘黨斯已甚矣故士會董<lb/>
　此役而貶稱人且再書晉之滅狄惡其窮兵荒服無<lb/>
　復顧懷中國之志也<lb/>
<pb n="11b"/>
夏成周宣榭災<hi>案經文公穀作災左氏作火此從公榖</hi>
　國語曰先王之為臺榭也臺不過望氛氣榭不過講<lb/>
　軍實成周宣榭者宣王之榭也宣王中興講武於此<lb/>
　焉而書其災者聖人蓋傷之也何則周室板蕩中國<lb/>
　?矣宣王嗣之南征?舒北伐玁狁遂攘夷狄以復<lb/>
　文武之境土天下喜於王化復行今周復衰夷狄?<lb/>
　行平惠以降皆庸暗齷齪無能以王道興起之者人<lb/>
　思周室中興仰止宣王受其所茇故因其災而傷王<lb/>
<pb n="12a"/>
　者之不作使功烈不得著見於天下而王者之?又<lb/>
　從而煨燼之蓋痛乎王道陵遲之甚也孟子曰夫明<lb/>
　堂者王者之堂也王欲行王政則勿?之矣?我宣<lb/>
　王中興講武之屋而子孫當此衰?之際不思振舊<lb/>
　而反為火所焚乎<lb/>
秋郯伯姬來歸<lb/>
　來歸者見棄而歸也不能乎舅姑之國而為夫所黜<lb/>
　此罪伯姬也罪伯姬者乃所以罪其父母失教也君<lb/>
<pb n="12b"/>
　子之道造端乎夫婦是以春秋於?女夫人皆詳志<lb/>
　之<lb/>
冬大有年<lb/>
　此一句在魯史則為記祥瑞一經聖人之筆則非為<lb/>
　祥瑞書也何則宣公不義得國又當饑年而重斂於<lb/>
　民宜其不獲時和?豐之應今乃大有年聖人從而<lb/>
　錄之者是為記異也所謂非常則書也然則春秋不<lb/>
　書祥瑞乎曰春秋不以祥瑞訓人蓋示以天道也天<lb/>
<pb n="13a"/>
　猶父也君猶子也子有善父而寵賚之非父也子為<lb/>
　不善父不譴責之非父也君有善天而祥瑞之非天<lb/>
　也君為不善天不災眚之非天也觀天道之於人君<lb/>
　父子而已子有善父親之君有善天祚之子為不善<lb/>
　父其譴之譴之猶不善廢之棄之爾君為不善天其<lb/>
　災之災之猶不善禍之滅之爾故春秋惟書災異以<lb/>
　明天道為百王法<lb/>
十有七年春王正月庚子許男錫我卒<lb/>
<pb n="13b"/>
　許昭公立三十年卒其子甯立是為靈公<lb/>
丁未蔡侯申立<lb/>
　蔡文公立二十年卒其子固立是為景公<lb/>
夏葬許昭公葬蔡文公<lb/>
　不月者?之也許蔡與楚而背中國故略之且因魯<lb/>
　往會而著二國私諡之罪<lb/>
六月癸卯日有食之<lb/>
　按長?六月癸卯朔不書朔因舊史也日食雖有常<lb/>
<pb n="14a"/>
　度亦人事所召有食之者<lb/>
已未公會晉侯?侯曹伯邾子同盟於斷道<lb/>
　諸侯同心疾齊故書同盟夫齊自晉文之卒自恃強<lb/>
　大欲與晉爭長不復與晉侯會晉欲伐之久矣患諸<lb/>
　侯與之交通不同心爾魯自文公末年宣公之立亦<lb/>
　背晉事齊迨齊惠公卒始少怠焉然亦未嘗不懼晉<lb/>
　之見討也今因諸侯皆有伐齊之志公始即晉而獲<lb/>
　同盟<lb/>
<pb n="14b"/>
秋公至自會<lb/>
　公?君?立而出與諸侯會踰時而還故書至以危<lb/>
　之<lb/>
冬十有一月壬午公弟叔肸卒<lb/>
　不曰公子而曰公弟者兄在則稱公弟因兄之尊也<lb/>
　兄亡復稱公子是先君之子也肸嘗命以為卿故以<lb/>
　卿例書之宣公?立而肸有傷乎惡與視也終身不<lb/>
　食其?故特書其卒以重宣公之惡且見宣公終命<lb/>
<pb n="15a"/>
　其子嗣為卿其稱叔者乃起其生而賜族是謂子叔<lb/>
　氏<lb/>
十有八年春晉侯?世子臧伐齊<lb/>
　晉?先伐齊故齊人求成以緩諸國之師<lb/>
公伐把<lb/>
　把自文公十二年來朝而不復至故伐之稱公專罪<lb/>
　公之凌小國也已不修德而欲人之朝已亦不思之<lb/>
　甚矣<lb/>
<pb n="15b"/>
夏四月<lb/>
　一時無事書首月存天道王法也<lb/>
秋七月邾人戕鄫子於鄫<lb/>
　凡自虐其君曰?自外曰戕?起於漸而戕?於暴<lb/>
　也僖十九年邾人執鄫子用之是時天子方伯不復<lb/>
　討其罪故此肆然復戕鄫子於鄫也夫邾人肆無道<lb/>
　之強戕同等之君罪固大矣鄫子為國君而見戕於<lb/>
　人必有以致之也國君必有卿大夫及侍?之臣今<lb/>
<pb n="16a"/>
　鄫子之於邾乃不共戴天之?又使得造其國都戕<lb/>
　?其君而鄫國臣子恬然坐視無動心者如秦人視<lb/>
　越人之肥瘠故聖人書戕鄫子於鄫見鄫無守備且<lb/>
　惡鄫之臣子不能拒難與自?其君無異也鄫子不<lb/>
　名與僖十九年同<lb/>
甲戌楚子旅卒<lb/>
　此楚莊王也前此不書楚子之卒者外夷狄也此書<lb/>
　之者以楚入為中國之害甚於前日故錄其卒以見<lb/>
<pb n="16b"/>
　中國不能自正乃與楚相為朝聘相與盟誓相通問<lb/>
　好故春秋自此得以詳志其卒也不書葬者僭竊大<lb/>
　號罪重惡極不可信其臣子之辭書之也<lb/>
公孫歸父如晉<lb/>
　公自?立以來所以事齊諂矣晚睹齊之不競於晉<lb/>
　則翻然事晉而棄齊如遺焉甚哉利之使人輕合易<lb/>
　?也傳載公之晚年謀伐齊至成二年而有?之役<lb/>
　蓋歸父此行實為始謀亦以三桓專命欲假晉力以<lb/>
<pb n="17a"/>
　去之故也<lb/>
冬十月壬戌公薨於路寢<lb/>
　薨於路寢正其終也<lb/>
歸父還自晉至笙遂奔齊<lb/>
　歸父以襄仲之立公也欲去三桓以張公室與公謀<lb/>
　而聘於晉冬還至笙聞宣公薨而新君與三桓謀欲<lb/>
　逐之以是奔齊夫先君未殯而逐其臣是死其君而<lb/>
　忘其父也縠梁子曰捐殯而棄其父之使者是亦奔<lb/>
<pb n="17b"/>
　其父也得經意矣歸父既畢使事盡哀而奔是知死<lb/>
　亡之不免而能不失度於顛沛造次之時異乎他大<lb/>
　夫之奔也故其辭繁而不殺則歸父之善自著矣雖<lb/>
　然人臣之正受命而出雖君薨猶當致命於殯前若<lb/>
　其有罪待命於新君可也今歸父還自晉未及魯境<lb/>
　遽即奔魯則有惡於新君矣故書奔以著其逃刑之<lb/>
　罪<lb/>
　春秋集註卷二十三<lb/>
</p>
<p>
</p>
  </div>
</body>
</text>
</TEI>