<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>?修東萊書說卷二十六</head>
    <p>
<pb n="1a"/>
欽定四庫全書<lb/>
　?修東萊書說卷二十六　　宋　時瀾　撰<lb/>
君奭第十八　　　　　　周書<lb/>
　召公不疑周公前輩辨之悉矣於其盛滿而欲去周<lb/>
　公反覆留之不遺餘力後世權位相軋之際排之使<lb/>
　去則多有之挽之使留?亦鮮矣周公固不可以後<lb/>
　世論也然大臣之秉心公則深恐無助私則惟恐不<lb/>
　專公私之間世主所當深察也<lb/>
<pb n="1b"/>
召公?保周公?師相成王?左右召公不說周公作<lb/>
君奭<lb/>
　成功不可居也洛邑成而周公告歸?與召公同心<lb/>
　也巳而成王盡禮以留之周公既幡然而改矣而召<lb/>
　公猶守前日欲退之心未改也故於師保左右輔相<lb/>
　之任則不說焉周公乃作此書反覆開諭挽留之於<lb/>
　是始為周公留周公聖人也視周公以為去就可以<lb/>
　不差也召公於吾心之未諭未?以周公留而我亦<lb/>
<pb n="2a"/>
　留不茍於隨如此及其既諭也非特暫留於一時相<lb/>
　成王又相康王身任托孤寄命之責而不辭?有味<lb/>
　於周公之言矣惟其重於隨所以篤於信也嗚呼斯<lb/>
　其所以為召公歟<lb/>
周公若曰君奭弗弔天降喪于殷殷既墜厥命我有周<lb/>
既受我不敢知曰厥基永孚于休若天棐忱我亦不敢<lb/>
知曰其終出於不祥嗚呼君巳曰時我我亦不敢寧于<lb/>
上帝命弗永?念天威越我民罔尤違惟人在我後嗣<lb/>
<pb n="2b"/>
子孫大弗克恭上下遏佚前人光在家不知天命不易<lb/>
天難諶乃其墜命弗克經?嗣前人恭明德在今予小<lb/>
子旦非克有正迪惟前人光施于我沖子又曰天不可<lb/>
信我道惟寧王?延天不庸釋于文王受命<lb/>
　以名相命周初?猶質也殷之喪亂自後世之私言<lb/>
　之則殷之禍周之福也多士告殷民而曰弗弔則憫<lb/>
　勞之辭耳今周公之告召公周家大臣自相與語亦<lb/>
　首曰弗弔?聖賢以天下為心不幸而遇喪亂又不<lb/>
<pb n="3a"/>
　幸而任此責豈其所樂哉天降喪于殷殷既墜厥命<lb/>
　我有周既受之矣其何以承之乎我不敢知曰其基<lb/>
　業永可保信期於休盛惟順天則庶乎輔成我之誠<lb/>
　忱我亦不敢知曰其終出于不祥而自?於不可為<lb/>
　也人之於天或恃而不自修或懼而不自彊謂厥基<lb/>
　永孚于休恃而不修者也意天之必福已者也謂其<lb/>
　終出于不祥懼而不自彊者也意天之必禍已者也<lb/>
　天無必必非天也必之者非知天也周公謂吾之於<lb/>
<pb n="3b"/>
　天豈敢計禍福必之哉惟盡在我之誠以順天而巳<lb/>
　復嘆息引召公前日之言而質之召公巳?曰是在<lb/>
　我矣我亦如召公之意不敢自惰而安于上帝之命<lb/>
　盍相與悉心而奉天曷為遽忘前日之言而欲去也<lb/>
　召誥言天屢云我不敢知與周公若合符節則召公<lb/>
　前日之言可推矣弗永?念天威越我民?尤違惟<lb/>
　人在我後嗣子孫大弗克恭上下遏佚前人光在家<lb/>
　不知者周公告召公茍弗永?念天威之可畏於今<lb/>
<pb n="4a"/>
　日我民無怨尤違戾之時遂謂天命巳固民心巳安<lb/>
　可以退身而它日之事則惟它日之人在我後嗣子<lb/>
　孫之側者自任其責召公之意雖若此如萬一後嗣<lb/>
　大不能恭敬上下驕慢侈肆遏?佚墜祖宗之光明<lb/>
　則宗臣之義可云我在家而不知乎固不得以既退<lb/>
　而逃其責也曷若今相與勉留而扶持之乎天命不<lb/>
　易天難諶者不易?天命之理天命至公不可攀援<lb/>
　不可倚著古先聖王所以兢兢慄慄若隕深淵者也<lb/>
<pb n="4b"/>
　驗吾心操?之際則知之矣自天言之則曰不易自<lb/>
　人觀天言之則曰難諶易而信之則未?知所謂不<lb/>
　易者也乃其墜天之命則其亡忽焉不能少經??<lb/>
　時斯其所以為不易難諶也其可謂天命既固而不<lb/>
　扶持之乎嗣前人恭明?在今予小子旦非克有正<lb/>
　迪惟前人光施於我沖子者既言天命難保又言保<lb/>
　祖宗之業者責實在於周公前人文武也恭明?恭<lb/>
　承文武之明?也是責雖在我我豈能自有所為哉<lb/>
<pb n="5a"/>
　不過?迪開導前人文武之光明施於我幼沖之成<lb/>
　王而巳明?者光之體光者明?之發由恭承則言<lb/>
　其體由施用則言其發也玩非克有正之辭則周公<lb/>
　退托求助於召公之意在其中矣又曰天不可信我<lb/>
　道惟寧王?延天不庸釋于文王受命者凡分章皆<lb/>
　更端又曰則紀其語之既終復續形容議論之起伏<lb/>
　并與精神而寫之者也天命不易固不可信在我之<lb/>
　道惟思文王之?則可以延世天必不用釋於文王<lb/>
<pb n="5b"/>
　所受之命也徒信天而不知反求則以天為在外信<lb/>
　文王所以得天者是則信天之實也上天之載無聲<lb/>
　無臭儀刑文王萬邦作孚求天者莫親於文王也言<lb/>
　此者所以繹迪前人光之意而終之也<lb/>
公曰君奭我聞在昔成湯既受命時則有若伊尹格于<lb/>
皇天在太甲時則有若保衡在太戊時則有若伊陟臣<lb/>
扈格于上帝巫咸乂王家在祖乙時則有若巫賢在武<lb/>
丁時則有若甘盤率惟?有陳保乂有殷故殷禮陟配<lb/>
<pb n="6a"/>
天多?年所天惟純佑命則商實百姓王人罔不秉?<lb/>
明恤小臣屏侯甸矧咸奔走惟?惟?稱用乂厥辟<lb/>
故一人有事于四方若卜筮罔不是孚<lb/>
　此章序商六臣之烈?勉召公以匹休於前人也伊<lb/>
　尹之佐湯以聖輔聖其治化與天無間故曰格于皇<lb/>
　天言其通於天也伊陟臣扈之佐太戊以賢輔賢其<lb/>
　治化克厭帝心故曰格于上帝言其通於帝也自其<lb/>
　?覆包含言之則謂之天自其主宰言之則謂之帝<lb/>
<pb n="6b"/>
　天譬則性帝譬則心初非二也凡書之或稱天或稱<lb/>
　帝各隨所指非有所輕重至於此章對言之則見聖<lb/>
　賢之分焉格于上帝猶以存主者言之也至於格于<lb/>
　皇天則渾然天體不可以存主言矣雖然太甲之保<lb/>
　衡即前日之伊尹也佐湯則格于天佐太甲則格于<lb/>
　帝何也非伊尹之治化不若前日太甲則不若湯也<lb/>
　伊尹之於太甲亦未嘗以其不若湯降一等而自貶<lb/>
　也咸有一?之篇固以湯期太甲其未入聖域未格<lb/>
<pb n="7a"/>
　皇天?太甲之責也巫咸亦太戊之輔相也不置之<lb/>
　伊陟臣扈之列止言其乂王家何也咸之為治功在<lb/>
　王室而精微之?猶有愧於二臣也祖乙之有巫賢<lb/>
　武丁之有甘盤不言其治功?下者?周公之論本非<lb/>
　為方人而發成湯與太甲太戊致治有聖賢之異其<lb/>
　辭不得而同伊尹?成湯太甲所事有前後之異其<lb/>
　辭不得而同巫咸與伊陟臣扈並時有優劣之異其<lb/>
　辭不得而同若巫賢甘盤各著聲烈於一朝無所疑<lb/>
<pb n="7b"/>
　混固不必銖銖而較之也巫咸之事不見於經矣武<lb/>
　丁舊學于甘盤既乃遁于荒野而四海仰?實傳說<lb/>
　之力舍說而舉盤者?盤源也說委也先河後海之<lb/>
　意也率惟?有陳保乂有殷故殷禮陟配天多?年<lb/>
　所者言是六臣率循深惟此道而?名各有陳列布<lb/>
　在天下故殷家之禮升而配天多??序惟天子祀<lb/>
　以祖配天而冕服鼎?莫不配天之數然則配天之<lb/>
　禮?天子之禮也自湯以諸侯升而用天子之禮?<lb/>
<pb n="8a"/>
　而不墜實六臣之力也六臣所率惟者皆此道而心<lb/>
　之所至則有差焉孟子論伯夷伊尹孔子而終之以<lb/>
　是則同亦此意也天惟純佑命則商實百姓者命而<lb/>
　曰純言其眷命之甚篤也眷命之甚篤則以商家富<lb/>
　實百姓厚於民故天亦厚之也是?六臣深知根本<lb/>
　之所在而祈天永命也王人罔不秉?明恤小臣屏<lb/>
　侯甸者王人王也六臣格其君心其王罔不秉君?<lb/>
　於上明恤猶顯比之謂?顯然以至公拊恤天下在<lb/>
<pb n="8b"/>
　?則逮卑賤之小臣在外則逮於藩屏之侯甸?言<lb/>
　小臣極其目也外言侯甸舉其綱也恩意浹洽於?<lb/>
　外公平周溥斯乃所秉之君?也後世之君私昵小<lb/>
　臣優伶僕?光寵赫弈而偏愛一國如平王之貳于<lb/>
　虢者?之非不深可以謂之明恤乎矧咸奔走惟?<lb/>
　惟?稱用乂厥辟故一人有事于四方若卜筮罔不<lb/>
　是孚者言君固秉?況凡奔走在列者惟此之故惟<lb/>
　?之稱以用乂其君君?成就彰信兆民凡有所為<lb/>
<pb n="9a"/>
　於四方安得不如卜筮之神民罔不信乎乂云者規<lb/>
　?箴誨以治之也六臣下實其民上格其君又號召<lb/>
　天下之賢俊使朝夕以道?之言涵浸?陶以厎於<lb/>
　罔不是孚之盛此真大臣之職業也大臣之職業如<lb/>
　此召公不景行行止而遽言退乎<lb/>
公曰君奭天壽平格保乂有殷有殷嗣天滅威今汝永<lb/>
念則有固命厥亂明我新造邦<lb/>
　坦然無私之謂平格者通徹三極而無間者也天無<lb/>
<pb n="9b"/>
　私壽惟其至平通格於天者則壽之平則常永悠?<lb/>
　有壽之道壽其當壽無所加損斯其所以為天也斯<lb/>
　其所以保乂安治而壽有殷之祚者也前章序成湯<lb/>
　伊尹而下君臣各盡其職不虧不偏?平格之實也<lb/>
　天之保乂有殷如此至于殷紂亦嗣天位乃驟罹滅<lb/>
　亡之威?不賴前人而免焉益見天之無私壽也今<lb/>
　汝永念則有固命厥亂明我新造邦者周公言天命<lb/>
　之無常而歸重於召公商家先哲王之多也基業之<lb/>
<pb n="10a"/>
　厚也一旦失道而滅天?不以私壽之況我新造之<lb/>
　周天命未固者乎汝召公勉留而為周家永?之念<lb/>
　則有固命矣國命之固不固惟?於召公念之永不<lb/>
　永其忍不為此而留哉召公而永念則天命必固其<lb/>
　治效亦赫然明著於我新造之邦而身與國俱顯否<lb/>
　則身與國俱辱矣<lb/>
公曰君奭在昔上帝割申勸寧王之?其集大命于厥<lb/>
躬惟文王尚克修和我有夏亦惟有若虢叔有若閎夭<lb/>
<pb n="10b"/>
有若散宜生有若泰?有若南?括又曰無能往來?<lb/>
迪?教文王蔑?降于國人亦惟純佑秉?迪知天威<lb/>
乃惟時昭文王迪見冒聞于上帝惟時受有殷命哉武<lb/>
王惟?四人尚迪有?後暨武王誕將天威咸劉厥敵<lb/>
惟?四人昭武王惟冒丕單稱?今在予小子旦若游<lb/>
大川予往暨汝奭其濟小子同未在位誕無我責收罔<lb/>
勗不及?造?不降我則鳴鳥不聞矧曰其有能格<lb/>
　商與周接其興亡既可見矣若文武之朝則召公回<lb/>
<pb n="11a"/>
　翔其間而身履者也故周公復舉其親見者以警之<lb/>
　割裁也申重也勸勉也上帝之相文王裁割其偏申<lb/>
　重勸勉以日新其?以集大命於其躬?成則命集<lb/>
　?者命之實命者?之致也帝謂文王無然畔援無<lb/>
　然歆羨?所以割文王之?而致其密察之工文王<lb/>
　陟降在帝左右亹亹文王令聞不巳?所以申勸文<lb/>
　王之?而進其緝?之學文王之密察緝?是乃上<lb/>
　帝之割申勸非復有詔之者也文王既集大命則任<lb/>
<pb n="11b"/>
　天下之責故其心庶幾能修和於諸夏以盡其職分<lb/>
　太和雖貫古今盈宇宙而不息然紂為天下宗主窮<lb/>
　凶極虐戾氣充塞而和則愆矣修而復之實文王責<lb/>
　自朝至于日中昃不遑暇食用咸和萬民則修和之<lb/>
　實也所謂修和?本於割申勸以修己之和推而放<lb/>
　之於諸夏也尚克者望道未之見之心也如曰巳克<lb/>
　則豈所謂純亦不巳乎文王之所以?進厥?外和<lb/>
　有夏合?外之道者?亦有賢哲之輔焉虢叔閎夭<lb/>
<pb n="12a"/>
　散宜生泰?南?括是五臣者皆胥附先後以輔文<lb/>
　王可謂盛矣文王猶歉然未足復曰人材之少無能<lb/>
　往?君民之間以迪導常教於下者故文王自視蔑<lb/>
　有少?降于國人賢巳?而視之若寡?巳盛而視<lb/>
　之若無此乃純亦不巳之心也想召公聞此言反視<lb/>
　已之功業眇然一羽之在太空敢自謂成而欲去乎<lb/>
　文王既不巳如此亦惟五臣者純一佐佑秉?不移<lb/>
　蹈履至到實知天威以顯其君而受殷命故曰乃惟<lb/>
<pb n="12b"/>
　時昭文王迪見冒聞于上帝惟時受有殷命哉迪見<lb/>
　者蹈履而實見非小知之窺測也冒聞者覆冒而?<lb/>
　聞非一事之感格也武王惟?四人尚迪有?孔氏<lb/>
　謂虢叔先?意其或有所傳歟武王繼世文王五臣<lb/>
　雖一人先?惟此四人者尚蹈有?位?言賴故老<lb/>
　之猶存也後暨武王誕將天威咸劉厥敵者言四人<lb/>
　後與武王大將天討?劉其敵?言其集大?也惟<lb/>
　?四人昭武王惟冒丕單稱?者既集大?遂顯其<lb/>
<pb n="13a"/>
　君惟覆冒之所及大盡稱武王之??言其達聲教<lb/>
　于四海也造端於文王故論其原成終於武王故論<lb/>
　其效固相為終始也師尚父之事文武烈莫盛焉不<lb/>
　預五臣之列?一時議論或詳或?隨意而言主於<lb/>
　留召公而非欲為人物之評也文武君臣於天人之<lb/>
　際佑曰純佑知曰迪知見曰迪見聞曰冒聞將曰誕<lb/>
　將稱曰單稱凡皆致其一知其至大其用極其效非<lb/>
　若後世乍出乍入安於小成者之為也今在予小子<lb/>
<pb n="13b"/>
　旦若游大川予往暨汝奭其濟者周公言今兩聖五<lb/>
　賢之責皆在我之一身懼不能勝若游大川罔知津<lb/>
　涯豈能獨濟哉予往與汝召公其共濟可也求助之<lb/>
　切也小子同未在位誕無我責者此小子乃指成王<lb/>
　言成王雖巳親政然幼沖小子未知艱難政當同未<lb/>
　在位之時而盡瘁扶持之不可以成王既在位而大<lb/>
　責我以當去也收罔勗不及?造?不降我則鳴鳥<lb/>
　不聞矧曰其有能格者言召公若收斂退藏罔勗勉<lb/>
<pb n="14a"/>
　成王之所不逮以?老為??視?引不降心而屈<lb/>
　留則周家之治可憂矣鳴鳥?是時周方盛隆鳴鳳<lb/>
　在郊卷阿鳴于?岡者乃詠其實周公謂召公若收<lb/>
　斂以老成自居不屑國事則我豈能獨保今日之盛<lb/>
　在郊之鳳將藏而不復聞其鳴況敢言進此而有所<lb/>
　感格乎自後世觀之天下可無召公不可無周公而<lb/>
　周公於召公之去反惴惴然惟恐其不留焉斯周公<lb/>
　之所以為周公也<lb/>
<pb n="14b"/>
公曰嗚呼君肆其監于?我受命無疆惟休亦大惟艱<lb/>
告君乃猷裕我不以後人迷<lb/>
　周公?陳文武股肱之盛復嘆息告召公肆其監于<lb/>
　?勉其視此而自彊也我受命無疆惟休亦大惟艱<lb/>
　者周公深思王業一則以喜一則以懼文武之受命<lb/>
　其休則無疆也?夫后稷公劉以?積累締造?亦<lb/>
　艱難之大者也思其休豈不可喜固當有以承之思<lb/>
　其艱豈不可懼固當有以保之苟欲潔其身而不為<lb/>
<pb n="15a"/>
　社稷深長之慮則亦硜硜然?隘之甚矣告君乃猷<lb/>
　裕者告召公勿?隘欲去盍謀所以?裕者可也鄭<lb/>
　氏謂召公不說似隘急故令謀於?裕是也?大臣<lb/>
　之位百責所萃震撼擊撞欲其鎮定辛甘燥濕欲其<lb/>
　調齊盤錯棼結欲其解紓黮闇?濁欲其茹納自非<lb/>
　曠度洪量與夫患失乾?者未?無翩然?去之意<lb/>
　況召公親遭大變破斧缺斨之時屈折調?心勞力<lb/>
　瘁又非平時大臣之比顧以成王未親政不敢乞身<lb/>
<pb n="15b"/>
　耳一旦政柄有歸方欲償前日之志而反不得遂焉<lb/>
　此所以鞅鞅不?也是則然矣盍謀所以?裕者乎<lb/>
　誠?裕其心?思文武王業之艱難展布四體為?<lb/>
　大之規摹則向??厭急狹之病自融釋於平?之<lb/>
　域矣我不以後人迷者周公言我終不獨善而使後<lb/>
　人迷亂此?自言其所以不去者而亦以勉召公也<lb/>
公曰前人敷乃心乃悉命汝作汝民極曰汝明勗偶王<lb/>
在亶??大命惟文王?丕承無疆之恤<lb/>
<pb n="16a"/>
　此章舉文武所以命召公者以感動之也前人敷乃<lb/>
　心乃悉命汝作汝民極曰汝明勗偶王在亶??大<lb/>
　命者前人文武也文武布宣其心乃悉傾倒以命汝<lb/>
　召公置之輔佐儀刑具瞻俾作汝民之根極其命之<lb/>
　辭則曰汝明明勉勵以配偶輔佐王者命之大如此<lb/>
　為召公者在至誠服?此大命不可失墜今而遽去<lb/>
　則是墜此命而非?此命矣惟文王?丕承無疆之<lb/>
　恤者又追文王之殊遇以感之召公縱不為成王留<lb/>
<pb n="16b"/>
　不為周公留盍亦惟念文王前日眷遇之厚?為我<lb/>
　周家大受無窮之憂責乎想召公聞斯言必竦然動<lb/>
　於中矣洛誥周公之復留實以文武之故今召公欲<lb/>
　去周公復舉文武以感之非惟周召一心而文武所<lb/>
　以使人惓惓於再世之後周公父子兄弟間固不待<lb/>
　論而召公之為此身老而不敢言歸則其待大臣者<lb/>
　亦可得而推矣<lb/>
公曰君告汝朕允保奭其汝克敬以予監于殷喪大否<lb/>
<pb n="17a"/>
肆念我天威予不允惟若?誥予惟曰襄我二人汝有<lb/>
合哉言曰在時二人天休滋至惟時二人弗戡其汝克<lb/>
敬?明我俊民在?後人于丕時嗚呼篤棐時二人我<lb/>
式克至于今日休我咸成文王功于不怠丕冒海隅出<lb/>
日罔不率俾<lb/>
　告汝朕允周公言凡所以告召公皆我所確信允當<lb/>
　而不可易者非苟言之也保奭呼其官而告之也其<lb/>
　汝克敬以予監于殷喪大否肆念我天威者深勉召<lb/>
<pb n="17b"/>
　公之畏天也是心不存則雖前日天降禍於殷覆轍<lb/>
　未?猶不知省其用力於敬為我監觀殷亡之大亂<lb/>
　以此之故念我天威之可畏而于時保之是心存則<lb/>
　天威??然矣監殷召公所自監而謂之以我者以<lb/>
　周公之重而敦勉之也召公成?之?其操存者熟<lb/>
　矣牧野之事寧有遺落而忽忘之乎?心不可有所<lb/>
　倚當其欲退之心重則心倚於退矣倚於此則遺於<lb/>
　彼此周公所以大儆之以操存之功也然召公所謂<lb/>
<pb n="18a"/>
　不存者豈若常人然哉亦毫釐之間耳惟周公能見<lb/>
　之惟周公能治之當其相與語微有不?隨以告君<lb/>
　乃猷裕開之微有不存隨以其汝克敬斂之開歛於<lb/>
　眇忽將形之際是以洙泗鑪錘之妙而用於豐鎬鼎<lb/>
　鉉之間何其盛也周公復言予不信惟今日若此告<lb/>
　諭予固每惟曰所以念天威而保之實因我二人豈<lb/>
　可?去??問汝汝之見有合於此哉其不合於此<lb/>
　哉汝則言曰誠在是二人但天休滋至功業日盛福<lb/>
<pb n="18b"/>
　?日?惟是我二人將不能勝盍相與避滿盈乎其<lb/>
　汝克自敬?益加抑畏明揚俊民布於列位以盡大<lb/>
　臣之職業以?滋至之天休毋徒惴惴欲去也若他<lb/>
　日天下廓然無事則在汝推讓後人於大盛之時超<lb/>
　然肥遯吾不汝禁今豈辭位之時乎周公復歎息而<lb/>
　言篤於輔弼者是我二人我用能至于今日休盛功<lb/>
　緒既見要當終之故我欲咸成文王功業于不怠孜<lb/>
　孜勉勉必至大冒海隅出日之地無不率服惟上所<lb/>
<pb n="19a"/>
　使然後始厭吾心始不負大臣之職業始可謂之丕<lb/>
　時可以讓於後人而去也其後召公?成康而猶未<lb/>
　釋大政豈非念海隅率俾之語而自視常歉然乎<lb/>
公曰君予不惠若?多誥予惟用閔于天越民<lb/>
　惠順也周公告召公我所以不順汝欲去之意乃若<lb/>
　此多誥諄複而留汝者予惟用閔于天之於民欲生<lb/>
　養之?甚艱難今方有端緒召公乃?去而不肯成<lb/>
　就之是誠大可憫也天地之大?曰生周公深見於<lb/>
<pb n="19b"/>
　此故見賢者欲去民將不得遂其生則為天憫之也<lb/>
　前以文武留召公今以天留召公意益切矣召公其<lb/>
　敢不留乎<lb/>
公曰嗚呼君惟乃知民?亦罔不能厥初惟其終祗若<lb/>
?往敬用治<lb/>
　召公之欲去也見民之罔尤違謂民心巳安而所可<lb/>
　保也此其欲去之根故卒章復深言民情難保以警<lb/>
　之歎息而謂召公惟乃踐?諳練之?固知民之?<lb/>
<pb n="20a"/>
　亦罔不能厥初今日之罔尤違?亦易事惟念其終<lb/>
　則難保而可畏耳其祗順此誥思保民之難往矣敬<lb/>
　用其治不可易也此召公巳留而周公飭遣就職之<lb/>
　辭也然洛誥周公之留則有酬荅載於簡冊此篇乃<lb/>
　無召公肯留之語?召公之於周公猶?子之於孔<lb/>
　子之不違如愚其領受之意固見於眉睫之間矣<lb/>
　<lb/>
　<lb/>
<pb n="20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　?修東萊書說卷二十六<lb/>
</p>
<p>
</p>
  </div>
</body>
</text>
</TEI>