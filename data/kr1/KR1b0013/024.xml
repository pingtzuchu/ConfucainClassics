<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>?修東萊書說卷二十四</head>
    <p>
<pb n="1a"/>
欽定四庫全書<lb/>
　?修東萊書說卷二十四　　宋　時瀾　撰<lb/>
多士第十六　　　　　　周書<lb/>
　遷洛之事召誥則經始之也洛誥則考成之也多士<lb/>
　則慰安之也亦既慰安之矣而踐奄之後復待多方<lb/>
　之誥然後人情始定與其再喻之煩曷若一喻之至<lb/>
　乎曰聖人之言不過乎物始遷之時如是勞來之足<lb/>
　矣茍預憂他日之疑而曲喻之於已則為躁於民則<lb/>
<pb n="1b"/>
　為瀆非聖人之言也<lb/>
成周既成遷殷頑民周公以王命誥作多士<lb/>
　所謂頑民者?於商民之中尤負固不悛者非諸侯<lb/>
　之權所能震服也非文誥之辭所能統率也惟置之<lb/>
　於醇醲泰和之地而後日漸月漬浸以融釋此其所<lb/>
　以有成周之遷也然既成而後遷則室廬有秩疆埸<lb/>
　有經至者莫不忘勞既遷而後告則天命之公王澤<lb/>
　之厚聽者莫不興起周公洛邑之政其次第固如此<lb/>
<pb n="2a"/>
惟三月周公初于新邑洛用告商王士<lb/>
　洛邑始成以周公之?舄臨之初於此而發王命焉<lb/>
　光景之新繪畫莫陳而史以三語盡之可謂善形容<lb/>
　矣序言殷頑民賤之也所以指其實史言商王士貴<lb/>
　之也所以開其善序?孔子之公筆史則周公之恩<lb/>
　意也<lb/>
王若曰爾殷遺多士弗弔旻天大降喪于殷我有周佑<lb/>
命將天明威致王罰?殷命終于帝肆爾多士非我小<lb/>
<pb n="2b"/>
國敢弋殷命惟天不畀允罔固亂弼我我其敢求位惟<lb/>
帝不畀惟我下民秉?惟天明畏<lb/>
　頑民人之所忿嫉也周公以王命誥首呼之曰爾殷<lb/>
　遺多士撫摩勞?之意見於言表略無忿嫉之氣亦<lb/>
　可以見聖人之心矣頑民之?謂周公必以凶徒醜<lb/>
　?見處不自意得殷遺多士之稱訓誥未孚而囂悍<lb/>
　暴戾固巳十消其八九矣弗弔之天大降喪于殷者<lb/>
　憫其喪亂而慰勉之也喪亂者非他也周實?之也<lb/>
<pb n="3a"/>
　而慰勉之辭若無與焉者何哉殷得罪於天周奉天<lb/>
　討而未?有心於其間也討之者無心故言之者亦<lb/>
　若無與也旻天者自其秋殺者言之各有主也我有<lb/>
　周佑命將天明威致王罰?殷命終于帝者推本革<lb/>
　命之公而開喻之也天既降喪于殷故周受天之明<lb/>
　威致王罰之公?正殷命而革之以終于上帝之事<lb/>
　威降于天而成于周?相為終始者也紂固司王罰<lb/>
　者也惟其不王而失天職故職移於周反致王罰於<lb/>
<pb n="3b"/>
　其身焉吁可畏也以天言之則曰明威以人言之則<lb/>
　曰王罰所從言者不同而至明至公之理非有二也<lb/>
　肆爾多士非我小國敢弋殷命惟天不畀允罔固亂<lb/>
　弼我我其敢求位者因其所疑而解之也弋猶弋鳥<lb/>
　之弋謂有心於取之也周之革殷至明如此聖人何<lb/>
　?以弋取求位為嫌而急於自解哉惟頑民以小人<lb/>
　之慮度君子之心則疑周之弋殷命也又疑周之求<lb/>
　天位也聖人憫之憐之呼而告之曰非我小邦周敢<lb/>
<pb n="4a"/>
　弋殷命以彊弱小大之勢論之小國亦豈能弋殷命<lb/>
　然而卒革殷命焉是天也非人也頑民亦可以少悟<lb/>
　矣天之於物栽者培之傾者覆之固其治而不固其<lb/>
　亂者天之道也觀天之不畀殷益信其不固亂也天<lb/>
　既不畀殷故相助輔弼我有周俾作民主我曷?敢<lb/>
　有求位之意哉是乃因其疑以解之而非以自解也<lb/>
　惟帝不畀惟我下民秉為惟天明畏者前既言惟天<lb/>
　不畀矣復告之以不畀之理豈在外哉是乃我下民<lb/>
<pb n="4b"/>
　所秉之為善善惡惡確然不可易者也下民之為是<lb/>
　乃上天之明畏也秉為即秉?詩言其體此言其用<lb/>
　也始言惟天不畀而後言惟帝不畀?將剖析精微<lb/>
　以示之故指其主宰而謂之帝至本其明畏之理則<lb/>
　謂之天也言至於此所以迪頑民之性者至矣盡矣<lb/>
我聞曰上帝引逸有夏不適逸則惟帝降格嚮于時夏<lb/>
弗克庸帝大淫泆有辭惟時天罔念聞厥惟廢元命降<lb/>
致罰乃命爾先祖成湯革夏俊民甸四方自成湯至于<lb/>
<pb n="5a"/>
帝乙罔不明?恤祀亦惟天丕建保乂有殷殷王亦罔<lb/>
敢失帝罔不配天其澤<lb/>
　桀之亡即紂之亡也湯之興即武王之興也鳴條之<lb/>
　事凡為商民者莫不知其應乎天而順乎人矣至於<lb/>
　商周之際乃有疑焉觀其前則明處其中則蔽也故<lb/>
　周公舉湯桀之舊聞以告之自其明以達其蔽也上<lb/>
　帝引逸者非有形聲之接也人心得其所安則亹亹<lb/>
　而不能巳斯則上帝引之也是理坦然亦何間於桀<lb/>
<pb n="5b"/>
　第桀喪其良心自不適其所安耳帝實引之桀實避<lb/>
　之則其惡升聞而惟帝降格矣天人之際惟極乃通<lb/>
　治極則通格于皇天是也亂極亦通惟帝降格是也<lb/>
　治亂雖殊極乎下而通於上則一而巳帝既降格譴<lb/>
　告災異以示所嚮於是夏邦可以深警矣尚猶弗能<lb/>
　敬用帝命大肆淫泆惡播人口至於有辭自?於天<lb/>
　而天亦?之故惟時天罔念聞也元命者大善之命<lb/>
　也出於天而行於君者也桀以淫泆肆于民上舉措<lb/>
<pb n="6a"/>
　誅賞無非私意安得有所謂元命哉元命廢則降致<lb/>
　天罰夏祚亦從而廢矣國之元命猶人之元氣有則<lb/>
　生無則死也夏既廢其命故天乃命爾先祖成湯爰<lb/>
　革夏正焉俊民甸四方者湯所以盡人君之職分也<lb/>
　人君之於四方豈獨恃一手一足之力哉明揚俊民<lb/>
　分布?邇使之甸治區畫各有攸守而人君之職分<lb/>
　盡矣伊尹之稱湯曰旁求俊?孟子之稱湯曰立賢<lb/>
　無方?成湯治天下之規模惟伊尹周公孟子則深<lb/>
<pb n="6b"/>
　知之也明?者治國平天下之本而恤祀則致敬鬼<lb/>
　神聚其?而神明之者也自成湯至于帝乙聖賢之<lb/>
　品差亦不一矣謂之罔不明?恤祀者言大?不失<lb/>
　此心所以?世不墜也商之多哲王是豈人力哉亦<lb/>
　惟天大建立保治有殷而然也殷之哲王亦皆操存<lb/>
　此心罔敢失帝之則無私主則無私施也此布?行<lb/>
　惠所以罔不配天其澤也茍不知操存失其帝則雖<lb/>
　欲澤民亦皆私意之為何足以配天乎<lb/>
<pb n="7a"/>
在今後嗣王誕罔顯于天矧曰其有聽念于先王勤家<lb/>
誕淫厥泆罔顧于天顯民祗惟時上帝不保降若?大<lb/>
喪惟天不畀不明厥?凡四方小大邦喪罔非有辭于<lb/>
罰<lb/>
　積治之後雖有失道之君亦未易動?也紂襲聖賢<lb/>
　之餘業而其亡忽焉者積累之雖深戕敗之亦大也<lb/>
　誕罔顯于天者言紂天理昏蔽之極其本既亡矣況<lb/>
　曰其有聽念于先王勤勞邦家而思所以保之乎先<lb/>
<pb n="7b"/>
　言不明天理次言不念祖宗者?天理猶有毫?之<lb/>
　存則追惟前人櫛風沐雨之艱難必不忍淫泆以蕩<lb/>
　覆之也善惡吉凶之理天道之甚顯民心之共祗者<lb/>
　也紂大淫厥泆而皆不顧焉天也祖宗也民也自古<lb/>
　帝王之所共畏也紂不聽念于先王勤家則不畏祖<lb/>
　宗矣罔顧于天顯則不畏天矣罔顧于民祗則不畏<lb/>
　民矣三畏既除舉無忌憚窮凶極惡故惟時上帝弗<lb/>
　保降若?大喪也惟天不畀不明厥?者推本紂所<lb/>
<pb n="8a"/>
　以為天所?者不明其?而巳明?天之所賦也明<lb/>
　其?者人之盡乎天者也紂雖下愚亦豈無是?哉<lb/>
　惟昏蔽蠱惑不能明其?人欲日肆故其惡如上所<lb/>
　陳也序紂惡而以是終之探其本也凡四方小大邦<lb/>
　喪罔非有辭於罰者言國未?無故而亡泛觀前後<lb/>
　亡國者其致罰之由必有可言者況周之奉辭伐紂<lb/>
　乎爾頑民亦可以自反矣<lb/>
王若曰爾殷多士今惟我周王丕靈承帝事有命曰割<lb/>
<pb n="8b"/>
殷告?于帝惟我事不貳適惟爾王家我適予其曰惟<lb/>
爾洪無度我不爾動自乃邑予亦念天即于殷大戾肆<lb/>
不正<lb/>
　前章所敘武王革命之理此章所謂今惟我周王則<lb/>
　指當時言之也頑民之所以憾周者徒見東征為周<lb/>
　公成王之事爾故明告以是皆帝之事我周王特大<lb/>
　善承之而巳周為天子職當奉承帝事帝既有命曰<lb/>
　割殷則不得不戡定剪除告其?正之功于帝也惟<lb/>
<pb n="9a"/>
　我割殷之事未?容少私意一於從帝而無貳適惟<lb/>
　爾有殷王家自不得不惟我之適矣周不貳於帝殷<lb/>
　其可貳於周乎上帝臨汝無貳爾心惟我事不貳適<lb/>
　之謂也上帝既命侯于周服惟爾王家我適之謂也<lb/>
　當是時頑民猶妄意成王周公或可動?故示以確<lb/>
　然不可移奪之志以定其心而一其所向云爾然聖<lb/>
　賢事不貳適日用飲食莫不皆然?所以事天也亦<lb/>
　豈徒割殷之事哉予其曰惟爾洪無度我不爾動自<lb/>
<pb n="9b"/>
　乃邑者其曰乃審度之辭??審度頑民致討之由<lb/>
　實惟爾大為非度我固不先起兵端以動爾其作孽<lb/>
　乃自爾邑非他人也又將誰咎乎予亦念天即于殷<lb/>
　大戾肆不正者告之以遷洛之意也言予亦念天就<lb/>
　殷邦妹土之地屢降大戾紂既死焉故今邪慝不正<lb/>
　要當遷徙?其舊而新是圖夫豈得巳而不巳哉<lb/>
王曰猷告爾多士予惟時其遷居西爾非我一人奉?<lb/>
不康寧時惟天命無違朕不敢有後無我怨惟爾知惟<lb/>
<pb n="10a"/>
殷先人有冊有典殷革夏命今爾又曰夏迪簡在王庭<lb/>
有服在百僚予一人惟聽用?肆予敢求爾于天邑商<lb/>
予惟率肆矜爾非予罪時惟天命<lb/>
　此章明告以遷洛之意予時惟其遷居西爾者自殷<lb/>
　視洛則為西也所以遷爾居於洛者非我一人秉?<lb/>
　不康寧而樂為開闔動?也是惟天命而巳無違者<lb/>
　戒頑民不可違天命也朕不敢有後無我怨者言我<lb/>
　畏天命故於遷洛之事不敢有後雖欲少從容而不<lb/>
<pb n="10b"/>
　可得爾其體此意而無我怨也雖然周行天討者也<lb/>
　殷受天討者也受討者之懼?若甚於行討者今以<lb/>
　文意觀之周公常懼頑民常肆周公常切頑民常緩<lb/>
　是何邪?小人不知天命而不畏也彼誠粗知之將<lb/>
　喘汗疾趨之不暇亦何待他人敦勉督促邪惟爾知<lb/>
　惟殷先人有冊有典殷革夏命者以其父祖之舊聞<lb/>
　而開諭之也惟爾平曰所知爾先人典冊所載殷革<lb/>
　夏命之事?然可考我周之革商正如是耳以所聞<lb/>
<pb n="11a"/>
　於古而驗所見於今廢興之理亦可識矣今爾又曰<lb/>
　夏迪簡在王庭有服在百僚?周以商革夏之事諭<lb/>
　頑民頑民復以革夏之事責周其言以謂商革命之<lb/>
　初凡夏之士皆?迪簡拔在商王之庭有服列於百<lb/>
　僚之間今周之於商士未聞有所簡拔也安得而不<lb/>
　怨乎此雖頑民責周之語然成湯革夏之政不多見<lb/>
　於書因此語而推之則其舉民望慰?心合新舊安<lb/>
　危疑規摹略可見也予一人惟聽用?肆予敢求爾<lb/>
<pb n="11b"/>
　于天邑商者周公稱王命以大義裁之言爾頑民雖<lb/>
　有是言予一人所聽用者惟?而巳故予敢以?而<lb/>
　求爾于天邑商爾其修令?以應我之求不可援前<lb/>
　比後而必我之爵也商猶謂之天邑者?言其地舊<lb/>
　為天子之都理當富於賢?敢求亦敬賢之意重其<lb/>
　事而敬其辭裁之者固甚正待之者亦甚厚矣予惟<lb/>
　率肆矜爾非予罪時惟天命者復諭以所以遷洛者<lb/>
　惟欲相率安肆矜恤爾躬豈可反以我為罪乎前云<lb/>
<pb n="12a"/>
　非我一人奉?不康寧時惟天命此又云非予罪時<lb/>
　惟天命夫豈欲借天以自解哉誠以頑民蔽蒙之極<lb/>
　故每舉天命之公以大警省之使於此而有發焉則<lb/>
　知洛邑之遷周?未?與也<lb/>
王曰多士昔朕來自奄予大降爾四國民命我乃明致<lb/>
天罰移爾遐逖比事臣我宗多遜<lb/>
　頑民之所以不安者?不自知其罪之大遷洛猶為<lb/>
　輕典故此章明以告之奄?與武庚管叔同叛者昔<lb/>
<pb n="12b"/>
　我東征?自奄之時爾三監奄淮夷之?若正名定<lb/>
　罪我惟大降黜爾四國民命盡俘為囚可也我乃明<lb/>
　致天罰移爾遐逖流竄荒裔可也今遷爾洛邑密邇<lb/>
　王室是以親比爾為事俾臣于我宗法成周濟濟多<lb/>
　遜之盛漸染?陶以成其?為汝賜不既多矣乎?<lb/>
　殷就洛遷徙之勞頑民所知也?遐逖而就中都?<lb/>
　宥之恩頑民所不知也故明以告之<lb/>
王曰告爾殷多士今予惟不爾殺予惟時命有申今朕<lb/>
<pb n="13a"/>
作大邑于?洛予惟四方罔攸?亦惟爾多士攸服奔<lb/>
走臣我多遜爾乃尚有爾土爾乃尚寧幹止爾克敬天<lb/>
惟畀矜爾爾不克敬爾不啻不有爾土予亦致天之罰<lb/>
于爾躬今爾惟時宅爾邑繼爾居爾厥有幹有年于?<lb/>
洛爾小子乃興從爾遷王曰又曰時予乃或言爾攸居<lb/>
　告戒既終乃示以恩意勉以安居樂業永?之計今<lb/>
　予惟不爾殺者?頑民負罪懷慝反側不安故明許<lb/>
　其不死所以洗其危疑也盤庚既遷之後?告百姓<lb/>
<pb n="13b"/>
　者亦曰罔罪爾?亦是意也胥怨之惡小故告之以<lb/>
　罔罪反叛之惡大故告之以不殺辭之輕重因其犯<lb/>
　之大小至於與民更始則一而巳予惟時命有申者<lb/>
　前章既巳詳命之而是章之命復申告之也今朕作<lb/>
　大邑于?洛者?為四方諸侯罔有所?禮之地故<lb/>
　即土中建都以?朝此營洛之本意也亦惟爾多士<lb/>
　所服事奔走臣我周家進於濟濟多遜之盛非居洛<lb/>
　不可此又營洛之意也?營洛有二說一則以?諸<lb/>
<pb n="14a"/>
　侯一則以居商士然則待汝商士者亦甚厚矣爾乃<lb/>
　尚庶幾保有爾土而無懷動?之思此?分之以田<lb/>
　也爾乃尚庶幾安寧各幹其所止無起覬覦之望此<lb/>
　?受之以業也爾能敬天惟畀予矜恤爾惟敬則畏<lb/>
　天命畏聖人之言凡所命誥莫不祗順福祥之所集<lb/>
　也即天之畀矜也爾不能敬爾不啻不能保有爾土<lb/>
　予亦致天之罰于爾躬惟不敬則不畏天命不畏聖<lb/>
　人之言凡所命誥莫不違悖刑戮之所集也即天之<lb/>
<pb n="14b"/>
　罰也明福威以示之彼安得不知所嚮背乎今爾惟<lb/>
　時宅爾邑繼續爾居為長?之計爾其有幹有年于<lb/>
　?洛矣有幹則有業有年則有養所以能胥匡其生<lb/>
　也爾小子乃興從爾遷者言爾之遷洛乃建立門?<lb/>
　之祖後世子孫之興實從遷始豈不甚光榮矣乎自<lb/>
　亡國之末裔而為興國之始祖頑民雖愚其亦知所<lb/>
　擇矣所以作新之者無大於是也多士多方篇末皆<lb/>
　有又曰?殷勤以續前語然多士王曰之下闕文失<lb/>
<pb n="15a"/>
　其前語故又曰之辭不可盡通然所謂時予乃或言<lb/>
　爾攸居者勉以安居之大指則可知也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　?修東萊書說卷二十四<lb/>
</p>
<p>
</p>
  </div>
</body>
</text>
</TEI>