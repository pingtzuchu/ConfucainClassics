<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>?修東萊書?卷十三</head>
    <p>
<pb n="1a"/>
欽定四庫全書<lb/>
　?修東萊書?卷十三　　　宋　時瀾　撰<lb/>
說命下第十四　　　　　商書<lb/>
王曰來汝說台小子舊學于甘盤既乃遯于荒野入宅<lb/>
于河自河徂亳暨厥終罔顯爾惟訓于朕志<lb/>
　此篇傅說告?宗以聖學之工夫也?宗恭?思道<lb/>
　夢賚審象及得傅說爰立作相朝夕納誨望其成就<lb/>
　之意切矣說之所以告?宗者有次第首篇告之以<lb/>
<pb n="1b"/>
　從諫?百官之後告以治道大體自明王奉若天道<lb/>
　以下各有條目?宗嘆其言曰?哉?得其味以為<lb/>
　天下之理無以加於此矣?哉有適饜之意說見?<lb/>
　宗領略之易恐其行之不力故言知之非艱行之惟<lb/>
　艱然後?宗歉然若有所失知?哉之外又有無窮<lb/>
　之理在踐履之中將講學以求之乃以腹心之言告<lb/>
　說云我舊嘗學于甘盤學未及終一旦?之而遯循<lb/>
　其蹤跡而求之至野而問已入于河至河而問已往<lb/>
<pb n="2a"/>
　于亳蹤?泯滅終不復顯求甘盤之切為學之心可<lb/>
　知矣趨向定於甘盤乃小成也承續之工以至於大<lb/>
　成者可不賴傅說之訓于朕志乎大抵人之為學未<lb/>
　知味之時而失其師視之若輕既知味之後而失其<lb/>
　師則如中流之失楫方飢而奪之食方渴而奪之飲<lb/>
　?宗之望於傅說所以甚急也自甘盤言之何為於<lb/>
　?宗之學未成而?去此甘盤之所以為深挽?宗<lb/>
　於有成也使甘盤常在左右則?宗之心有所倚不<lb/>
<pb n="2b"/>
　復有進步之機惟翻然引去?宗皇皇則其進步乃<lb/>
　有過人數十等者故周公留召公獨曰在武丁時則<lb/>
　有若甘盤不曰傅說者?發源開端皆甘盤也<lb/>
若作酒醴爾惟麴?若作和羹爾惟鹽梅<lb/>
　?宗求說之訓又設譬以開諭之醴之未成米水而<lb/>
　已必得麴?而後為醴羹之未和牲牢而已必得鹽<lb/>
　梅而後為羹人之一身百理備具親近善人則氣質<lb/>
　日趨於善茍無人以成就之不過天地間一物耳<lb/>
<pb n="3a"/>
爾交修予罔予棄予惟克邁乃訓<lb/>
　學問之道相需而成有?宗之質而無傅說之?固<lb/>
　不可有傅說之言而無?宗之聽亦不可如師弟子<lb/>
　之間師有成就學者之心學者有承受?誨之質故<lb/>
　謂之交修言?者與學者互相發明誠意相接也?<lb/>
　宗謂我期汝以交修之道汝不可以我弗?之故而<lb/>
　?我爾之訓予惟克行也?宗之意蓋舉說前言王<lb/>
　忱不艱惟說不言有厥咎之意以感發之說前日恐<lb/>
<pb n="3b"/>
　?宗不能行爾今?宗謂我能行爾訓汝而不言則<lb/>
　汝之咎也交修亦有交?之意使說左右前後輔翼<lb/>
　之義也<lb/>
說曰王人求多聞時惟建事學于古訓乃有?事不師<lb/>
古以克永世匪說攸聞<lb/>
　始也傅說恐?宗領略之易而行之不力?宗既已<lb/>
　經?欲下無窮之工夫傅說於是以聖學無窮之理<lb/>
　告之夫人君之求多聞非徒以助言辭為觀美而已<lb/>
<pb n="4a"/>
　立天下之大經彌綸天下之大化而至於?天地之<lb/>
　化育所謂建事也則學問本為實用時惟者決然之<lb/>
　理也學之於古人之訓乃有所?有?者求其實而<lb/>
　可用者也人之自恃而不知學古者必謂前言往行<lb/>
　古人陳?耳以兩端推之性理之論古人言之精微<lb/>
　而非淺近之說學性理者?古訓則無所得政事之<lb/>
　論古人言之明備而非迂?之辭學政事者?古訓<lb/>
　則無所得事不師古欲求長世非說之所聞也?學<lb/>
<pb n="4b"/>
　問之淵源不可臆說其辭之嚴深見古之不可不學<lb/>
　也<lb/>
惟學遜志務時敏厥修乃來<lb/>
　敷陳為學之本末源流也遜志者為學之初必先?<lb/>
　心下氣方可以受天下之善志不遜則與為學之工<lb/>
　夫相背矣自古聖賢為學無不自遜志而入孟子言<lb/>
　堯舜之道孝弟即遜志之形容也學者居父兄之側<lb/>
　心必?氣必下洒掃應對之間無一毫傲慢之心徐<lb/>
<pb n="5a"/>
　行後長謂之弟所以去道甚近故為學當辨其心之<lb/>
　升降此心一升則必?傲必滿假而其心已實矣自<lb/>
　其心之升則去桀紂之路為不?此心一降則必卑<lb/>
　遜必退抑而此心始?矣自其心之降則去堯舜之<lb/>
　路為不?然所謂降心者非放下之謂謙沖和易學<lb/>
　者用力則自見矣既能遜志又必孜孜不怠以充?<lb/>
　而擴大之時敏之務者乃學而時習之之意人之為<lb/>
　學自朝至夕出入起居夢覺動?無非天命之流行<lb/>
<pb n="5b"/>
　詩曰維天之命於穆不已茍一時不修則天命不流<lb/>
　行矣私心間斷安能時敏哉既遜志又時敏已之所<lb/>
　修日進日益如井之泉愈汲愈來循至日日新又日<lb/>
　新之地理之自然來者源源自生之意也<lb/>
允?于?道積于厥躬<lb/>
　遜志時敏知此理者多持此念者少信能念此如念<lb/>
　?在?則知所用力然後道聚於其身學者讀聖賢<lb/>
　之書聞師友之?豈不欲從事惟不能篤行所以乍<lb/>
<pb n="6a"/>
　出入乍信疑茍信之篤無一毫偽心則所謂允?也<lb/>
　而道積於其躬矣夫道固有之理也非自外來本未<lb/>
　嘗散何以謂之積況是理浩蕩無窮無極非可以一<lb/>
　二而積也是心長存無有間斷則道自然參?貫通<lb/>
　聚而不散耳行之不著習之不察則道自道我自我<lb/>
　視道?而非近散而非積行著習察則人能?道我<lb/>
　所自有者日積一日矣故今日見其淺它日見其深<lb/>
　今日見其晦它日見其明非道有淺深晦明之間造<lb/>
<pb n="6b"/>
　道之序也欲識積厥躬之義者當以此意求之<lb/>
惟?學半<lb/>
　此交修之義也大抵?人與受?者其功各半師舉<lb/>
　一隅學者當以三隅自反師告諸往學者當以來者<lb/>
　自悟聖人之?人引而不?上一半固賴提指之助<lb/>
　下一半必自用工可也自古聖賢著書垂謨載之方<lb/>
　冊其?止及於半其工夫之半學者必自加講求之<lb/>
　功故離?索居固有孤陋之害處師友之間朝夕漸<lb/>
<pb n="7a"/>
　摩亦有倚仗之害?全倚師友不自用工其害愈大<lb/>
　甘盤所以去之說之言及此亦恐?宗全倚之也<lb/>
念終始典于學厥德修罔覺監于先王成憲其永無愆<lb/>
　典常也謂當使心長在學?毋使心在學外大抵為<lb/>
　學不可謀利計功當一意向學造次必於是顛沛必<lb/>
　於是斯謂之純茍謂今日所修幾何明日所修幾何<lb/>
　安能至罔覺之地惟一意於學不計德之修而其修<lb/>
　不自覺夫德修罔覺已幾於大而化之之謂聖矣復<lb/>
<pb n="7b"/>
　使之監于先王者?至公無私之理雖聖人不可有<lb/>
　一毫自恃之心也學者所以學是理也先王本不能<lb/>
　違是理則後人其可以違先王乎故曰遵先王之法<lb/>
　而過者未之有也為學之工已極其至於是時復監<lb/>
　于先王乃始可以無過乎自遜志至罔覺為學之道<lb/>
　本末備具德盛仁熟取之左右逢其原縱?運用自<lb/>
　我作古可也殊不知始終為學之工夫既深既至造<lb/>
　其成矣茍以先王為不必監則是心之滿前之工夫<lb/>
<pb n="8a"/>
　悉不足據一身之中無非愆也傅說論學而以監先<lb/>
　王終之所以舉其終身之所用力而得之者置於若<lb/>
　無之地而學問之道備矣無愆德之至難也舜?可<lb/>
　謂盛矣?陶止曰帝?罔愆<lb/>
惟說式克欽承旁招俊乂列于庶位<lb/>
　廣求賢人布?宗德意於天下也謂?宗果能用工<lb/>
　如上所陳說用能敬承上意求賢以共治?心既正<lb/>
　然後四體可舉<lb/>
<pb n="8b"/>
王曰嗚呼說四海之?咸仰朕德時乃風<lb/>
　?宗能為前此事業則天下共仰其德此?宗之能<lb/>
　事也?宗乃謂皆傅說風化之所及我無與焉以此<lb/>
　見?宗已得傅說遜志之道矣<lb/>
股肱惟人良臣惟聖<lb/>
　有手足方可以成人有良臣方可以成聖?宗頃刻<lb/>
　不能忘傅說矣<lb/>
昔先正保衡作我先王乃曰予弗克俾厥后惟堯舜其<lb/>
<pb n="9a"/>
心愧恥若撻于市一夫不?則曰時予之辜佑我烈祖<lb/>
格于皇天爾尚明保予罔俾阿衡專美有商<lb/>
　伊尹在成湯之時居保衡之職興起我先王而伊尹<lb/>
　自任以天下之重至曰我不能使君為堯舜其心愧<lb/>
　恥若撻于市辱莫大焉而一夫不?其所則引咎歸<lb/>
　已以為我之罪兩負君民之責其心至誠廣大遂能<lb/>
　輔佐我成湯至於與天無間所謂至誠?天地之化<lb/>
　育也夫伊尹之用心如此爾傅說當明白一心以事<lb/>
<pb n="9b"/>
　我無使伊尹專美於有商之家方?宗未聞行之惟<lb/>
　艱之言見天下之理若盡於此說於是時深恐?宗<lb/>
　自止及既聞之乃見天下之理無窮?宗於是時反<lb/>
　恐傅說自止而望之以伊尹之事前見傅說告之之<lb/>
　深此見?宗求之之切君臣相與於無窮之理交修<lb/>
　之至也<lb/>
惟后非賢不乂惟賢非后不食<lb/>
　?宗言我為萬民之王非得賢者何以治天下深知<lb/>
<pb n="10a"/>
　不可無賢自揆德薄何以致之然我固不足以致賢<lb/>
　而賢非后亦不能食?食土之毛莫非王臣今凡食<lb/>
　土之毛而為我之臣者尚有君臣之義我雖德薄無<lb/>
　以致汝汝亦繫吾食土之賢者若尚思君臣之義思<lb/>
　食土之毛之意庶幾皆來輔我言君臣相須之意愈<lb/>
　切矣<lb/>
其爾克紹乃辟于先王永綏民<lb/>
　?宗用力如此及成湯而安民有餘矣而?宗兢兢<lb/>
<pb n="10b"/>
　然惟恐未能又以望之傅說此其不能自已期說以<lb/>
　交修之義卒相與而至於無終窮也<lb/>
說拜稽首曰敢對揚天子之休命<lb/>
　?宗既已進德尚發交修無窮之說其造理極矣傅<lb/>
　說於此無復可言者但曰對揚天子之休命而已<lb/>
?宗肜日第十五　　　　商書<lb/>
?宗祭成湯有飛雉升鼎耳而雊祖已訓諸王作?宗<lb/>
肜日?宗之訓<lb/>
<pb n="11a"/>
?宗肜日越有雊雉<lb/>
　災異有二天必待君之過形見暴露然後出災異以<lb/>
　警懼之此無道之君與天地隔?不通飛潛動植皆<lb/>
　失其?如是者災異之應常遲賢君至誠與天地合<lb/>
　為一體情性之差少有過失災異立應如是者災異<lb/>
　之應常速?宗祭成湯而有飛雉升鼎耳而雊以?<lb/>
　宗之為君豈其有異??宗恭?思道夢帝賚予良<lb/>
　弼精神與天地相通久矣又繼之以憲天之功德與<lb/>
<pb n="11b"/>
　天合故於祭祀之間略有過厚飛雉隨而應之此雖<lb/>
　?宗近厚之過過於厚亦過也傅說中篇言黷于祭<lb/>
　祀時謂弗欽禮煩則亂事神則難已知?宗之偏在<lb/>
　此?哉惟艱領略警省之次第深矣而此心終難除<lb/>
　於肜祭之間復有過厚之意人之氣質偏於厚處最<lb/>
　為難變乃知行之果惟艱也肜祭者祭之明日又祭<lb/>
　在殷曰肜在周曰繹所以祭之明日又祭者古人祭<lb/>
　祀誠意純一雖祭罷之後誠意猶不散故於明日又<lb/>
<pb n="12a"/>
　祭又以祭祀?我之誠意如采蘩詩言僮僮祁祁祭<lb/>
　祀時誠意固如此至於歸時又且舒徐和緩正此之<lb/>
　謂若常人乍作乍輟何足對越天地哉<lb/>
祖已曰惟先格王正厥事<lb/>
　祖已欲諫故先言古先格王或遇災異不敢它求止<lb/>
　於一身之中正其所行之事所謂乃訓于王者?祖<lb/>
　已先大綱自說古先格王遇災異省厥躬之意也<lb/>
乃訓于王曰惟天監下民典厥義降年有永有不永非<lb/>
<pb n="12b"/>
天夭民民中?命民有不若德不聽罪天既孚命正厥<lb/>
德乃曰其如台嗚呼王司敬民罔非天?典祀無豐于<lb/>
昵<lb/>
　義理也謂天監視下民其所主自有常理至公而無<lb/>
　私厚薄?下善惡皆合其宜即常理也理無偏全氣<lb/>
　有厚薄惟皇上帝降?于下民安有一人之不同此<lb/>
　理者大哉乾元品物流形無非純粹至善之端初無<lb/>
　所謂夭也而受其氣者有不同故或永或不永非天<lb/>
<pb n="13a"/>
　夭之也民於中間自?其天命耳民有不若德者是<lb/>
　不受命也所謂不受命戕賊其情者也及天以罪戾<lb/>
　降于其身又不能順而安之小人窮斯濫也不知天<lb/>
　既孚命正厥德矣既字最當看言民雖不聽罪天既<lb/>
　有定命無毫釐之差矣乃曰其如我何祖已言之而<lb/>
　復嘆乃指?宗而告之曰王所主者止有敬民君職<lb/>
　所主在於此耳司字下得有力司者存之謂也天下<lb/>
　之民無非天之?嗣不可有一毫私心間之於其中<lb/>
<pb n="13b"/>
　而分其??天下之理所以立天下之?人君順其<lb/>
　理稱其?於大公之中司民之際知天?之均一典<lb/>
　祀而可以豐於昵乎茍有所豐則此心私矣此篇為<lb/>
　雉雊而作進戒之言不及災異獨指大公之道以示<lb/>
　之??宗天資?明非如昏昧之君必於其過而提<lb/>
　之大公之道既明?宗已省知其?中有不合理者<lb/>
　矣此古人之善正君者後人謂祖已諷諫不敢直言<lb/>
　不知?宗乃從諫之君而祖已與?宗皆已嘗用力<lb/>
<pb n="14a"/>
　者也<lb/>
西伯戡黎第十六　　　　商書<lb/>
殷始咎周周人?黎祖伊恐奔告于受作西伯戡<lb/>
黎<lb/>
　文王有君人之大德有事君之小心紂在上為惡日<lb/>
　?文王在下修德日盛殷之所以咎周也黎之地近<lb/>
　王畿而輔紂為惡者武王不得已而戡之祖伊紂之<lb/>
　賢臣見黎之地既為周勝恐懼奔走而告于受奔告<lb/>
<pb n="14b"/>
　有倉皇之意當時上下化紂之惡莫知危亡之至惟<lb/>
　祖伊於醉中獨醒恐懼而告西伯非文王乃武王也<lb/>
　周國於西是為西伯史記載紂使膠鬲觀兵膠鬲問<lb/>
　曰西伯曷為而來則武王亦繼文王為西伯矣孔子<lb/>
　序書言始字最有意言始者見周人前此之無心也<lb/>
　始咎周者見商之咎人而不自反也天下之理不兩<lb/>
　大周日盛商日危文王雖三分天下有其二然天命<lb/>
　未?周無伐商之心今天命已?周人不容不?黎<lb/>
<pb n="15a"/>
　商人始知周必伐商是以始咎周以此見周於未?<lb/>
　黎之前文王武王事君之心如此可見周之至德矣<lb/>
西伯既戡黎祖伊恐奔告于王曰天子天既訖我殷命<lb/>
格人元龜罔敢知吉非先王不相我後人惟王淫戲用<lb/>
自?<lb/>
　天子者驚懼之情呼君而告之也天既訖?我殷家<lb/>
　之命殷之賢臣自言天命之已訖則周之受命決矣<lb/>
　格人與元龜皆罔敢知吉商之格人非獨祖伊微子<lb/>
<pb n="15b"/>
　之徒皆是也自古觀興衰皆參之以卜格人與元龜<lb/>
　並言者乃有道之士至誠如神如元龜之先知也成<lb/>
　湯德澤在人神靈在天於後人未嘗無相助之心惟<lb/>
　紂驕淫荒戲用以自?其天命自云者天無心周亦<lb/>
　無心也<lb/>
故天棄我不有康食不虞天性不迪率典<lb/>
　今我民兄弟妻子離散無一飯之安其情之?可知<lb/>
　矣又天性迷亂不自虞度不遵上之典法民至於此<lb/>
<pb n="16a"/>
　莫知有君也雖然民之棄商耳何以知天之棄商民<lb/>
　棄之即天棄之也天亦何心於棄商故天棄我曰故<lb/>
　者天實有所因矣<lb/>
今我民罔弗欲喪曰天曷不降威大命不摯今王其如<lb/>
台<lb/>
　祖伊言之至此有恐傷窘窮之態時日曷喪之謂也<lb/>
王曰嗚呼我生不有命在天<lb/>
　祖伊之言切矣紂反自嘆息我生豈不有命在天天<lb/>
<pb n="16b"/>
　命方歸之時聖人猶曰命靡常而不敢有也天命已<lb/>
　訖之後紂乃曰有命在天乎此興亡之道也亡國之<lb/>
　君禍患已至目前猶不自悟西伯既戡黎紂方謂我<lb/>
　生不有命在天真不知命者也此言之出其沈湎之<lb/>
　甚可知矣<lb/>
祖伊反曰嗚呼乃罪多參在上乃能責命于天<lb/>
　祖伊奔告猶冀其可以急救也紂之緩如此反而嘆<lb/>
　曰乃罪多參在上言不可掩也乃何以能責命于天<lb/>
<pb n="17a"/>
　大抵責命于天惟與天同德者為可耳大人與天地<lb/>
　合其德然後先天而天弗違後天而奉天時孔子?<lb/>
　良恭儉讓然後敢謂天之將喪斯文也後死者不得<lb/>
　與於斯文也天之未喪斯文也匡人其如予何夫大<lb/>
　人與孔子之責命於天其德?與天相似今紂罪參<lb/>
　於上乃敢責命何不思之甚邪<lb/>
殷之即喪指乃功不無戮于爾邦<lb/>
　商之亡在即矣指紂朝夕所為之功而言之無非喪<lb/>
<pb n="17b"/>
　亡之事業也人共起而誅戮爾邦矣祖伊言之至此<lb/>
　雖痛哭何可已也商家覆亡指日可待固非祖伊之<lb/>
　言所能救然當時賢人如王子微子箕子膠鬲可以<lb/>
　輔相又賢聖之君六七作其基業日深矣紂於此有<lb/>
　能輔而之善則前日不敢知吉之格人今將以吉而<lb/>
　許前日不相之先王今將陰?而?佑前日棄我之<lb/>
　天今將昭監而眷顧周德雖盛以服事殷又何求也<lb/>
　一篇大意當於商始咎周求之如孔子序書言始咎<lb/>
<pb n="18a"/>
　二字固所以形容周之盛德不得不如此若商臣於<lb/>
　周所謂不共戴天之讎何祖伊之辭無一言及於文<lb/>
　武謂祖伊方責之君不可以責人而反曰之際亦無<lb/>
　咎周之辭何也周將勝商而商人無咎周之言周之<lb/>
　至德與所以由乎大公之理者可想而知也<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　?修東萊書說卷十三<lb/>
</p>
<p>
</p>
  </div>
</body>
</text>
</TEI>