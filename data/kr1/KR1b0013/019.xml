<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>?修東萊書卷十九</head>
    <p>
<pb n="1a"/>
欽定四庫全書<lb/>
　?修東萊書卷十九　　　　宋　時瀾　撰<lb/>
大誥第九　　　　　　　周書<lb/>
武王崩三監及淮夷叛周公相成王將黜殷作大誥<lb/>
　武王滅殷而存其後故立武庚祿父于衛使管叔<lb/>
　蔡叔霍叔監之謂之三監武王崩成王幼周公攝<lb/>
　政三監挾武庚及淮夷同叛於是將黜殷命遂作<lb/>
　大誥不言武庚乃言三監及淮夷叛者?武庚之<lb/>
<pb n="1b"/>
　叛生於三監之謀欲間周公孔子灼見其情春秋<lb/>
　一字之貶也周公相成王將黜殷作大誥者武王<lb/>
　初崩成王幼小周公居可畏之地?而三監有不<lb/>
　利孺子之言外而武庚挾滅商之怨?動王室安<lb/>
　危存亡之機在此周公大誥萬方明諭厥?以行<lb/>
　天討此大誥所以作也舜殺鯀用禹不聞禹有叛<lb/>
　舜之意至武王殺紂立武庚未幾乃叛周者舜固<lb/>
　天討武王亦天討也此無他禹能知天武庚不知<lb/>
<pb n="2a"/>
　天耳亦世變風移不如古也欲見聖人忠厚之心反<lb/>
　覆一篇可見<lb/>
王若曰猷<lb/>
　猷道也始語之辭也時雖不同亦有唐虞都俞之象<lb/>
　開導天下使聽命也<lb/>
大誥爾多邦越爾御事<lb/>
　此周公討亂之規摹也武庚之叛止三監及淮夷耳<lb/>
　何必大誥多方及御事之人?當時天下初定人情<lb/>
<pb n="2b"/>
　未安革商為周天下亦未必盡曉然知天命所在加<lb/>
　之三監扇動為變恐亂之牽引不止於此所以大誥<lb/>
　多方之諸侯御事之臣開曉其志諭以天意從違之<lb/>
　理使之釋然曉悟人心有定合一無間則變無由生<lb/>
　然後周公得以安焉而東征後世人君一方有亂出<lb/>
　師致討絲牽繩?亂階浸長者變端在人心故也唐<lb/>
　?宗時田?始叛其後朱滔王武俊之徒叛之展轉<lb/>
　卒無有已周公於此必大誥多方及御事之人使造<lb/>
<pb n="3a"/>
　邦之意明昭于天下周公誠意孚於告諭之時天下<lb/>
　信之有素是以東征三年之?而天下如故者由周<lb/>
　公先有以鎮定之也<lb/>
弗弔天降割于我家不少延洪惟我?沖人嗣無疆大<lb/>
?服弗造哲?民康矧曰其有能格知天命<lb/>
　欲伐三監先之以嘆所謂痛則呼天也天降割于我<lb/>
　家不少延者謂武王既死三監復叛是天降災害于<lb/>
　我國家更不少待也洪惟我?沖人嗣無疆大?服<lb/>
<pb n="3b"/>
　者周公代成王自反自克之言大思我?沖之小子<lb/>
　乃當此重禍力小而任重既弗能作哲?導民於康<lb/>
　安況其有能知上帝之命者乎造哲如知之曰明哲<lb/>
　明哲實作則之哲<lb/>
已予惟小子若?淵水予惟往求朕攸濟<lb/>
　已者更端之辭言我以?沖小子當此禍如涉深淵<lb/>
　之水無有津涯可畏如此予惟往求朕攸濟者雖畏<lb/>
　之之深終不可不去必往求其濟之之道抑畏自彊<lb/>
<pb n="4a"/>
　兩者並行方能有濟茍不知抑畏以天下為不足平<lb/>
　則失之輕忽不足以立事茍徒畏縮而不求所以濟<lb/>
　之之道乃畏懦不能立事之人所以成王言若?淵<lb/>
　水則必求攸濟之理所謂知天命也<lb/>
敷賁敷前人受命?不忘大功予不敢閉于天降威用<lb/>
　敷賁謂修明典章法度賁飾前人之業?光潤飾之<lb/>
　意也大抵守成之君茍徒保守無所?飾使祖宗之<lb/>
　業不至光明盛大日新無疆則為不善繼矣必賁飾<lb/>
<pb n="4b"/>
　其業大前人所受之命?乃能不忘所成之大功?<lb/>
　繼續不已之意大者創造之實敷賁者繼述之工也<lb/>
　予不敢閉于天降威用者謂威既用于三監若不往<lb/>
　伐是閉天之威用也<lb/>
寧王遺我大?龜紹天明即命<lb/>
　大而天下小而一國必有大龜以為國鎮此一句大<lb/>
　誥一篇之綱目也自始至終皆以卜為言謂武王遺<lb/>
　我大?龜繼紹上天之明而就其休美之命也聖人<lb/>
<pb n="5a"/>
　之將天命必有定見何以龜卜為信?聖人齋戒神<lb/>
　明其?以驗之於龜而龜又至神無私與聖人之心<lb/>
　相協此天命不易之理非如後世技術之卜也<lb/>
曰有大艱于西土西土人亦不?越?蠢<lb/>
　曰者更端之辭大艱者謂武王死所以致三監之蠢<lb/>
　動國有大艱彼得?之使西土之人亦憂懼惶惑不<lb/>
　得寧?上既言今負荷先人之業欲奉天討卜天命<lb/>
　于大?龜此?言武庚三監所以作亂之由<lb/>
<pb n="5b"/>
殷小腆誕敢紀其?<lb/>
　腆厚也殷紂既滅武王不忍其無後封祿父於衛是<lb/>
　武王有大造於商也武庚不知周之?方小小富厚<lb/>
　謂有此土地即欲大敢紀其正統<lb/>
天降威知我國有疵民不康曰予復反鄙我周邦<lb/>
　武庚固不量力矣亦天降此亂以警動我周家也天<lb/>
　所以降此三監之亂者知我國有喪足以為疵今殷<lb/>
　民不安乃曰我當復其舊國反鄙小我周邦為都邑<lb/>
<pb n="6a"/>
　鄙者如春秋鄭子?曰鄭鄙邑也之謂<lb/>
今蠢今翼日民獻有十夫予翼以于敉寧武圖功我有<lb/>
大事休朕卜并吉<lb/>
　今蠢動之明日即有十夫?翼輔我以安寧我武王<lb/>
　所圖之功天意之歸以賢人觀之足矣我於此必有<lb/>
　大休美之事況朕之卜并吉人從卜從故謂之并吉<lb/>
　商六七君涵養之厚民閒黎獻之多十夫予翼必非<lb/>
　小小賢者皆盛?通幽明之人不然周公亦未敢證<lb/>
<pb n="6b"/>
　之以為信也周公之卜異於後世之卜周公之卜吉<lb/>
　乃在十夫予翼之後?先觀於人後觀於天此聖人<lb/>
　之知本也大抵聖人之觀天命於賢愚觀之不於?<lb/>
　寡觀之反鄙我周人若甚?十夫來翼人若甚寡求<lb/>
　之賢愚商民雖多皆蚩蚩無知之?知天之命賢人<lb/>
　雖止於十天命人心之歸已可驗矣<lb/>
肆予告我友邦君越尹氏庶士御事曰予得吉卜予惟<lb/>
以爾庶邦于伐殷逋播臣爾庶邦居越庶士御事罔不<lb/>
<pb n="7a"/>
反曰艱大<lb/>
　此周公敘邦君御事向者議論之所言也周公知天<lb/>
　人之心已歸卜又吉矣方敢告爾友邦君及御事言<lb/>
　我已得吉卜爾?當奉我伐逋播之臣爾有邦之?<lb/>
　乃無不謂此事之艱大<lb/>
民不?亦惟在王?邦君室越予小子考翼不可征王<lb/>
害不違卜肆予沖人永思艱曰鳴呼允蠢鰥寡哀哉<lb/>
　謂民之不?在爾王?邦君之室所以自修及予小<lb/>
<pb n="7b"/>
　子成王自成其敬爾此事艱大不可往征王何不違<lb/>
　其卜邦君所以有此言者一則守常習故遭變事而<lb/>
　不知其權一則見其艱大退避而畏縮也成王明知<lb/>
　邦君之言為非而必為之永思者人情之難咈而已<lb/>
　見之難時也肆予沖人永思艱曰嗚呼允蠢鰥寡哀<lb/>
　哉謂我聞汝言日夜長思其艱信蠢動鰥寡之民為<lb/>
　可哀為民之主既永思鰥寡之受害豈得不往征聖<lb/>
　賢無斷然阻?人之意如此禹之征苗益亦?曰惟<lb/>
<pb n="8a"/>
　?動天無?弗?使之自反不為周公之必征何也<lb/>
　?苗之為惡不過一人可以修?待其自化如人小<lb/>
　疾調其元氣而已至於武王既崩三監淮夷又叛危<lb/>
　疑之際不可不伐使益當此時必在十夫之數況益<lb/>
　之言至公邦君之言安常守故畏縮不敢皆私意也<lb/>
予造天役遺大投艱于朕身越予沖人不卬自恤<lb/>
　謂我之所為皆天之所役使而三監之叛乃天遺此<lb/>
　重大艱難之事於朕身越予?沖小子不暇自恤其<lb/>
<pb n="8b"/>
　身必當往而伐之也<lb/>
義爾邦君越爾多士尹氏御事綏予曰無毖于恤不可<lb/>
不成乃寧考?功<lb/>
　始者邦君與御事之人皆勸不可至聞人君不可畏<lb/>
　避乃復綏成王謂無為憂恤至此不可不成乃武王<lb/>
　所圖之功成王謂義哉爾邦君及爾多士尹氏御事<lb/>
　之人能反前日之見而綏安於我所謂義者如王義<lb/>
　嗣?答拜之義稱之之辭也見成王周公誠意既至<lb/>
<pb n="9a"/>
　訓誥既明邦君御事前日畏避不敢之心皆已洗濯<lb/>
　而當然之理明矣<lb/>
已予惟小子不敢替上帝命<lb/>
　夫天人並應卜并吉邦君之?又已回心則上帝之<lb/>
　命明矣我其敢不往哉<lb/>
天休于寧王興我小邦周寧王惟卜用克綏受?命<lb/>
　謂向者天以休命于武王興我小邦周是時武王亦<lb/>
　惟卜用故能安受此天命<lb/>
<pb n="9b"/>
今天其相民矧亦惟卜用<lb/>
　今天其相我民況亦惟卜用安得不往<lb/>
嗚呼天明畏弼我丕丕基<lb/>
　謂天之明示其威畏者乃欲輔弼我丕丕之基業如<lb/>
　孟子謂天將降大任於是人必先苦其心志所以動<lb/>
　心忍性?益其所不能畏之者乃弼之也大抵國家<lb/>
　多成於憂患亡於治安天雖降威不可自沮此周公<lb/>
　之自彊亦所以畏天命也<lb/>
<pb n="10a"/>
王曰爾惟舊人爾丕克?省爾知寧王若勤哉<lb/>
　周公於邦君御事之中提出舊人而告之謂在位之<lb/>
　舊人逮事武王者爾大能?察爾當時在朝亦知武<lb/>
　王之勤勞矣豈可今日怠惰使武王之業廢壞不振<lb/>
　乎<lb/>
天閟毖我成功所予不敢不極卒寧王圖事<lb/>
　謂天保庇憂恤我周家成功至此非特武王勤勞天<lb/>
　實扶持保?方到得成功地位我豈敢不盡力以終<lb/>
<pb n="10b"/>
　武王所圖之事<lb/>
肆予大化誘我友邦君<lb/>
　遂使我以大化誘我友邦君謂以前此之言誘其友<lb/>
　邦君使至於同心也<lb/>
天棐忱辭其考我民<lb/>
　天輔以成信之辭於何而見但考之於民則可見矣<lb/>
　言民心既歸則天輔可知<lb/>
予曷其不于前寧人圖功攸終<lb/>
<pb n="11a"/>
　我何敢不于前寧人武王圖謀之功以終之<lb/>
天亦惟用勤毖我民若有疾予曷敢不于前寧人攸受<lb/>
休畢<lb/>
　天亦惟用勤于我民所以有三監及淮夷之事亦如<lb/>
　人之有疾大抵人或得一疾因可以得保身養生之<lb/>
　理天以三監之叛勤勞我是乃教我以安逸之道我<lb/>
　於此何敢不于前寧人所受休命以畢其事也<lb/>
王曰若昔朕其逝朕言艱日思若考作室既厎法厥子<lb/>
<pb n="11b"/>
乃弗肯堂矧肯構厥父?厥于乃弗肯播矧肯穫<lb/>
　周公又以成王之意而言若昔者非古昔之昔前日<lb/>
　之言今日舉之亦謂之昔謂昔日我往伐時?非輕<lb/>
　動我心與口亦艱難長思之矣若考作室既定其宏<lb/>
　大之規摹矣子當用力於基址基址且不肯築況肯<lb/>
　為之立其木而成其堂乎父既菑辟其田子當種植<lb/>
　乃有秋成之待若於種植尚不肯況能至於刈穫之<lb/>
　時乎謂築基播種之後工夫尚多築基播種且猶不<lb/>
<pb n="12a"/>
　肯其後之工尚可望哉成王謂止是伐三監一事即<lb/>
　有異同後欲相與成就文武基業將如之何<lb/>
厥考翼其肯曰予有後弗棄基<lb/>
　復設喻以言之謂厥子不肯構基播種其父於敬事<lb/>
　創業之時見其子如此其肯言我有後子孫弗棄其<lb/>
　基業乎必言子之不肖而棄基業矣周公深體武王<lb/>
　之心勤勞如此成王或不能平三監之亂武王之心<lb/>
　謂何今日之事必任其責可也<lb/>
<pb n="12b"/>
肆予曷敢不越卬敉寧王大命<lb/>
　故我何敢不以我身往安寧武王所受之大命<lb/>
若兄考乃有友伐厥子民養其勸弗救<lb/>
　謂三監既戕害百姓汝庶邦之?乃保養之而不伐<lb/>
　如人之父兄有僚友伐其子弟民豈有相勸而不救<lb/>
　援者以人情體之也<lb/>
王曰嗚呼肆哉爾庶邦君越爾御事爽邦由哲亦惟十<lb/>
人?知上帝命越天棐忱爾時罔敢易法矧今天降戾<lb/>
<pb n="13a"/>
于周邦惟大艱人誕鄰胥伐于厥室爾亦不知天命不<lb/>
易<lb/>
　成王先歎而言肆哉謂我鋪陳辭?爾庶邦君及爾<lb/>
　御事之人可不聽乎爽邦由哲者通達國體乃曰明<lb/>
　哲之人今亦惟十人灼然誠意踐履能?知上帝之<lb/>
　命十人即十夫也賢人能盡天地之心十夫歸則天<lb/>
　意歸矣故湯伐桀亦曰聿求元聖與之戮力耳越天<lb/>
　棐忱棐輔也當天下平定之時天至誠棐輔我我是<lb/>
<pb n="13b"/>
　時尚不敢變易其法謂不敢違天況今降戾于周邦<lb/>
　尤不敢不從天命也惟此大艱亂之人指三監而言<lb/>
　誕相親鄰相胥?以伐其室我不往伐爾亦不知天<lb/>
　命不易言天意之決也<lb/>
予永念曰天維喪殷若穡夫予曷敢不終朕畝<lb/>
　謂紂之為惡天本欲無遺其育武王不肯盡?乃立<lb/>
　武庚武庚又叛成王深思長念謂天之喪殷如穡夫<lb/>
　之有事於田畝予何敢不終厥畝歟<lb/>
<pb n="14a"/>
天亦惟休于前寧人予曷其極卜敢弗于從率寧人有<lb/>
指疆土矧今卜并吉<lb/>
　謂天降休命于武王也以天命觀既歸于成王以祖<lb/>
　宗觀武王復已受天之休又何待於卜自當從天命<lb/>
　以東征以率循前人所指畫之疆土況今卜又并吉<lb/>
肆朕誕以爾東征天命不僭卜陳惟若?<lb/>
　今我以爾東征天命更無僭差卜之所陳亦不過如<lb/>
　此大誥一篇之意以卜為主然始也先言十夫予翼<lb/>
<pb n="14b"/>
　然後言朕卜并吉中也先言今天相民然後言亦惟<lb/>
　卜用其終亦先言天休寧人然後言今卜并吉?卜<lb/>
　筮之本先人而後天此王者舉事之意參人以天非<lb/>
　專信卜筮也<lb/>
微子之命第十　　　　　周書<lb/>
成王既黜殷命殺武庚命微子啟代殷後作微子之<lb/>
命<lb/>
　成王黜殷命戮武庚封微子皆周公攝政東征二年<lb/>
<pb n="15a"/>
　所為之事也時成王?未與政事孔子敘書歸之成<lb/>
　王而周公不與者聖人闡明微之理發尊王之意周<lb/>
　公雖東征雖攝政其心未嘗有一毫之私小心翼翼<lb/>
　皆奉王命以行天討當時天下危疑有無王之心孔<lb/>
　子序書所以發尊王之意欲後世知征伐自天子出<lb/>
　此經世之大法周公之本心也<lb/>
王若曰猷殷王元子惟稽古崇?象賢統承先王修其<lb/>
禮物作?于王家與國咸休永世無窮<lb/>
<pb n="15b"/>
　猷者發語之辭順道以命微子也微子者帝乙之長<lb/>
　子也成王之命先明正義謂微子本殷之長子而當<lb/>
　立也惟稽古者封先代之後自古皆然不特周也崇<lb/>
　?者謂崇夏之後所以尊禹之?崇商之後所以尊<lb/>
　湯之?也?盛者流光?薄者流卑聖人開創基業<lb/>
　歉然不自足必尊前世帝王後為天下表以示有所<lb/>
　祖述之意也象賢者謂擇其後世有象先王之賢者<lb/>
　則封之庶使當時之人因其子孫而先王典刑文獻<lb/>
<pb n="16a"/>
　昭然可考也此古昔至公之體成王稽法之而已若<lb/>
　義止於崇?而不象賢所立之不當累於其祖祖述<lb/>
　先代之意安在哉曰?者欲其盛?之象長存而不可<lb/>
　泯滅也統承先生命子孫賢者使繼先王之統而修<lb/>
　其典章文物也聖人開一代之治各有一代之典禮<lb/>
　如夏尚忠商尚質周尚文車旗正朔本末度數隨世<lb/>
　而新周既受命商統?矣而先王之統復承於宋周<lb/>
　命既新商之禮物不可用矣而禮物之舊復修於?<lb/>
<pb n="16b"/>
　子承而不滅修而不廢賢存其象形容之如在而耳目<lb/>
　之不忘也王家作?統緒之並立而耳目之不變也<lb/>
　可以觀三代易世至公之意後世廢興之際誅戮?<lb/>
　滅惟恐影響之存而人心之或不一果何謂哉況夫<lb/>
　消息盈虛何常之有殷因於夏周因於殷損益可知<lb/>
　其或繼周百世可知損益之理如循環茍先王禮物<lb/>
　之不修後聖有作扶救之用何所稽考自微子至戴<lb/>
　公?年未?止得商頌十二篇孔子刪詩五篇而已<lb/>
<pb n="17a"/>
　禮物不修之故也聖人通百世於一已其義至矣作<lb/>
　?于王家者聖人尊先代之後不敢以臣禮待之如<lb/>
　舜以堯後為?與國咸休者後世滅人之國芟夷?<lb/>
　崇惟恐苖裔之存為子孫害成王之命微子撫助愛<lb/>
　養與之俱生傳之無窮公平廣大之象於此可見<lb/>
　矣<lb/>
嗚呼乃祖成湯克齊聖廣淵皇天眷佑誕受厥命<lb/>
　上言崇?此乃陳湯之?齊聖廣淵者形容之也克<lb/>
<pb n="17b"/>
　者百聖相傳之妙也齊謂端正直方聖謂大而化之<lb/>
　廣謂?太溥博淵謂淵深精粹四?不可分當於此<lb/>
　識湯之全體如於元亨利貞識乾也湯之?盛如此<lb/>
　所以皇天眷愛保佑誕受厥命也成王去湯五六百<lb/>
　年矣見湯之?如聚精?神於一堂之上者前聖後<lb/>
　聖其揆一也成王深入閫域其道既同故不間於世<lb/>
　之?近<lb/>
撫民以?除其邪虐功加于時?垂後裔<lb/>
<pb n="18a"/>
　後世傳記多謂湯尚嚴商人先罰而後賞皆不知治<lb/>
　體者也仲虺稱湯曰克?克仁則湯開創六百年基<lb/>
　業正在於?所謂尚嚴先罰其亦不考證於經者歟<lb/>
　不特湯為然自古人君立一代規摹未有不出於?<lb/>
　其閒有若整齊嚴肅者亦?之用耳除其邪虐除桀<lb/>
　之邪虐也以盛?受天命以?大撫天下其功既加<lb/>
　於時其?又垂於後如日月之明終古而不息苟本<lb/>
　原不厚功加於時則有之安得業垂後裔乎王霸之<lb/>
<pb n="18b"/>
　辨其要在此伯者以機巧智術摟諸侯以伐諸侯機<lb/>
　巧智術之窮不能以沒世王者出於公心其動以天<lb/>
　所以?垂後裔至於億萬斯年以此見智力有限公<lb/>
　心無窮<lb/>
爾惟踐修厥猷舊有令聞<lb/>
　成湯之道在於猷也微子之賢在於踐修厥猷也人<lb/>
　惟工夫不實踐履不至故與道不相關?子能踐而<lb/>
　修之所以舊有令聞微子之聞非自外?反求諸身<lb/>
<pb n="19a"/>
　踐履所至充實輝光自然彰聞其來舊矣<lb/>
恪慎克孝肅恭神人<lb/>
　即踐履之實也克孝者人皆知孝然不過於口體不<lb/>
　可謂之克克謂果能盡其道如?子閔子克於孝也<lb/>
　肅恭神人者敬心常存不以幽顯二其心以此心事<lb/>
　神以此心接人豈有幽顯之異<lb/>
予嘉乃?曰篤不忘上帝時歆下民祗協庸建爾于上<lb/>
公尹?東夏<lb/>
<pb n="19b"/>
　微子之?如此故成王周公嘉美之曰者發語之辭<lb/>
　謂微子之恪慎肅恭未嘗一日替篤而不忘篤者微<lb/>
　子用力之至也心有怠慢則必有渙散惟培養深厚<lb/>
　念?在?乃謂之篤不忘則日新不已矣今人存心<lb/>
　不誠稍有自立豈能勿忘躬行篤實而有光輝又恪<lb/>
　慎肅恭無幽明之異所以上帝時歆下民祗協天人<lb/>
　本無二理以此心對上帝上帝安得不歆以此心對<lb/>
　下民下民安得不協恪慎肅恭上當天心下當人心<lb/>
<pb n="20a"/>
　矣庸建爾于上公之位尹此東夏之民所謂東夏者<lb/>
　岐周在西今封微子於亳以?周視亳則亳為東?<lb/>
　微子至此可使南?矣<lb/>
欽哉往敷乃訓慎乃服命率由典常以蕃王室?乃烈<lb/>
祖律乃有民<lb/>
　諸侯初立國不可不以正示民故先言往敷乃訓謂<lb/>
　法度不可廢也服命者上公九服之命率由典常者<lb/>
　率循常行之典也以蕃王室?乃烈祖律乃有民非<lb/>
<pb n="20b"/>
　可外求日用常行大經大法率而由之即所敷之訓<lb/>
　而可以蕃王室可以?大祖業可以防範斯民矣厭<lb/>
　常喜新者往往謂蕃王室?烈祖律有民必外立法<lb/>
　度以求新殊不知愈求愈?也<lb/>
永綏厥位毗予一人世世享?萬邦作式俾我有周無<lb/>
斁<lb/>
　微子恪慎肅恭雖已甚至初膺上公之命心慄慄危<lb/>
　懼保守此敬心可也少怠則不安厥位矣毗予一人<lb/>
<pb n="21a"/>
　者望微子之切也世世享?者望其創業垂統訓?<lb/>
　子孫世世享微子之?也如此則萬邦亦將觀法其<lb/>
　侯度使我有周至於無窮矣如河潤九里自葉流根<lb/>
　也京師者諸夏之本培其本根葉固茂盛灌溉枝葉<lb/>
　則本根亦以繁實一體之理也<lb/>
嗚呼往哉惟休無替朕命<lb/>
　往哉惟休者保養一心之意也休美也汝往之國當<lb/>
　保養此休美無至怠惰而廢墮我之命成王戒微子<lb/>
<pb n="21b"/>
　之無替朕命意必恐懼警戒庶幾其心有所守今觀<lb/>
　惟休一辭緩而不迫如在春風和氣中者大抵人心<lb/>
　之工夫不可迫切微子以恪慎克恭之素成王既戒<lb/>
　之以慎乃服命又戒之以欽哉義已森嚴若不使之<lb/>
　培養深厚則必失於迫急故告之惟休從容涵養之<lb/>
　意也雖然成王黜殷命殺武庚非小變也王室震動<lb/>
　宗社幾危以周公東征尚必二年而後罪人斯得其<lb/>
　為禍甚至其成功甚艱矣今觀微子一篇?無一語<lb/>
<pb n="22a"/>
　及此怡然氣象和平如常時見君子所過者化封微<lb/>
　子賢者封之耳殺武庚叛者殺之耳周何心哉周公<lb/>
　東征出於天討殺武庚義氣也封微子和氣也<lb/>
唐叔得禾異畝同穎獻諸天子王命唐叔歸周公于東<lb/>
作歸禾周公既得命禾旅天子之命作嘉禾<lb/>
　<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　?修東萊書?卷十九<lb/>
</p>
<p>
</p>
  </div>
</body>
</text>
</TEI>