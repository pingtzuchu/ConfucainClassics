<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷三十一</head> <lb/>
    <p>
<pb n="1a"/>
欽定四庫全書<lb/>
　詩緝卷三十一<lb/>
　　　　　　　　　　　　　宋　嚴粲　撰<lb/>
韓奕<hi>音亦</hi>尹吉甫美宣王也能錫命諸侯<hi>箋曰梁山於韓國之山最?大為國之鎮所望祀焉故美大其貌奕奕然謂之韓奕也韓姬姓之國也後為晉所滅故大夫韓氏以為邑名焉幽王九年王室始騷鄭桓公問于史伯曰周衰其孰興乎對曰武實昭文之功文之祚盡武其嗣乎武王之子應韓不在于晉乎○疏曰能錫命諸侯謂賞賜韓侯命為侯伯也不言韓侯者欲見宣王之所錫命非獨一國而已故變言諸侯以廣之襄二十九年左傳?晉滅諸國云霍揚韓魏皆姬姓也此韓是武王之子晉之滅韓<pb n="1b"/>未知何君之世宣王之時韓為侯伯武公之世萬已受之蓋晉文侯輔平王為方伯之時滅之也○李氏曰此詩言錫命者蓋宣王鍚韓侯以命耳所謂能者蓋錫之者非妄予而得之者非妄受春秋書錫命者三莊公元年王使榮叔來錫公命文元年天王使毛伯來錫公命成八年天子使召伯來錫公命錫之者皆妄予而得之者皆妄受何以為能鍚命乎</hi>
　韓侯來朝而歸尹吉甫作詩以送行也<lb/>
奕奕梁山<hi>傳曰奕奕大也○疏曰梁山韓國所在○曹氏曰漢地理志云禹貢梁山在馮翊夏陽縣西北而唐同州馮翊縣有韓城古韓國即少梁也○李氏曰禹貢云治梁及岐今在同州彭城縣其後屬晉春秋時梁山崩乃晉望也爾雅云梁山晉望也孫炎注云晉國所望祭則是韓滅之後故以為晉之望</hi>維禹<lb/>
<pb n="2a"/>
甸之<hi>甸音奠鄭音盛○傳曰甸治也</hi>有倬其道<hi>倬音卓○箋曰倬著明也○疏曰有倬然著明之道</hi>韓侯受命<hi>李氏曰非韓魏趙之韓乃武王之後左氏所謂邘晉應韓也受命受命為侯伯也邘音于見僖二十四年○疏曰謂為州牧也以其言奄受北國知非東西大伯也</hi>王親命之纘戎<lb/>
祖考<hi>箋曰戎猶汝也</hi>無廢朕命夙夜匪解<hi>音懈○今曰解怠也</hi>?共爾位<lb/>
<hi>共鄭音恭毛音拱○傳曰?固也○疏曰共恭敬也</hi>朕命不易<hi>曹氏曰韓侯能繼其祖考朕豈復易其命哉</hi>榦不庭方<hi>箋曰作楨榦而正之○蘇氏曰不庭不來庭也○今曰?十年左傳云以王命討不庭常武徐方來庭</hi>以佐戎辟<hi>音璧</hi>
　首章美宣王能錫命韓侯也宣王命韓侯為州牧是<lb/>
<pb n="2b"/>
　宣王興衰撥亂之事詩人因地起興以宣王之功配<lb/>
　禹也言梁山在韓國之境?奕奕然?大昔有水患<lb/>
　乃大禹甸治之也今宣王中興有倬然著明之道俾<lb/>
　韓侯受命為侯伯亦在梁山之傍其功與大禹先後<lb/>
　相輝也有倬其道言周道粲然復興也宣王親自命<lb/>
　之云當繼汝先祖先考之舊職無廢棄我之命見韓<lb/>
　侯先世嘗為州牧矣親命之者見宣王丁寧告戒之<lb/>
　意若曠瘝其官是廢棄朕命也今汝能早夜不怠?<lb/>
<pb n="3a"/>
　固共敬爾之職位故朕命不復改易言因其先世之<lb/>
　舊也有不來庭之方國汝當作楨榦而正之以佐助<lb/>
　汝君謂以王命討不庭也○毛氏以為禹治梁山除<lb/>
　水災宣王平大亂命諸侯有倬然之道者也其?為<lb/>
　長孔氏釋毛以為美韓侯復禹之功以韓侯配禹儗<lb/>
　非其倫失毛意矣功莫大於禹故詩人言人君之功<lb/>
　多配禹言之文王有聲言豐水東注維禹之績而繼<lb/>
　之以皇王維辟以武王之功配禹也信南山言信彼<lb/>
<pb n="3b"/>
　南山維禹甸之而繼之以曾孫田之以成王之功配<lb/>
　禹也此詩亦以宣王之功配禹也<lb/>
四牡奕奕<hi>今曰上奕奕為大此亦大也解見車攻</hi>孔脩且張<hi>傳曰脩長也○駉傳曰腹幹肥張也</hi>韓侯入覲<hi>傳曰覲/見也</hi>以其介圭<hi>疏曰毛氏於崧?以介圭為所執之瑞則此言介圭亦為瑞也○今曰箋以為貢國所出之?今不從</hi>入覲于王王錫韓侯淑<lb/>
旂綏章<hi>綏毛音緌鄭音雖○傳曰淑善也交龍為旂綏大綏也○疏曰淑旂旂之善者綏即王制所謂天子殺下大綏者是也天官夏采注云徐州貢夏翟之羽有虞氏以為綏後世或無染鳥羽象而用之或以旄牛尾為之綴于幢上所謂注旄于竿首者然則綏者即交龍旂竿所建與旂共一竿為貴賤之表章故云綏章<pb n="4a"/>鄭以綏為所引登車者即少儀所謂執君之?車僕者負良綏此綏是升車之索當以采絲為之故云綏章謂有采章也</hi>簟茀錯衡<hi>簟甜之上濁茀音弗○箋曰茀者車之蔽簟者席之名用席為蔽○傳曰錯衡文衡也○疏曰錯置文采為車之衡</hi>??赤舄<hi>音昔○疏曰以?為衣而畫以?龍赤舄赤色之舄</hi>
鉤膺鏤錫<hi>音漏羊○鉤膺解見采芑○箋曰眉上曰錫刻金飾之今當盧也○疏曰以鏤金加於馬面之錫風有子之清揚抑若揚兮是揚者人面眉土之名故云眉上曰揚人既如此則馬之鏤錫施鏤於揚之上矣釋器云金謂之縷故知刻金為飾若今之當盧巾車注亦云錫馬面當盧刻金為之所謂鏤錫當盧者當馬之?盧在眉眼之上所謂鏤錫指此文也</hi>鞹鞃淺幭<hi>鞹苦郭反鞃音?幭音覓又音蔑○傳曰鞹革也鞃軾中也淺虎皮淺毛也幭覆軾也○疏曰革去毛之皮也軾者兩較之間有?木可憑者鞹鞃者以<pb n="4b"/>去毛之皮施于軾之中央持車使牢固也獸之淺毛者唯虎耳幭字禮記作幦周禮作?字異義同以淺毛之皮為幭也較音角</hi>鞗革金厄<hi>鞗音條○鞗革解見蓼蕭○箋曰金厄以金為小鐶往往?搤之○疏曰往往者言其非一二處也</hi>
　次章述韓侯入覲受錫予也韓侯在道?奕奕然大<lb/>
　之四牡其形甚脩長而且腹幹肥張將以入京師而<lb/>
　朝覲既至京師乃以其所執之大圭入而朝見于王<lb/>
　王於是錫賚韓侯以交龍之旂擇其善者予之建旂<lb/>
　之竿其上又有大綏以為表章又以漆簟為車之蔽<lb/>
<pb n="5a"/>
　茀又錯置文采為車之衡又以?為衣而畫以?龍<lb/>
　又有赤色之舄馬則有婁頷之金鉤及馬?膺有樊<lb/>
　纓之飾又以鏤金加於馬面之錫又以去毛之皮鞹<lb/>
　施於軾中央之鞃又以虎皮淺毛幭覆其軾又有鞗<lb/>
　皮為轡首之革以金為小環?搤之<lb/>
韓侯出祖<hi>箋曰祖將去而祀軷也既覲而反國必祖者尊其所往去則如始行焉祖于國外畢乃出宿○祀軷解見生民</hi>出宿于屠<hi>音徒○傳曰/屠地名也</hi>顯父餞之<hi>父音甫○箋曰顯父周之公卿也○疏曰送行飲酒曰餞</hi>清酒百壺其殽維何炰?鮮魚<hi>炰音庖○<pb n="5b"/>炰?解見六月○箋曰鮮魚中膾者也○疏曰新殺謂之鮮魚餒則不任為膾</hi>其蔌維何<hi>蔌音速○傳曰蔌菜殽也○疏曰蔌者菜茹之總名對肉殽故云菜殽謂為菹也</hi>維筍及蒲<hi>筍字亦作?○箋曰筍竹萌也蒲深蒲也○傳曰蒲蒲蒻也蒻音弱○疏曰醢人加豆之實有深蒲?菹是菹有?有蒲也天官醢人注云深蒲蒲始生水中是也蒲始生取其中心入地蒻大如匕柄正白生噉之甘脆鬻而以苦酒浸之如食?法鬻?同</hi>其贈維何<hi>箋曰贈送也王既使顯父餞之又使送以車馬○疏曰贈者以物送人之名卿大夫無?馬路車之名則非顯父贈之</hi>?馬路車<hi>乘去聲○疏曰采薇彼路斯何大夫亦為路車者以路名本施人君因其散文卿大夫亦得稱路耳</hi>籩豆有且<hi>沮之平○箋曰沮多貌</hi>
侯氏燕胥<hi>箋曰侯氏諸侯在京師未去者於顯父餞之時皆來相與燕胥者也○今曰頌有駜于胥<pb n="6a"/>樂兮</hi>
　三章述韓侯既覲而還也出京師之門為祖道之祭<lb/>
　祖畢將欲出宿于屠地於祖之時王使公卿餞送之<lb/>
　其清美之酒多至于百壺其殽饌有以火?熟之?<lb/>
　與中膾之鮮魚其蔌菜有?與深蒲王贈送之物乃<lb/>
　有四馬與路車其籩豆且然而多其在京師未去之<lb/>
　諸侯於是飲燕而皆在言俱來餞送之也<lb/>
韓侯取妻<hi>取音娶</hi>汾王之甥<hi>汾音焚○箋曰汾王厲王也厲王流于彘彘在汾水之上<pb n="6b"/>故時人因以號之猶言莒郊公黎比公也姊妹之子為甥比音毗○解?新語曰猶晉侯居翼謂之翼侯晉人納諸鄂謂之鄂侯鄭叔段居京謂之京城大叔及出奔共謂之共叔也又楚人謂王不終者為敖葬郟者曰郟敖葬訾者曰訾敖其汾王之類乎?者以莒郊公黎比公為比非也按左氏傳莒夷無謚於是有黎比公郊公?丕公著丘公皆以號為稱與汾王以地為稱不類矣</hi>蹶父之子<hi>父音甫○傳曰蹶父卿士也○疏曰韓侯取妻必于貴家蹶氏父字不書國爵則非諸侯下言靡國不到則是為王聘使之人故知卿士也</hi>
韓侯迎止于蹶之里<hi>傳曰里邑也</hi>百兩彭彭<hi>兩音亮彭音棚○百兩解見鵲巢○彭彭考見出車</hi>八鸞鏘鏘不顯其光<hi>箋曰不/顯顯也</hi>諸娣從之<hi>娣音弟○釋文曰妻之女弟曰娣○傳曰諸侯一娶九女二國媵之諸娣?妾也○箋曰媵者必娣姪從之獨言娣者舉<pb n="7a"/>其貴者○疏曰莊十九年公羊傳云媵者何諸侯娶一國則二國往媵之以姪娣從姪者何兄之子娣者何女弟也諸侯一娶九女</hi>祁祁如雲<hi>傳曰祁祁徐靚也如雲言?多也靚音?</hi>韓侯顧之爛<lb/>
其盈門<lb/>
　四章述韓侯取妻也韓侯既覲而還遂以親迎所娶<lb/>
　乃是厲王之外甥是卿士蹶氏父字之子言尊貴也<lb/>
　韓侯親自迎之於彼蹶父之邑里其迎之時有百?<lb/>
　之車彭彭然壯盛每車皆有八鸞其聲鏘鏘然而鳴<lb/>
　車馬之盛禮儀之備豈不顯其有光榮乎其妻出於<lb/>
<pb n="7b"/>
　蹶父之門諸娣媵妾隨而從之其行祁祁然徐靚如<lb/>
　雲之?多韓侯回顧而視之見其鮮明粲爛盈滿於<lb/>
　蹶父之門也<lb/>
蹶父孔武靡國不到為韓姞相攸<hi>為去聲姞其一反相去聲○傳曰姞蹶父姓也○箋曰攸所也</hi>莫如韓樂<hi>音/洛</hi>孔樂韓土川澤訏訏<hi>音許○傳曰訏訏大也</hi>魴鱮甫甫<hi>鱮音序○魴鱮解見齊/弊笱○傳曰甫甫大也</hi>麀鹿噳噳<hi>麀音憂噳音禦○傳曰噳噳?也</hi>有熊有羆<hi>音碑○解/見斯干</hi>有貓有虎<hi>貓苗茅二音○傳曰貓似虎淺毛者也</hi>慶既令居<hi>令去聲○箋曰令善也</hi>韓姞燕譽<lb/>
<pb n="8a"/>
　五章述蹶父相攸也蹶父甚武健嘗為王使於天下<lb/>
　無國不到為其女姞氏相視其所居無如韓國最樂<lb/>
　甚樂矣韓國之土也川澤訏訏然大魴鱮甫甫然大<lb/>
　麀鹿噳噳然?又有熊羆?虎此四獸能為人患而<lb/>
　言之者見有深山大澤為大國也蹶父既喜慶其有<lb/>
　此善居韓姞則安之而又有顯譽<hi>王氏曰韓侯取妻何預于王政而詩</hi>
　<hi>言此?汾王失道王室??為諸侯所卑則王甥亦安能相攸惟宣王任賢使能然後汾王之甥更為樂</hi>
　<hi>國賢君之所願娶而威儀備具光顯如此乃所謂邦之榮懷也○詩記曰詩人述宣王能錫命諸侯而因</hi>
<pb n="8b"/>
　<hi>道其娶之盛王室尊安人情暇樂莫不在其中矣</hi>
溥彼韓城<hi>溥音普○箋曰溥大也</hi>燕師所完<hi>燕王肅平聲毛鄭如字完音桓○王肅曰燕北燕國○朱氏曰燕召公之國也韓初封時召公為司空王命以其?為築此城如召伯營謝山甫城齊春秋諸侯城邢城楚丘城?陵城杞之類皆合諸侯為之霸令尚如此則周之盛時命燕城韓固常政也○傳曰師?也</hi>以先祖受命<hi>傳曰韓侯之先/祖武王之子也</hi>因時百蠻<hi>箋曰韓侯先祖封為韓侯居韓城為侯伯其州界外接蠻服因見使時節百蠻貢獻之往來後君微弱用失其業今王以先祖韓侯之事如是而韓侯賢故於入覲使復其先祖之舊職○疏曰其有貢獻往來為之節度也四夷之名南蠻北狄散則可以相通故北狹亦謂蠻也</hi>王錫韓侯其追其貊<hi>追如字又音堆貊音陌○傳曰<pb n="9a"/>追貊戎狄國也○箋曰其後追也貊也為玁狁所逼稍稍東遷○疏曰稍稍東遷者以經傳?貊多是東夷故職方掌四夷九貊鄭志答趙商云九貊即九夷也又秋官貊?注云征東北夷所獲是貊者東夷之種而分居於北故於此時貊為韓侯所統魯頌云淮夷蠻貊莫不率從是於魯僖之時貊近魯也至於漢氏之初其種皆在東北於并州之北無復貊種故辨之</hi>奄受北國<hi>傳曰奄/撫也</hi>因以其伯<hi>箋曰因以其先祖侯伯之事盡予之○疏曰夏官職方氏正北曰并州言受王畿北面之國當是并州牧也</hi>實墉<lb/>
實壑<hi>傳曰言?其城深其壑○箋曰韓侯之先祖微弱所受之國多滅?今復舊職故興滅國繼?世○疏曰上論韓城既完則實墉實壑非韓之城壑自然是所部諸國之城壑也今言修之明是往前?滅今韓侯既復舊職而興繼之也</hi>實?實籍<hi>箋曰籍/稅也</hi>獻其貔皮<hi>貔音皮○釋獸曰貔白狐<pb n="9b"/>其子豰豰呼木反音熇○郭璞曰一名執夷虎豹之屬○陸璣曰貔似虎或云似熊</hi>赤豹?羆<hi>疏曰毛赤而文?謂之赤豹毛白而文黑謂之白豹有?羆有赤羆大於熊其脂如熊白而麤理不如熊白美也禹貢梁州貢熊羆狐狸是中國之常貢此則北夷自以所有而獻之所謂各以貴寶也</hi>
　六章述韓侯總統百蠻也溥大矣韓國之城其初封<lb/>
　之時乃召公為司空以燕國之?築完之韓國之城<lb/>
　舊矣宣王以此韓侯之先祖嘗受王命為一州之伯<lb/>
　因其國近蠻使時節百蠻之貢獻韓侯先祖既如此<lb/>
　故今宣王賜韓侯以追人貊人撫受北方之國因以<lb/>
<pb n="10a"/>
　其先祖侯伯之事盡與之使復為州牧也中間韓侯<lb/>
　之先微弱所受之國多滅?今復舊職興滅國繼?<lb/>
　世令築其城墉深其池壑正其田?定其?籍皆使<lb/>
　之復於故常又令百蠻追貊獻其貔獸之皮及赤豹<lb/>
　?羆之皮於王而韓侯總領之也<lb/>
　　　韓奕六章章十二句<lb/>
江漢尹吉甫美宣王也能興衰撥亂<hi>疏曰於時淮水之上有夷不服是衰亂之事而命將平定是興撥之事也此實平定淮夷耳而言興衰撥亂者見宣王之所興撥非獨淮夷而已故<pb n="10b"/>言興撥以廣之</hi>命召公平淮夷<hi>陳氏曰淮夷而地不一徐州在淮北徐州有夷則淮夷之在北者也揚州在淮南揚州有夷則淮夷之在南者也江漢常武二篇同為宣王之詩而同言淮夷召虎既平淮夷而告成于王矣常武之詩又曰鋪敦淮濆仍執醜虜故知淮夷之地不一以地理考之曰江漢之滸王命召虎者是淮南之夷也若在淮北則江漢非所由入之路矣曰率彼淮浦省此徐土者是淮北之夷也若在淮南則徐土非?接之地矣○疏曰召公伐淮夷當在淮水之南魯僖所伐淮夷應在淮水之北當淮之南北皆有夷矣</hi>
　此詩王命召虎平淮南之夷也<lb/>
江漢浮浮<hi>疏曰禹貢嶓冢導漾東流為漢又東為滄浪之水過三澨至于大?南入于江是至大?<pb n="11a"/>之南漢與江合而東流漢地理志大?在廬江安豐縣界則江漢合處在揚州之境浪音郎○渤海胡氏曰杜預云禹貢漢水至大?南入江在江夏界疏謂大?在廬江安豐縣按漢水入江乃今漢陽軍之大?山山之北漢口是也漢口亦曰沔口亦曰夏口江東即鄂州江夏郡也至安豐一千五百里豈江漢相合古今不同哉○今曰浮浮水滿而流貌</hi>武夫滔滔<hi>音叨○王氏曰滔滔以其?逝也○蘇氏曰順流貌</hi>匪安<lb/>
匪遊淮夷來求<hi>疏曰正是來求淮夷古人之語多倒○今曰左傳宣十二年趙括趙同云率師以來唯敵是求</hi>既出我車既設我旟<hi>旟解見鄘干旄</hi>匪安匪舒淮夷來<lb/>
鋪<hi>平聲○朱氏曰鋪陳也陳兵以伐之也○今曰即常武鋪敦淮濆之鋪</hi>
　首章述進兵也興也宣王命召虎平淮南之夷由江<lb/>
<pb n="11b"/>
　漢進兵因以起興言江漢合流浮浮然水滿而流猶<lb/>
　士卒滔滔然順流而下其勢不可禦也即常武如江<lb/>
　如漢之意也持重之師不貪利疾趨疑於遲緩故言<lb/>
　非敢安處非敢遊息當時南征北伐四方略定惟淮<lb/>
　夷未平故召公從容臨之而有餘也此行止為淮夷<lb/>
　而來求討其罪耳見餘方已定也既已出我戎車既<lb/>
　已張設我旟非敢安處非敢?舒止為淮夷而來陳<lb/>
　兵以伐之耳匪安匪遊匪安匪舒即常武匪紹匪遊<lb/>
<pb n="12a"/>
　之意也<lb/>
江漢湯湯<hi>音商○釋文曰湯湯流盛也</hi>武夫洸洸<hi>音光又音汪○傳曰洸洸武貌○李氏曰有洸有潰是亦武貌</hi>經營四方<hi>李氏曰所謂經營四方但是經營淮夷如後世征伐夷狄則曰有事于四方夷狄耳</hi>告成于王<hi>箋曰克勝則使傳遽告成于王傳張戀反○疏曰傳遽若今時?驛遞傳而遽疾故謂之傳遽也</hi>四方既平王國庶定<hi>箋曰庶幸也</hi>時靡有?<lb/>
王心載寧<hi>箋曰載之言則也</hi>
　次章述告成也江漢之水湯湯然流盛興武夫洸洸<lb/>
　然武壯召公之伐淮夷所以經營四方之治也淮夷<lb/>
<pb n="12b"/>
　止是南方南方未寧則四方皆將騷動故經營南方<lb/>
　而謂之四方也告功于王南方既定則四方皆已平<lb/>
　矣外寧則?安故王國幸已安定無有叛戾乖?者<lb/>
　向也宣王以天下未安為憂今則可以安寧矣江漢<lb/>
　不言戰事首章言王師之持重二章即言告成?淮<lb/>
　夷望風而服不待戰也○周興西北岐豐去江漢最<lb/>
　?故淮夷最難服從化則後孚倡亂則先動周人經<lb/>
　理淮夷用力最多成王初年淮夷同三監以叛其後<lb/>
<pb n="13a"/>
　又同奄國以叛伯禽就封又同徐戎以叛至厲王之<lb/>
　時四夷交侵宣王一命吉甫北方旋定繼命方叔伐<lb/>
　蠻?其後又命召公平淮南之夷又命皇父平淮北<lb/>
　之夷蓋南方之役至再至三淮夷未平則一方倡亂<lb/>
　天下皆危故至淮夷平然後四方平此江漢常武所<lb/>
　以為宣王之終事而繫之宣王大雅之末也<lb/>
江漢之滸<hi>音虎沈音許○箋曰滸水涯也○今曰江漢之滸指江北接淮南之地也</hi>王命召<lb/>
虎式辟四方<hi>辟音闢</hi>徹我疆土匪疚匪棘<hi>疚音救○箋曰疚病也棘急也</hi>
<pb n="13b"/>
王國來極<hi>箋曰極中也使來于王國受政教之中正</hi>于疆于理<hi>疆理解見信南山</hi>至<lb/>
于南海<hi>詩記曰淮夷在南故極其?而言之曰至于南海</hi>
　三章述平賦也上章告成則淮夷平而四方無事矣<lb/>
　古人伐叛討貳之後則必去其苛政平其賦歛以慰<lb/>
　民心故此章言徹法之事召虎既成功于江漢之滸<lb/>
　王因命召虎由此地以開闢四方而施徹法於疆土<lb/>
　武事僅定而即行疆理賦稅之法疑于病民且疑于<lb/>
　急迫矣宣王謂我非疚也非棘也蓋什一天下之中<lb/>
<pb n="14a"/>
　正乃我周之定制欲天下皆於王國來取中焉耳召<lb/>
　公宜往而疆之以正其疆界往而理之以分其土宜<lb/>
　推而至于南海之?淮夷在南故曰至于南海<lb/>
王命召虎來旬來宣<hi>來毛如字鄭音賚旬音?又音荀○傳曰旬?也○今曰桑柔其下侯旬傳云?均也此亦為均又易豐卦雖旬?咎注旬均也○蘇氏曰宣布也</hi>文武受命召公<lb/>
維翰無曰予小子召公是似<hi>傳曰似嗣也○箋曰女無減損曰我小子耳女之所為乃嗣女先祖召康公之功</hi>肇敏戎公<hi>肇音兆○詩記曰肇始也○傳曰敏疾也公事也○箋曰戎猶汝也</hi>用錫爾祉<hi>音恥○釋文曰祉福也</hi>
<pb n="14b"/>
　四章述?功錫祉也武功已成疆理已定故此章美<lb/>
　召虎之功而錫命之言向者淮夷之民獨不霑王化<lb/>
　是不均也由淮夷之君壅遏而不宣也王之命召虎<lb/>
　來此南方使旬均之而無外宣布之而無壅也昔文<lb/>
　王武王受天命之時汝祖康公為翰榦之臣汝召虎<lb/>
　無自謙曰我小子耳今汝之功乃足以繼嗣康公我<lb/>
　用此賜汝以福即下章所陳是也○舊?以為述康<lb/>
　公之功以勉虎如此則與用錫爾祉及下章意不接<lb/>
<pb n="15a"/>
　續此詩武功已成當為美其克紹康公也<lb/>
釐爾圭瓚<hi>釐音離瓚才贊反○傳曰釐賜也九命賜圭瓚秬鬯○疏曰賜汝以圭柄之玉瓚○解見旱麓</hi>秬鬯一卣<hi>秬鬯音巨暢卣酉由二音○秬鬯釋草曰秬?黍傳曰鬯香草也築?合而鬱之曰鬯○箋曰秬鬯?黍酒也謂之鬯者芬香條鬯也○疏曰禮有鬱鬯者築鬱金之草而?之使之芬香條鬯毛言秬鬯者必和鬱乃名鬯未和不為鬯鄭以?黍之酒自名為鬯不待和鬱也春官鬯人注云秬鬯不和鬱者是?黍之酒即名鬯也鬱人掌和鬱鬯明鬯人所掌未和鬱也故孫毓云鬱是草名今之鬱金?以和酒者也鬯是酒名非草名箋?為長○卣釋器曰?卣罍器也卣中尊也○釋曰孫炎云尊?為上罍為下卣居中郭璞云不大不小者是在罍?之間案禮圖六?為上受三斗六尊為中受五斗六罍為下受一斛春官鬱人掌<pb n="15b"/>和鬱鬯以實?而陳之則鬯當在?而此及尚書左傳皆云秬鬯一卣者當祭之時乃在?未祭則在卣賜時未祭故卣盛之</hi>告于文人<hi>傳曰文人文德之人也○朱氏曰先祖之有文德者謂文王也又告于文人而錫之○今曰下云于岐周告先王之廟知文人為文王也</hi>錫山土田于周受命<hi>今曰此周當指豐也文王之廟在焉箋以為岐周疏申箋義以為岐周有?廟錢氏以為鎬京今皆不從解見崧?王餞于郿</hi>自召祖命<hi>曹氏曰/自從也</hi>虎拜稽首<hi>稽音?○今曰舜典禹拜稽首首至地也春官大祝辨九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>一曰稽首<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>音拜○箋曰拜稽首者受王命策書也</hi>天子萬年<hi>箋曰君恩無可以報謝者稱言使君?考而已</hi>
　五章述受賜報上之意也今賜汝圭柄之玉瓚副以<lb/>
<pb n="16a"/>
　秬鬯之酒以一卣尊盛之乃告于文德之人文王而<lb/>
　賜之又賜之以山川又加益以土田令虎往豐邑以<lb/>
　受命于文王之廟蓋自乃祖康公已受此命美其世<lb/>
　?也虎受君恩祝君?考而已<lb/>
虎拜稽首對揚王休<hi>箋曰對答也休美也○陳氏曰王之休命也</hi>作召公考<lb/>
<hi>箋曰作為也○傳曰考成也</hi>天子萬?明明天子令聞不已<hi>聞音問</hi>矢<lb/>
其文德<hi>傳曰矢施也</hi>洽此四國<hi>錢氏曰洽浹洽也</hi>
　六章申報上之意而納君於德也對揚如傅說對揚<lb/>
<pb n="16b"/>
　天子之休命對謂答其命揚謂奉揚而行之也成者<lb/>
　?之對康公立大?於王室而後嗣子孫不能繼之<lb/>
　則康公之功業將?矣王稱虎能繼康公之功虎謂<lb/>
　王命如此我不敢不勉期為康公之成謂不?墜其<lb/>
　功也於是祝君不徒得萬年之?願君德明而益明<lb/>
　其善譽垂于無窮惟施其文德以浹洽四方之國而<lb/>
　用武之?泯矣宣王方以武功?虎而虎乃以文德<lb/>
　勉宣王蓋不矜己之功而納君于德意度?矣<hi>朱氏曰言</hi>
<pb n="17a"/>
　<hi>武功之不可恃亦所以戒之也</hi>
　　　江漢六章章八句<lb/>
常武召穆公美宣王也有常德以立武事因以為戒然<lb/>
<hi>朱氏曰詩中無常武字召穆公特名其篇?有二義有常德以立武則可以武為常則不可此所以有美而有戒也○解?新語曰召穆公之意謂德為可常武不可黷故先極言其用兵之盛以滿其志卒章乃陳警戒之言故其言易入也昔之為詞賦者或竊取其義而後人以曲終奏雅勸百諷一譏之是不知其得古詩之意也</hi>
　此詩王親征淮北之夷及徐方也召公既平淮南之<lb/>
　夷未?淮北之夷復挾徐方以叛宣王於是親征之<lb/>
<pb n="17b"/>
　王肅述毛以為王不親行王基述鄭以為王自親行<lb/>
　詩言有嚴天子王舒保作王奮厥武皆以王言之今<lb/>
　從王基述鄭為王親征宣王憤揮天戈克淮服徐無<lb/>
　不如意召公慮其狃勝而喜功也故因美而戒之伐<lb/>
　淮有進厥虎臣仍執醜虜是戰而勝也徐方畏威不<lb/>
　戰而服也<lb/>
赫赫明明<hi>今曰赫赫威嚴也明明光顯也</hi>王命卿士<hi>卿士解見十月之交</hi>南仲大<lb/>
祖<hi>大音泰</hi>大師皇父<hi>父音甫○箋曰南仲文王時武臣也宣王之命卿士為大將也乃用其以<pb n="18a"/>南仲為大祖者今大師皇父是也命將必本其祖者因有世功於是尤顯○疏曰十月之交皇父與此皇父得為一人或皇氏父字傳世稱之亦未可知也○李氏曰十月之交所稱皇父疑是此詩皇父之後也○陳氏曰自冢宰而下謂之六卿大師而下謂之三公既曰王命卿士又曰大師皇父古者三公官不常有或以卿士之長者上行其事春秋之時所謂宰周公是也</hi>整我六師以脩我戎既敬既戒<lb/>
惠此南國<lb/>
　首章述命元帥也赫赫然威嚴明明然光顯者是宣<lb/>
　王之命卿士為大將也所命之卿士言其世則以南<lb/>
　仲為大祖言其官則大師言其人則皇父俾之整齊<lb/>
<pb n="18b"/>
　我六軍之?以治我甲兵之事也南仲大祖世將也<lb/>
　大師將尊也六師師?也著皇父其人賢也此王命<lb/>
　所以威嚴光顯有以服?望而重國勢也又命之以<lb/>
　師嚴器備當恭敬而臨之戒懼而處之以惠南方之<lb/>
　國淮夷徐戎挻亂南國皆被其禍宣王之師蓋除暴<lb/>
　以安民也<lb/>
王謂尹氏<hi>傳曰尹氏掌命卿士○箋曰天子世大夫也○疏曰即?史也其職云凡命諸侯及孤卿大夫則策命之是也此時尹氏當是尹吉甫也吉甫為卿而兼?史</hi>命程伯休父<hi>傳曰程伯休父<pb n="19a"/>始命為大司馬○疏曰楚語云重黎世敘天地其在周程伯休父其後也當宣王時失其官守而為司馬氏韋昭云程國伯爵休父名也案父宜是字而昭以為名未能審之</hi>左右陳行<hi>音航○箋曰行列也</hi>戒<lb/>
我師旅率彼淮浦<hi>音普○箋曰率循也○傳曰浦涯也○?文曰水濱也</hi>省此徐<lb/>
土<hi>疏曰此徐當謂徐州之地未必即是春秋之世徐子之國何則春秋之世徐國甚小宣王之時非能背叛而使王親征之六軍並出則是?敵者也明非春秋徐國但不知於時之君何姓名耳</hi>不留不處<lb/>
三事就?<hi>箋曰三農之事皆就其業○疏曰太宰九職三農生九穀注云三農原隰及平地○朱氏曰上中下農夫也○錢氏曰緒事端也就其緒不中輟</hi>
　次章述命副誓師以征淮徐也上命大師為元帥此<lb/>
<pb n="19b"/>
　命卿為司馬以副之王謂?史尹吉甫曰汝當為策<lb/>
　書命此程國之伯名休父者為大司馬?史掌策命<lb/>
　諸侯孤卿大夫司馬大師掌其戒令也即言所命之<lb/>
　意今軍出之時使司馬令其士?左右陳其行列戒<lb/>
　?我師旅曰往循淮之浦涯謂征淮夷也省察此徐<lb/>
　之國土謂征徐方也不久留不停處以患苦其民使<lb/>
　三農之事皆就其業不中輟也徐戎淮夷自伯禽就<lb/>
　封之初同惡相濟其來有素今又相挻而起為禍不<lb/>
<pb n="20a"/>
　淺故王親征之也<hi>曹氏曰傳云師之所處?棘生焉大軍之後必有凶年故必不留不</hi>
　<hi>處然後三農得以就緒</hi>
赫赫業業<hi>今曰赫赫威嚴也業業考見雲漢○傳曰業業動也</hi>有嚴天子<hi>嚴鄭如字毛上聲</hi>王舒保作<hi>傳曰舒徐也保安/也○箋曰作行也</hi>匪紹匪遊<hi>箋曰紹緩也</hi>徐方<lb/>
繹騷<hi>朱氏曰繹連絡也騷擾動也</hi>震驚徐方<hi>箋曰震/動也</hi>如雷如霆<hi>解見采芑</hi>
徐方震驚<lb/>
　三章述親征之先聲也言王師之行赫赫然威嚴業<lb/>
　業然震動者是尊嚴之天子也王乃舒徐而安行依<lb/>
<pb n="20b"/>
　於軍法日行三十里非紹緩也非遨遊也進兵不急<lb/>
　人自畏威徐方之人皆絡繹騷動矣奮揚威武以震<lb/>
　動驚懼於徐方如雷之?聲如霆之迅擊而徐方之<lb/>
　人莫不震動而驚懼矣必震驚之者使懼而服也宣<lb/>
　王先征淮夷而後及徐方此兵行猶未及淮夷而徐<lb/>
　方已震驚蓋淮夷服屬于徐舉其大者言之也<hi>陳氏曰徐</hi>
　<hi>大而淮夷小淮夷即徐州之夷而服屬于徐曰徐方者兼徐淮而言之曰徐國者特言徐戎也</hi>
王奮厥武<hi>釋文曰奮揚也</hi>如震如怒進厥虎臣<hi>朱氏曰進鼓而進之也</hi>闞<lb/>
<pb n="21a"/>
如虓虎<hi>闞呼減反虓火交反○今曰闞聲也○釋文曰虓虎怒貌</hi>鋪敦淮濆<hi>鋪平聲敦如字濆音汾○箋曰鋪陳也○王氏曰敦厚也傳曰濆涯也○疏曰濆謂?岸狀如墳墓</hi>　仍執醜虜<lb/>
<hi>傳曰仍就也○疏曰醜?也虜者囚繫之名為人虜獲是屈服也</hi>截彼淮浦<hi>朱氏曰截然不可犯</hi>
王師之所<lb/>
　四章述征淮也宣王親征淮浦奮揚其威武如雷之<lb/>
　震如人之怒乃鼓而進其如虎之臣其聲闞然如虓<lb/>
　怒之虎乃陳敦厚之陣於淮水之濆涯師?則陣厚<lb/>
　也就執其?虜之降服者截然整齊於彼淮浦之上<lb/>
<pb n="21b"/>
　是王師之所處也<lb/>
王旅嘽嘽<hi>音灘○朱氏曰嘽嘽?盛也○有考見四牡</hi>如飛如翰<hi>傳曰疾如飛摰如翰○箋曰飛如鳥之飛翰其中豪俊也○疏曰摯擊也翰是飛之疾者言其擊物尤疾若鷹鸇之類</hi>如江<lb/>
如漢<hi>箋曰江漢以喻盛大也以今曰征淮北之夷不由江漢而言如江如漢者  江漢為九州之最大天下所共知猶弼谷風言涇以渭濁亦非土風也江漢常武之詩皆以江漢喻王師但江漢浮浮則喻盛大而不可禦如江如漢則止喻盛大下言如川之流乃言不可禦也</hi>如山之苞<hi>傳曰苞本也○箋曰山本以喻不可驚動也動疏曰?則不可驚</hi>如川之流<hi>箋曰川流以喻不可禦也○疏曰動則不可禦止</hi>??翼翼<hi>李氏曰??不可得而?翼翼不可得而亂○陳氏曰??無隙之可尋翼翼間整<pb n="22a"/>而不可亂○歐陽氏曰??連屬貌○翼翼考見采薇</hi>不測不克濯征徐國<hi>傳曰濯大也</hi>
　五章述移師征徐也上既克淮浦此又進而伐徐王<lb/>
　之師旅嘽嘽然?盛其行動之疾也如鳥之飛其赴<lb/>
　敵之速也如摯之翰其軍之?多也如江漢之廣大<lb/>
　其固守而不動則如山之基本其往戰而不可禦則<lb/>
　如川之流逝??然密不可得而?翼翼然整不可<lb/>
　得而亂不可測度不可克勝以此大征徐國言必勝<lb/>
<pb n="22b"/>
　也<lb/>
王猶允塞<hi>蘇氏曰猶道也○箋曰允信也○朱氏曰塞充塞也</hi>徐方既來<hi>箋曰已來告服</hi>
徐方既同<hi>疏曰與他國同服于王</hi>天子之功四方既平徐方來庭<lb/>
<hi>傳曰來王庭也</hi>徐方不?<hi>今曰回轉也不?謂/既服而不復叛也</hi>王曰還歸<hi>箋曰振旅也</hi>
　六章言徐服而天下定也方移師以臨徐方徐方畏<lb/>
　懾不戰自服於是美宣王之道允信塞實故能致徐<lb/>
　方之來服蓋以道勝非以力勝也前此三方已定唯<lb/>
<pb n="23a"/>
　徐自異今其來同是天子之功也徐方既服則四方<lb/>
　皆已平定徐方來在王庭其心不復?轉則天下晏<lb/>
　安不須用武王乃告之曰可以還歸矣不黷武也王<lb/>
　猶允塞王曰還歸皆因以為戒也<lb/>
　　　常武六章章八句<lb/>
瞻卬<hi>音仰</hi>凡伯刺幽王大壞也<hi>箋曰凡伯天子大夫也春秋魯?公七年冬天王使凡伯來聘○疏曰凡國伯爵禮侯伯之入王朝則為卿士故板箋以凡伯為卿士此言大夫者大夫卿之總稱也所引春秋者凡伯世稱之不謂與此為一人也○曹氏曰板厲王之末而幽王大壞之時凡七十餘年矣決<pb n="23b"/>非一人猶家父也</hi>
瞻卬昊天則不我惠<hi>箋曰惠愛也</hi>孔填不寧<hi>填音陳○傳曰填久也○今曰桑柔倉兄填兮</hi>降此大厲<hi>傳曰厲/惡也</hi>邦靡有定士民其瘵<hi>音再○傳曰瘵病也</hi>蟊賊蟊疾<hi>蟊音牟○蟊賊解見大田○疏曰蟊賊是害禾稼之蟲蟊疾是害禾稼之狀</hi>靡<lb/>
有夷?<hi>音界○王氏曰夷平也○箋曰?極也</hi>罪罟不收靡有夷瘳<hi>音抽○傳曰瘳愈也</hi>
　首章述遭虐政仰天而訴之言天不惠愛我使我甚<lb/>
　久不安矣天命幽王為君是降此大惡使邦靡有定<lb/>
<pb n="24a"/>
　而為士為民者皆病也小人為民之害如蟊賊之蟲<lb/>
　以蟊疾禾稼無有夷平?極之時又施刑罪以羅網<lb/>
　天下而不收斂無有夷平瘳愈之時<lb/>
人有土田女反有之人有民人女覆奪之<hi>覆音福○箋曰覆猶反也</hi>
此宜無罪女反收之<hi>傳曰拘收也</hi>彼宜有罪女覆說之<hi>?音稅一音脫○傳曰說?也</hi>哲夫成城<hi>傳曰哲知也知音智○箋曰哲謂多謀慮也城猶國也</hi>哲婦<lb/>
傾城<lb/>
　次章述刑罰無倫也諸侯卿大夫有土田人民者汝<lb/>
<pb n="24b"/>
　反奪而有之無故黜削之也此當無罪者汝反拘收<lb/>
　之彼當有罪者汝反脫免之刑罰顛倒如此皆由?<lb/>
　姒亂政也城喻國也傾覆也言男子正位于外故以<lb/>
　哲而立國婦人以無非無儀為善哲則適以覆國而<lb/>
　已<lb/>
懿厥哲婦為梟為鴟<hi>箋曰懿有所痛傷之聲也梟鴟惡聲之鳥喻?姒之言無善○?曰懿與噫字雖異音義同噫者心不平而為聲</hi>婦有長舌維厲之階亂匪降自<lb/>
天生自婦人匪教匪誨時維婦寺<hi>傳曰寺近也○箋曰長舌喻多言語階所<pb n="25a"/>由上下也○?曰以舌動而為言故謂多言為長舌論語云駟不及舌亦謂言為舌也</hi>
　三章言哲婦之害而及寺人也噫哲婦而為梟鴟?<lb/>
　以多言而為禍亂之階也然則亂豈降自天哉特由<lb/>
　此婦人而已?其言雖多而非有教誨之者是惟哲<lb/>
　婦與寺人耳豈可近哉上文但言婦人之禍末句兼<lb/>
　以寺人為言?二者嘗相倚為奸不可不并以為戒<lb/>
　也<lb/>
鞫人忮忒譖始竟背豈曰不極伊胡為慝<hi>鞫居六反忮之?反忒他<pb n="25b"/>得反譖本又作僭子念反背音佩慝他得反○傳曰忮害忒變也○箋曰鞫窮也譖不信也竟猶終也胡何慝惡也○?曰鞫窮釋言文釋言云爽忒也孫炎曰忒變雜不一竟者卒盡之義</hi>如賈三倍君子<lb/>
是識<hi>箋曰識知也</hi>婦無公事休其蠶織<lb/>
　四章申婦寺之害也婦寺之輩以忮害變化而窮屈<lb/>
　人不可究詰始則譖?之終則棄背之其為惡豈不<lb/>
　極至乎何故為慝惡而不已也商賈有三倍之利者<lb/>
　賤丈夫之所為而君子反知之婦人不宜與外事今<lb/>
　乃休其蠶桑織紝之事而與朝廷之事皆非其宜也<lb/>
<pb n="26a"/>
天何以刺<hi>傳曰刺責也</hi>何神不富<hi>傳曰富/福也</hi>?爾介狄<hi>?音捨○蘇氏曰介大也</hi>維予胥忌不弔不祥威儀不類<hi>傳曰類善也</hi>人之云亡<lb/>
<hi>箋曰奔亡也○今曰猶何聞信亡之亡</hi>邦國殄瘁<lb/>
　五章述災譴之由也天何為出譴告以責王乎何為<lb/>
　神亦不福王而降災害乎王不能反躬修省將有夷<lb/>
　狄之大患顧?之不以為忌而反以我為忌惡聞忠<lb/>
　言也天降不祥以譴告王而王曾不弔愍無恐懼之<lb/>
　心故不敬謹其威儀其威儀不善矣又善人皆逃去<lb/>
<pb n="26b"/>
　無以輔正之則國之殄?瘁病必矣<lb/>
天之降罔維其優矣<hi>蘇氏曰優多也</hi>人之云亡心之憂矣天之<lb/>
降罔維其?矣<hi>?當音機也傳曰?危</hi>人之云亡心之悲矣<lb/>
　六章七章憂亂也天降禍以為羅網多於前矣<lb/>
觱沸檻泉<hi>觱沸音必弗檻銜之上濁○解見采菽</hi>維其深矣心之憂矣寧<lb/>
自今矣不自我先不自我後藐藐昊天<hi>藐音莫○朱氏曰藐藐??貌</hi>
無不克鞏<hi>傳曰鞏固也</hi>無忝皇祖式救爾後<lb/>
　檻泉從下上出觱沸然其來不竭喻己之憂未有已<lb/>
<pb n="27a"/>
　也不出我之前不居我之後適當其時是我之不幸<lb/>
　也藐藐??之昊天仁愛人君無不克鞏固其命幽<lb/>
　王茍能改圖而為善庶?不辱其祖宗往者不可諫<lb/>
　來者猶可追所謂式救爾後也幽王大壞至此凡伯<lb/>
　尚欲救之拳拳之忠不能自已也<lb/>
　　　瞻卬七章三章章十句四章章八句<lb/>
召旻<hi>音邵閩</hi>凡伯刺幽王大壞也旻閔也閔天下無如召<lb/>
公之臣也<hi>朱氏曰因其首章稱旻天卒章稱召公故謂之召旻以?小旻而已序云旻閔也閔天下<pb n="27b"/>無如召公之臣蓋已衍?矣</hi>
旻天疾威天篤降喪瘨我饑饉<hi>瘨音顛○箋曰瘨病也</hi>民卒流亡<lb/>
<hi>箋曰卒盡也</hi>我居圉卒荒<hi>圉音語○箋曰國中至邊竟盡空虛○疏曰居謂城中所居之處圉謂邊境</hi>
　首章愬亂也呼旻天而愬之曰天之降禍甚疾暴而<lb/>
　威虐矣天厚降喪亡之禍病我以饑饉民盡流亡我<lb/>
　所居國中及邊圉盡荒?也<lb/>
天降罪罟<hi>詩記曰天降罪罟所謂天之降罔也</hi>蟊賊?訌<hi>音紅○傳曰訌潰也</hi>昏椓<lb/>
<pb n="28a"/>
靡共<hi>?音卓共音恭○箋曰昏?皆奄人也昏其官名也????也○疏曰天官閽人司晨昏以?閉者</hi>潰潰?遹<hi>傳曰潰潰亂也○/疏曰?遹邪僻也</hi>實靖夷我邦<hi>今曰靖安也○傳曰夷平也</hi>
　次章及三章言?小致亂也天降刑罪以羅網天下<lb/>
　故使小人如害禾稼蟊賊之蟲訌潰於?又昏?奄<lb/>
　人皆為不恭潰潰然亂為邪僻之行者乃使之安靖<lb/>
　平夷於我邦任非其人也<lb/>
??訿訿<hi>?音羔訿音紫○王氏曰??緩而不供職訿訿以茍訿為能○曹氏曰訿訿?也</hi>曾<lb/>
<pb n="28b"/>
不知其玷<hi>?店二音○箋曰玷缺也</hi>兢兢業業<hi>曰危動恐懼也考見雲漢</hi>孔填不<lb/>
寧<hi>填音陳</hi>我位孔貶<hi>彼檢反○傳曰貶隊也○箋曰言見侵侮政教不行後犬戎伐之而周與諸侯無異</hi>
　??然頑緩而不供職訿訿然以謗?為事乃曾不<lb/>
　知其為玷缺也天下之人兢兢而戒謹業業而危恐<lb/>
　甚久不安也我王之位甚貶隊矣言衰微也<lb/>
如彼?旱草不潰茂<hi>傳曰潰遂也○曹氏曰潰訓散又訓亂草散亂則茂盛故歲旱無雨澤則草不潰茂</hi>如彼棲苴<hi>棲音西苴音荼○傳/曰苴水中浮草也</hi>我相此邦<hi>相去聲</hi>
<pb n="29a"/>
無不潰止<hi>箋曰潰亂也</hi>
　四章言凋瘵也天下之人如旱歲之草皆枯槁無潤<lb/>
　澤不潰遂而茂盛如木上棲枯草豈復有生理我視<lb/>
　此邦無不潰亂矣○今考弼谷風有洸有潰潰怒也<lb/>
　小旻是用不潰于成召旻草不潰茂潰遂也召旻潰<lb/>
　潰?遹無不潰止潰亂也項氏云水之潰者其勢?<lb/>
　暴而四出故怒之盛者為潰怒遂之盛者為潰遂亂<lb/>
　之盛者為潰亂皆一理也<lb/>
<pb n="29b"/>
維昔之富<hi>句</hi>不如時維今之疚<hi>句/</hi>不如?彼疏斯粺<hi>音敗○箋曰疏麤也謂?米也糲蘭末反○曰粺精米也</hi>胡不自替<hi>傳曰替廢也</hi>職兄斯引<lb/>
<hi>兄音?○箋曰職主也○傳曰兄?也○兄解見桑柔</hi>
　五章言小人宜退也昔時之富不如今時也今時之<lb/>
　病未有如此之甚也本不如此特小人壞之耳茍小<lb/>
　人退而君子進則其病去矣故言彼小人如疏麤之<lb/>
　糲米此君子如精粺彼小人何為不自廢退以避君<lb/>
　子乃職主援引其黨乎言小人方植黨自固豈肯退<lb/>
<pb n="30a"/>
　也<lb/>
池之竭矣不云自頻<hi>如字○傳曰頻?也</hi>泉之竭矣不云自中溥<lb/>
斯害矣<hi>箋曰溥猶?也</hi>職兄斯?<hi>箋曰?大也</hi>不?我躬<lb/>
　六章申言小人之害也池水由外灌其竭也不云自<lb/>
　頻?之不入乎泉水從中以益其竭也不云自中之<lb/>
　不出乎喻?外耗竭也溥?被害而小人猶主?大<lb/>
　之是豈不?我身乎亂則爾小人亦受禍也<lb/>
昔先王受命有如召公日辟國百里<hi>辟音闢○傳曰闢開也</hi>今也<lb/>
<pb n="30b"/>
日蹙國百里<hi>蹙音足○傳曰蹙促也</hi>於乎哀哉<hi>於乎音烏呼</hi>維今之人<lb/>
不尚有舊<lb/>
　七章思召康公而惜王之不用舊人也昔文王武王<lb/>
　受命有臣如召康公日開辟國土以百里謂歸附日<lb/>
　?也今也日蹙國百里嗚呼可哀也已在今之人不<lb/>
　尚有老成舊德者乎雖有之而不肯用也<lb/>
　　　召旻七章四章章五句三章章七句<lb/>
　詩緝卷三十一<lb/>
</p>
<p>
</p>
  </div>
</body>
</text>
</TEI>