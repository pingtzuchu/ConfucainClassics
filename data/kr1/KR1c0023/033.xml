<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷三十三</head> <lb/>
    <p>
<pb n="1a"/>
欽定四庫全書<lb/>
　詩緝卷三十三<lb/>
　　　　　　　　　　　　　宋　嚴粲　撰<lb/>
臣工之什　　周頌<lb/>
臣工諸侯助祭遣於廟也<hi>譙郡張氏曰先王深知禮義之本原起於稼穡之際故其於農事常首先天下之政諸侯助成王祭其歸而戒之以農事者由此故也先王?守較諸侯之善惡其慶始於土地闢田野治其罰始於土地荒蕪田野不治夫惟戒諸侯之事莫急於新畬之勤制諸侯之賞罰莫先於田野土地之政則夫先王之意?可見矣</hi>
<pb n="1b"/>
嗟嗟臣工<hi>傳曰嗟嗟?之也工官也○疏曰嗟而又嗟重歎以呼之將?而嗟歎非訓為?也不直戒其身為其太斥○朱氏曰諸侯之?臣百工也○今曰諸侯之臣莫非王臣</hi>敬爾在公<hi>朱氏曰在公凡公家之事也</hi>王釐爾成<hi>蘇氏曰賜/爾成法也</hi>來咨來茹<hi>音孺○箋曰咨謀也茹度也</hi>嗟嗟保介<hi>箋曰保介車右也月令孟春天子親載耒耜措之于參保介之御間○疏曰措之于參?之人保介之與御者二人間君之車上止有御者與車右一人而己今言保介與御明保介即車右也不?御人偏?車右者以御人本主御車不主輔君故專?明其?君車也人君左載御在中央明其?君措之故繫于車右因御字單言之以便文○朱氏曰保介見月令?覽其?不同然皆為耤田而言○補傳曰命臣工以王事命保戒以民事</hi>維莫之春<hi>莫音暮○朱氏曰莫春在夏正為建辰之月在周正為建寅之<pb n="2a"/>月然先儒謂商周雖改正朔特以是月為歲首至于朝聘烝享猶用夏正祭用仲月則春祀宜在建?之月祭畢遣之時春已向莫農事不可緩也</hi>亦又何求<hi>曹氏曰言不可捨農事而他求也</hi>如何新<lb/>
畬<hi>音餘○釋地曰田二歲曰新田三歲曰畬○箋曰畬和柔之意也○朱氏曰今既莫春矣爾之田事如何哉</hi>於皇來牟<hi>於音烏○箋曰皇美/也○來牟解見思文</hi>將受厥明<hi>朱氏曰來牟當夏而且將受王帝之明賜也</hi>明昭上帝迄用康年<hi>迄欣之入○錢氏曰迄終也○傳曰康樂也○今曰孟子云樂歲</hi>命我?人<hi>王氏曰諸侯之?莫非王人○錢氏曰?人庶民也</hi>庤乃<lb/>
錢鎛<hi>庤音恥錢鎛音剪博○傳曰錢銚也鏄鎒也銚七?反廣韻音挑鎒音耨乃豆反○疏曰?文云錢銚古田器世本云垂作銚宋仲子注云銚刈也刈物之器管子云一農之事必有一銍一鎒一銚然後成農釋<pb n="2b"/>名云鎛鋤類也世本云垂作耨李?云鋤也鎛耨當是一器但諸文或以為鎒即鋤或云鋤類古器變易未能審之</hi>奄觀銍艾<hi>奄如字鄭音淹銍艾音窒又○傳曰銍穫也○?文曰銍穫禾短鎌</hi>
　諸侯朝正於王因助祭於廟祭終而遣之不直戒其<lb/>
　身而戒其臣之共事者以警切之爾諸侯歸其國有<lb/>
　王事有民事臣工者諸侯之?臣百工所與共治其<lb/>
　國者也故以王事戒之保介者車右之士載耒耜以<lb/>
　輔君耕耤者也故以民事戒之先嗟歎而戒臣工曰<lb/>
　爾臣工與聞國家之政事爾其敬哉王賜爾侯國<lb/>
<pb n="3a"/>
　之成法皆一定不易矣其有疑焉當來咨謀茹度於<lb/>
　王朝勿自專以亂章改度也此以尊王之義告之也<lb/>
　又嗟歎而戒保介與聞耕籍今助春祠而還既莫春<lb/>
　矣他又何所求乎唯農事不可緩耳爾國之新田畬<lb/>
　田今如何也二者皆新墾之田用力尤難故首問之<lb/>
　欲其土地闢田野治也於乎美哉來牟二麥夏初即<lb/>
　熟今已莫春將受天之明賜矣夏麥者秋稼之占也<lb/>
　天意昭明終必有年豈可不盡人事以承天意乎爾<lb/>
<pb n="3b"/>
　歸其國命我?農夫各具銚鋤之器以治其田奄忽<lb/>
　之間已觀其用短鎌以艾禾矣此以重農之意告之<lb/>
　也<lb/>
　　　臣工一章十五句<lb/>
噫嘻<hi>音伊熙</hi>春夏祈穀于上帝也<hi>箋曰祈猶禱也求也月令孟春祈穀于上帝夏則龍見雩是也雩音餘○疏曰春郊夏雩以禱求膏雨而成其榖實月令仲夏大雩帝以祈榖實是雩為祈榖之明文但雩以龍見為之當在孟夏之月為月令者錯置于仲夏失正雩之月故不引之左傳稱凡祀?蟄而郊龍見而雩郊祀上帝于南郊所以報天德而云祈榖者報其已往又祈其將來襄七年左傳云夫郊祀后稷<pb n="4a"/>以祈農事故?蟄而郊郊而後耕而郊為祈榖之事也月令孟春元日祈榖于上帝是即郊天也後乃擇元辰天子親載耒耜躬耕帝籍是郊而後耕</hi>
噫嘻成王<hi>王氏曰噫嘻歎辭○曹氏曰所謂吁嗟而求雨也○成王成是王事也</hi>既昭假<lb/>
爾<hi>假音格○朱氏曰昭格上帝○錢氏曰爾語辭</hi>率時農夫<hi>箋曰時是也</hi>播厥百穀<lb/>
<hi>箋曰播猶種也○李氏曰百榖之種非一故總而言之謂之百榖</hi>駿?爾私<hi>駿音峻○箋曰駿疾也?伐也○傳曰私民田也○疏曰冬官匠人云一耦之伐伐?地故云?伐也言伐者以耜擊伐此地使之?起也言私而不及公令民知君於己之專則感而樂業故也</hi>終三十里<hi>箋曰竟三十里者一部一吏主之周禮云凡治野田夫間有遂遂上有徑十夫有溝溝上有畛百夫有洫洫上有涂千大有澮澮上有道<pb n="4b"/>萬夫有川川上有路計此萬夫之地方三十三里少半里也言三十里者舉其成數○疏曰一夫百畝方百?積萬夫方之是廣長各百夫以百自?是萬也既廣長皆百夫夫有百?三夫為一里則百夫為三十三里餘百?即三分里之一為少半里是三十三里又少半里也</hi>亦服爾耕<hi>箋曰服事也</hi>十千維<lb/>
耦<hi>箋曰一川之間萬夫故有萬耦○朱氏曰本以二人並耕為耦今乃萬人畢出而耕也</hi>
　農事為王道之本故嗟歎而言之我周家以農事開<lb/>
　國致王業之成既昭格于上帝矣今我不敢廢墜前<lb/>
　功將率是農夫以播其百榖令疾?其私田終竟一<lb/>
　部方三十里之地服爾耕事萬夫同時而耕吾民盡<lb/>
<pb n="5a"/>
　力于田事如此天其念之祈穀之後即躬耕帝耤故<lb/>
　言率時農夫以張本也言駿?爾私不及公田為民<lb/>
　祈也<lb/>
　　　噫嘻一章八句<lb/>
振鷺二王之後來助祭也<hi>箋曰二王夏殷也其後杞也宋也○疏曰樂記稱武王伐紂既下車封夏后氏之後于杞投殷之後于宋史記杞世家云武王克殷求禹之後得東樓公封之于杞以奉夏后氏之祀是杞之初封即為夏之後矣其殷後則初封武庚于殷墟後以叛而誅之更命微子為殷後書序云成王既黜殷命殺武庚命微子?作微子之命是宋為殷後成王始命之也○曹氏曰必存二代之後者所<pb n="5b"/>以尊其先世受命之君俾承祀而不廢且示天下公器不主于一姓使時君常以覆車為鑒兢兢然務修其德耳</hi>
振鷺于飛<hi>傳曰振振?飛貌○錢氏曰振自振其羽也○釋文曰鷺一名春鉏</hi>于彼西雝<lb/>
<hi>傳曰雝澤也○箋曰西雝之澤○王氏曰西雝?辟雝也○朱氏曰先儒多謂辟雝在西郊故曰西雝</hi>我<lb/>
客戾止<hi>傳曰客二王之後○疏曰諸侯之於天子雖皆有?客之義但先代之後時王偏所尊敬特謂之客昭二十五年左傳宋樂大心云我於周為客?陶謨云虞?在位此及有瞽皆云我客有客之篇以微子為客皆以二王之後特稱?客也○李氏曰二王之後不純臣待之故謂之我客○箋曰戾至也</hi>亦有<lb/>
斯容<hi>箋曰興者喻杞宋之君有潔白德來助祭于周之廟得禮之宜也其至止亦有此容?威儀之善如<pb n="6a"/>鷺然○曹氏曰鷺之為物羽毛潔白而容止舒閑其譬則脩潔之君子也振者矜持修飾之意我客戾止亦有斯容則有潔白之德而能文之以禮者也</hi>在彼無惡<hi>烏路反○箋曰在彼謂居其國無怨惡之者曹氏曰國人安其豈弟也</hi>在此無斁<hi>音亦○箋曰在此謂其來朝人皆愛敬之無厭之者○曹氏曰周人惜其將去也○?氏曰周公居東東方之人欲其留西方之人欲其歸是亦在彼無惡在此無斁之意</hi>
庶?夙夜以永終譽<hi>箋曰永長也</hi>
　興也振振然?飛之鷺集于西郊辟雝之澤其羽毛<lb/>
　潔白容止舒閑可觀也杞宋之君於周為客皆來助<lb/>
　祭於周廟其至此亦有此容也此杞宋之君在此國<lb/>
<pb n="6b"/>
　無怨惡之者來朝在此人皆無厭之者然猶庶?其<lb/>
　能夙夜敬戒以長終此美譽愛之以德也<hi>朱氏曰陳氏云在彼</hi>
　<hi>不以我革其命而有惡于我知天命無常惟德是與其心服也在我不以彼墜其命而有厭于彼崇德象</hi>
　<hi>賢統承先王忠厚之至也○曹氏曰微子之命云作賓于王家與國咸休永世無窮與以永終譽其成之</hi>
　<hi>之意一也</hi>
　　　振鷺一章八句<lb/>
豐年秋冬報也<hi>李氏曰鄭氏謂報者嘗也烝也蘇?門謂秋祭四方冬祭八蜡王氏則以謂祭上帝三?不同鄭氏謂烝嘗者以詩言烝畀祖妣也然載芟祈社稷亦曰烝畀祖妣豈亦祭宗廟乎至於謂秋<pb n="7a"/>祭四方冬祭八蜡固是報成百榖之祭不如王氏以為祭上帝○陳氏曰噫嘻祈之於春夏豐年報之於秋冬是一體之詩也祈曰上帝而報不言者省文也○曹氏曰秋季大享于明堂秋祭四方冬祭八蜡天地百神無所不報而同歌是詩故不言其所祭耳</hi>
豐年多黍多稌<hi>音杜○傳曰豐大也稌稻也○箋曰豐年大有年也○稌稻解見唐鴇羽○李氏曰天官食醫云牛宜稌鄭司農注云?也王氏以為豐年之時或?燥而寒或下濕而暑無所不熟故所以謂豐職方氏謂雍冀之地?燥其穀宜黍?揚之地下濕其榖宜稌是黍利?燥稌利下濕也黍稌無所不熟</hi>
亦有?廩<hi>音?○什文曰廩倉也○傳曰廩所以藏齊盛之穟○疏曰禹貢百里賦納?即禾稼也二百里銍即?也此言藏穗則廩唯藏粟也而地官廩人注云藏米曰廩者對則藏米曰廩藏粟曰倉其散即<pb n="7b"/>通也</hi>萬億及秭<hi>音姊○傳曰數萬至萬曰億數億至億曰秭○箋曰以言榖數多</hi>為酒為<lb/>
醴<hi>音禮○曹氏曰酒正辨三酒之物惟清酒以供祭祀鄭氏以謂中山冬釀接夏而成者又辨五齊之物惟醴酒最濁鄭謂成而汁滓相將如今之甜酒也齊音劑</hi>烝畀祖妣<hi>音匕○箋曰烝進也畀予也○詩記曰周以后稷為祖以姜嫄為妣然祭祀則無所不在也故總以祖妣言之</hi>以洽百禮<hi>解見賓之初筵</hi>降福孔皆<hi>傳曰皆?也</hi>
　黍宜高燥而寒稌宜下濕而暑大有之年黍稌皆熟<lb/>
　則百榖無不熟矣亦有?大之倉廩其中榖數之多<lb/>
　有萬與億及秭也有此黍稷以之為酒又以之為五<lb/>
<pb n="8a"/>
　齊之醴齊進於先祖先妣而祭祀所以?合其事神<lb/>
　之?禮百物皆所以為禮而行禮以酒為主也豐年<lb/>
　故有此是上帝之降福無所不?也敢忘報乎<lb/>
　　　豐年一章七句<lb/>
有瞽<hi>音古</hi>始作樂而合乎祖也<hi>箋曰合者大合諸樂而奏之○疏曰周公攝政六年制禮作樂合諸樂器於太祖之廟奏之經皆言合諸樂器奏之事也言合于太祖則特告太祖不因祭祀且不告餘廟以樂初成故于最尊之廟奏之耳此太祖謂文王也毛以為始作大武之樂○曹氏曰周人祖文王而宗武王則祖者文王之廟也</hi>
<pb n="8b"/>
有瞽有瞽<hi>傳曰瞽樂官也○箋曰瞽矇也以為樂官者目無所見於聲音審也周禮上瞽四十人中瞽百人下瞽百六十人有?瞭者相之瞭音了</hi>在周之庭<hi>疏曰周/之廟庭</hi>設業設虡<hi>音巨○疏曰皆?瞭設之業虡解見靈臺</hi>崇牙樹羽<hi>傳曰崇牙上飾卷然可以縣也樹羽置羽也卷音權○崇牙解見靈臺維樅○疏曰置羽者置之於栒虡之上角漢禮器制度云為龍頭及頷口?璧璧下有旄牛尾明堂位於崇牙之下又云周之璧翣注云周人畫繒為翣載以璧垂五采羽其下樹翣於簨之角上</hi>應<lb/>
田縣鼓<hi>縣胡涓反○傳曰應小鞞也田大鼓也縣周鼓也鞞音皮○疏曰釋樂云大鼓謂之鼖小鼓謂之應大射禮應鞞在建鼓東則為應和建鼓應鞞共文是為一器其鼓懸之虡業明堂位云夏后氏之足鼓殷人楹鼓周人縣鼓是周法鼓始在懸</hi>?磬柷圉<hi>?音桃柷音蓄圉音?○傳曰?小鼓也柷木<pb n="9a"/>椌也圉楬也椌音?楬若瞎反○疏曰春官小師注?如鼓而少持其柄?之旁耳還自擊書益稷云合止柷敔注云柷狀如漆筩中有椎投椎于其中而撞之敔狀如伏虎背上刻之所以止鼓○朱氏曰磬石磬也</hi>既<lb/>
備乃奏<hi>疏曰皆設之于庭宇既備具乃使瞽人擊而奏之</hi>簫管備舉<hi>箋曰簫編小竹管如今賣餳者所吹也管如篴併而吹之餳夕清反乾糖也篴字又作笛○疏曰管謂並吹兩管也○王氏曰簫也管也尤其器之小者言其小所以為備也</hi>喤喤厥聲<hi>喤音?又音?○執競?曰喤喤和也</hi>肅<lb/>
雝和鳴先祖是聽我客戾止<hi>箋曰我客二王之後也○疏曰助祭之人多矣以二王之後尊故特言之</hi>永觀厥成<hi>朱氏曰成樂闋也如簫韶九成之成○李氏曰成猶終也?更而奏焉故謂之成</hi>
<pb n="9b"/>
　重言有此瞽人者非一人也其瞽人皆在周之廟庭<lb/>
　矣乃使?瞭為之設其垂鐘鼓之具其以板加於栒<lb/>
　上者業也其植者虡也其業之上齒刻為崇牙也其<lb/>
　栒虡之上角有置羽之飾也又有應之小鼓田之大<lb/>
　鼓其鼓皆縣之虡業也又有持其柄而?之者?鼓<lb/>
　也又有石磬也有起樂之柷也有止樂之圉也設之<lb/>
　備具乃使瞽人擊而奏之也又有編竹之簫併竹之<lb/>
　管已備舉作之也樂聲喤喤然和皆恭敬和諧而鳴<lb/>
<pb n="10a"/>
　不相奪倫先祖之神於是降而聽之於時我客至止<lb/>
　永觀我樂闋之成以先代之後來觀樂為盛事也<lb/>
　　　有瞽一章十三句<lb/>
潛季冬薦魚春獻鮪也<hi>箋曰冬魚之牲定春鮪新來薦獻之者謂於宗廟○疏曰冬言季冬春亦季春也月令季春薦鮪于寢廟天官漁人春獻王鮪冬言薦春云獻者皆謂子孫獻進于先祖其義一也冬則?魚皆可薦故總稱魚春唯獻鮪而已故特言鮪冬寒魚不行孕性定而肥充月令季冬乃命漁師始漁天子親往乃嘗魚先薦寢廟言春鮪新來者陸璣云河南鞏縣東北崖上山腹有穴舊?云此穴與江湖通鮪從此穴而來比入河西上龍門入漆沮</hi>
<pb n="10b"/>
猗與漆沮<hi>音醫余七趨○那傳曰猗嘆辭○今曰與辭也○箋云猗與嘆美之辭猶言美哉也○傳曰漆沮岐周之二水也○疏曰漆沮自豳?岐周以至豐鎬以其薦獻所取不宜?于京邑故不言豳言岐周者鎬京去岐不?故繫而言之○漆沮有考見?正解</hi>潛有多魚<hi>王氏曰潛言取之深也○李氏曰王氏以為潛藏之潛故言取之深也○解?新語曰魚喜潛○今考傳云潛槮也什文云魚之所息謂之??槮也謂積柴水中令魚依之止息因而取之也今不從槮素感反?疏?反</hi>有鱣有鮪<hi>鱣音旃鮪音委○鱣鮪解並見碩人</hi>鰷鱨鰋鯉<hi>音條嘗偃里○箋曰鰷白鰷也○山?陸氏曰鰷形狹而長若條然魚性浮似鱨而白○鱨鰋鯉並解見魚麗</hi>以享以祀以介景福<lb/>
　歎美此漆沮岐周之二水於其深潛之處有此多魚<lb/>
<pb n="11a"/>
　有鱣?有鮪鮥有似鱨之鰷有鱨揚有似?之鰋有<lb/>
　三十六鱗之鯉我取之以獻享以祭祀而神明饗之<lb/>
　助以大福也言魚以見萬物?多猶魚麗也魚麗當<lb/>
　文武之時頌聲未作故云可以告神而已潛則告神<lb/>
　之樂歌也<lb/>
　　　潛一章六句<lb/>
雝禘大祖也<hi>禘音第大音泰○箋曰禘大祭也大于四時而小于祫○李氏曰鄭氏以為大于四時其?固是以為小于祫則非矣禘之祭則大于祫天子之祭有禘有祫有四時之祭諸侯之祭則有祫有四<pb n="11b"/>時之祭至于郊禘則非所當講也按春秋書大事于太廟大事者必祫也有事于太廟有事者必四時之祭也祫于太廟不言祫而謂之大事四時之祭不斥其名而曰有事言諸侯之事也郊禘非諸侯之祭故斥其名以見其僣也觀此則禘大于祫可知矣○劉氏曰先王重宗廟之享為?數之制春祠夏禴秋嘗冬烝四時之祭厚矣以為未也於是有三年之祫祭未?廟之主皆升合食于太祖祭之所及可謂?也又以為未也於是有五年之禘祭審諦昭穆以及其祖之所自出祭之所及可謂?矣○陳氏曰周之大祖則后稷也禘其祖之所自出者若稷之所自出者嚳於周無廟故禘于大祖之廟又遷?廟之主以配之若祫則既遷之主皆得合食于大祖之廟焉禘祫之義如斯而已○朱氏曰祭法周人禘嚳周之太祖即后稷也禘嚳於其廟以后稷配所謂禘其祖之所自出以其祖配之是也</hi>
<pb n="12a"/>
有來雝雝<hi>箋曰雝雝和也</hi>至止肅肅<hi>箋曰肅/肅敬也</hi>相維辟公<hi>相去聲辟音璧○傳曰相助也○辟公解見烈文</hi>天子穆穆<hi>穆穆解見文王○王氏曰穆穆敬和也</hi>於薦<lb/>
廣牡<hi>於鄭如字王音烏○箋曰薦進也○傳曰廣大也○王氏曰廣牡碩大肥腯之謂也</hi>相予肆<lb/>
祀<hi>朱氏曰肆陳也</hi>假哉皇考<hi>假如字毛音暇○蘇氏曰假大也○箋曰皇考斥文王也</hi>綏予<lb/>
孝子宣哲維人<hi>朱氏曰宣通也哲知也</hi>文武維后<hi>蘇氏曰大哉皇考之安我也其臣宣哲其君文武</hi>燕及皇天<hi>傳曰燕安也○朱氏/曰安人以及于天</hi>克昌厥後<hi>箋曰昌大也○蘇氏曰周人以諱事神文王名昌而此曰克昌厥後何也曰周之所諱不以其名號之耳不遂廢其文也諱其名而廢其文者周禮之末失也○李氏曰周人所謂以諱事神者如稱文王則不斥曰文王昌如此<pb n="12b"/>而已書之所稱惟有道曾孫周王?但曰元孫某史官不敢斥其名故也如穆王名滿而當時亦有王孫滿襄王名鄭而當時亦有衛侯鄭魯武公名敖而後世之臣有公孫敖觀此則知此詩言克昌厥後噫嘻之詩言駿?爾私昌文王之名也?武王之名也皆未嘗諱孔子作春秋如匡王名班而春秋亦書曹伯班簡王名夷而春秋亦書晉侯夷吾皆未嘗為之諱</hi>綏我眉?介以繁祉<hi>箋曰繁多也</hi>既右烈<lb/>
考<hi>傳曰烈考武王也○疏曰洛誥云烈考武王?朕恭</hi>亦右文母<hi>傳曰文母太姒也</hi>
　有從彼國而來雝雝然和既至於此肅肅然敬者是<lb/>
　助祭之君公諸侯也是時天子之容穆穆然敬而和<lb/>
　於我薦進大牡牲之時其辟公助我肆陳祭祀之饌<lb/>
<pb n="13a"/>
　言得天下之歡心以奉其先王也此由先王之德使<lb/>
　然於是贊美大哉皇考文王綏安于孝子以已成<lb/>
　之業其臣宣通明哲其君有文武之德故能安人<lb/>
　以及于天昌大其子孫而安祐於我使得秀眉之<lb/>
　?助以繁多之福也此又見右助於光烈之考武王<lb/>
　及見右助於有文德之母大姒故也○古注以皇考<lb/>
　為文王烈考為武王朱氏從之王氏以皇考為武王<lb/>
　烈考為文王詩記從之李氏則以皇考烈考皆稱其<lb/>
<pb n="13b"/>
　祖三?不同今考祭法父曰考祖曰王考?祖曰皇<lb/>
　考?祖曰顯考此?天子諸侯大夫廟制其實考者<lb/>
　祖父之通稱也康誥云丕顯考文王酒誥云穆考文<lb/>
　王顯考穆考皆明稱文王也洛誥既明稱烈考武王<lb/>
　載見始見乎武王廟而言率見昭考則烈考昭考皆<lb/>
　稱武王也武王無競維烈故稱烈考猶商稱湯為烈<lb/>
　祖文王當穆故武王當昭也唯皇考通稱文王武王<lb/>
　此詩後稱烈考為武王則皇考稱文王矣閔予小子<lb/>
<pb n="14a"/>
　言皇考能念皇祖訪落言皇考能紹文王之直道則<lb/>
　皇考又皆稱武王矣<lb/>
　　　雝一章十六句<lb/>
載見<hi>賢之去</hi>諸侯始見乎武王廟也<lb/>
載見辟王<hi>傳曰載始也○補傳曰諸侯始見謂成王初即政也○箋曰君王謂成王也</hi>曰求<lb/>
厥章<hi>宋氏曰章法度也○補傳曰諸侯始見則欲求其法度而謹守之</hi>龍旂陽陽<hi>龍旂解見出車○曹氏曰陽陽色之鮮明也○今曰我朱孔陽</hi>和鈴央央<hi>於良反徐音英○傳曰和在軾前鈴在旂上○疏曰和亦鈴也釋文云有鈴曰旂郭璞云懸鈴于竿頭央央然有音聲○曹氏曰臧哀伯云錫鸞和<pb n="14b"/>鈴昭其聲也杜預云鸞在鑣和在衡鈴在旂動皆有聲然此乃田車耳若?車則鸞在衡和在軾錫音揚馬面當盧</hi>鞗革有鶬<hi>鞗音條鶬音鏘○鞗革解/見蓼蕭○箋曰鶬金飾貌</hi>休有烈光<hi>朱氏曰休美也○李氏曰烈大也</hi>率見昭考<hi>昭如字○訪落箋曰昭明也○朱氏曰廟制太祖居中左昭右穆周廟文王當穆武王當昭故書稱穆考文王而此詩及訪落皆謂武王為昭考也○今考小宗伯辨廟祧之昭穆古注昭音韶朱氏中庸章句如字</hi>以孝以享<hi>傳曰享獻也</hi>以介眉?永言<lb/>
保之思皇多祜<hi>李氏曰與思皇多士同思語辭也皇美也</hi>烈文辟公<hi>解見烈文詩</hi>
綏以多福俾緝熙于純嘏<hi>箋曰純大也</hi>
　諸侯始見成王以其初即政欲求法度以歸而遵守<lb/>
<pb n="15a"/>
　之也其所建交龍之旂陽陽然鮮明其軾前之和與<lb/>
　旂上之鈴央央然有音聲其轡首鶬然以金為飾其<lb/>
　來朝之車服如此見成王得萬國之驩心為國之光<lb/>
　華故休美而有大光也成王於是率之以見昭考武<lb/>
　王以致其孝敬以行其獻享以助我受福而得秀眉<lb/>
　之?長保享之美哉多福如此皆爾有功有德之諸<lb/>
　侯以時助祭而致之是安我以多福使之緝續熙廣<lb/>
　于大福也<lb/>
<pb n="15b"/>
　　　載見一章十四句<lb/>
有客微子來見祖廟也<hi>見賢之去○曹氏曰微子?紂之諸兄封於微而爵為子微蓋商畿?國名○疏曰不言所祭之名不指所在之廟無得而知之也</hi>
有客有客<hi>疏曰客止一人而重言有客有客是丁寧殊異以尊大之也○李氏曰按左傳云宋先代之後於周為客</hi>亦白其馬<hi>李氏曰商人尚白故微子來朝而?白馬檀弓云殷人戎事?翰翰白色馬也以戎事?之則微子亦?白馬也文王之詩云殷士膚敏祼將于京厥作祼將常服黼冔則是殷人助祭所服之冠也微子助祭故亦?其白馬蓋其一代之所尚雖已易代矣而其臣猶服其冠?其馬也翰平去二音</hi>有萋有且<hi>萋音妻且音取貌/傳曰萋且敬慎</hi>敦琢其旅<hi>敦音堆徐又音彫琢音卓<pb n="16a"/>○曹氏曰旅微子之卿大夫也</hi>有客宿宿<hi>傳曰一/宿曰宿</hi>有客信信<hi>傳曰再宿曰信</hi>言<lb/>
授之縶<hi>音執○傳曰欲執其馬而留之○箋曰縶絆也絆音半</hi>以縶其馬薄言追<lb/>
之<hi>箋曰追送也○疏曰餞送之</hi>左右綏之<hi>箋曰左右之臣又欲從而安樂之厚之無已○疏曰與之驩燕以安樂其心</hi>既有淫威<hi>補傳曰天道福善禍淫王者體天而行賞罰使淫人懼焉善人勸焉</hi>降福孔夷<hi>傳曰夷易也易音異○什方張氏曰自管蔡以武庚?父叛周公誅之故於微子之來見也則告之曰昔者既有淫威矣而今也降福孔夷蓋逆順之理如此凡吾之威福非茍而已也</hi>
　微子殷代之後於周為客重言有客者喜之也仍殷<lb/>
　之舊?其所尚白色之馬見不純臣之也又威儀萋<lb/>
<pb n="16b"/>
　萋且且然敬謹者乃其隨行之?如敦琢之金玉然<lb/>
　稱其?臣之有文則其主之賢可見猶杜詩云侍立<lb/>
　小童清也微子宿而又宿信而又信樂其留之久也<lb/>
　授之縶絆以縶其馬懼其去之速也蓋至於行有日<lb/>
　矣又餞送之左右之臣相與飲酒以安樂之殷勤無<lb/>
　已也昔紂武庚為亂我周既有罰淫之威今錫福於<lb/>
　微子則又甚易而不吝此以見微子之賢而且示吾<lb/>
　之威福一出於公也○今考棫樸傳云追雕也金曰<lb/>
<pb n="17a"/>
　雕玉曰琢箋引周禮追師掌追衡笄則追亦治玉與<lb/>
　毛異義追敦同音則此敦琢毛亦分金玉矣以敦琢<lb/>
　併為治玉自是箋義非傳意也<lb/>
　　　有客一章十二句<lb/>
武奏大武也<hi>疏曰謂周公攝政六年之時象武王伐紂之事作大武之樂既成而於廟奏之經之所陳皆武王生時之功也明堂位云周公攝政六年制禮作樂以武王用武除暴為天下所樂故謂其樂為武樂○朱氏曰春秋傳以此為大武之首章也</hi>
於皇武王<hi>於音烏○蘇氏曰皇大也</hi>無競維烈<hi>傳曰烈業也</hi>允文文王克<lb/>
<pb n="17b"/>
開厥後嗣武受之<hi>錢氏曰嗣武繼之以武</hi>勝殷遏劉<hi>箋曰遏止也○傳曰劉殺也</hi>耆定爾功<hi>耆音指鄭音其○傳曰耆致也○箋曰耆老也年老乃定女之初功</hi>
　武王以武功定天下故樂名大武此武頌大武之樂<lb/>
　章?明武王之功言於乎大哉武王有莫彊之功烈<lb/>
　也信乎文王有文德以開其後人之基緒矣然殷虐<lb/>
　未除則文王之文德未能盡達於天下故必得武王<lb/>
　繼之以武而受之伐紂以止殺然後致定其功所以<lb/>
　歸重武王之功明非武王之武無以成文王之文也<lb/>
<pb n="18a"/>
　武頌言文王之德不可無武王之功為奏大武而言<lb/>
　之維清言周之成功皆本於文王之德為奏象舞而<lb/>
　言之各有攸當也<lb/>
　　　武一章七句<lb/>
　<lb/>
　<lb/>
　<lb/>
　<lb/>
<pb n="18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩緝卷三十三<lb/>
</p>
<p>
</p>
  </div>
</body>
</text>
</TEI>