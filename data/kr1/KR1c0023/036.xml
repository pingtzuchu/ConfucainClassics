<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩緝卷三十六</head> <lb/>
    <p>
<pb n="1a"/>
欽定四庫全書<lb/>
　詩緝卷三十六<lb/>
　　　　　　　　　　　　　宋　嚴粲　撰<lb/>
商頌<lb/>
<hi>譜曰商者契所封之地至湯則受命武王封?子啟為宋公其封域在禹貢徐州泗?西及豫州盟豬之野自從政衰散亡商之禮樂七世至戴公時當宣王大夫正考父者校商之名頌十二篇於周太師以那為首歸以祀其先王孔子?詩之時則得五篇而已乃列之以備三頌盟音孟○朱氏曰太史公云宋襄脩仁行義欲為盟主其大夫正考父美之故追道契湯?宗之所以興作商頌?本韓詩之?諸儒多惑之者今考此頌皆天<pb n="1b"/>子之事非宋所冇且其辭古?亦不類周世之文而國語閔馬父之言亦與今序合韓詩太史公之?謬矣張子云商頌之辭粹○曹氏曰契為堯司徒敷五?賜姓子氏封之於商今上雒商是也在漢屬?農郡十四世而至湯凡八遷都湯始居商丘後徙居亳從先王居蓋帝嚳嘗都之也自湯十九世而至盤庚其間又復五遷盤庚始居河北其後遷河南復居亳之殷地即湯之故都也後世或稱商或稱殷或兼稱殷商先儒謂商有三亳二在梁國一在河洛之間故榖熟為南亳湯所都也?為北亳亦曰景亳湯所受命也偃師為西亳所謂河洛之間盤庚所遷也按九域志云今南京有亳城古景亳也本帝嚳之墟湯從都之有?辛城有帝嚳?辛氏廟有湯廟有伊尹冢南京去亳三十里則北亳其是歟其後武王伐紂成王黜殷殺武庚封?子於宋以主殷祀宋即商丘唐火正閼伯之墟契孫相土因之湯亦嘗居焉後雖遷都於亳而商丘寔為湯後且合於契初受<pb n="2a"/>封之號故稱商云○解?新語曰或者謂周成王始封熊繹於?至周惠王之時魯僖公元年始有楚號遂疑商時未有?楚乃欲假此以實韓氏宋襄公之?殊不思?自帝嚳九州已有?州之名至禹貢分?山川則?及衡陽為?州乃在南即?楚也?岐既旅至于?山乃在西?雍州之?非?州之?也詩人以有二?故以?楚??岐耳既自古有?孰謂周封熊繹始有?哉</hi>
那<hi>乃河反</hi>祀成湯也?子至于戴公<hi>?曰凡十君除二及餘八君是?子之後七世至戴公也</hi>其間禮樂廢?<hi>箋曰禮樂廢?者君怠慢於為政不脩祭祀朝聘養賢待?之事有司忘其禮之儀制樂師失其聲之曲折由是散亡也</hi>有正考甫者<hi>?曰孔子七世之祖</hi>得<lb/>
商頌十二篇於周之大師<hi>大音?○譜曰周用六代之樂故得有商頌</hi>以那<lb/>
<pb n="2b"/>
為首<hi>疏曰祀成湯之樂歌也大師先以那為首矣</hi>
猗與那與<hi>猗音伊與音余○?箋曰猗與歎美之辭猶言美哉也傳曰那多也○今曰桑扈受福不那</hi>置我?鼓<hi>置如字鄭作植?音桃○朱氏曰置陳也商人尚聲臭味未成滌蕩其聲樂三闋然後迎牲即此是也○傳曰?鼓樂之所成也○疏曰王制云天子賜諸侯樂則以柷?之賜伯子男樂則以??之注云柷?皆所以節樂是樂成亦由?也○曹氏曰置則方設之而已既設而奏之春官小師掌??柷敔塤簫管弦歌又?瞭凡樂事播?擊頌磬笙磬皆以?為先鄭康成注大射禮云?至則??以奏樂故天子賜伯子男樂則以??之是以商人亦首奏焉頌如字</hi>奏鼓簡簡<hi>箋曰簡簡和大也○今曰執競降福簡簡</hi>衎我烈祖<hi>衎看之去聲○傳曰衎樂也○箋曰烈祖湯也○疏曰湯是殷家有功烈之祖</hi>
<pb n="3a"/>
湯孫奏假<hi>音格毛如字○歐陽氏曰湯孫斥主祀之時王爾自太甲以下至紂皆可湯孫不知所斥者何王爾○今曰傳謂湯為人子孫今不從○朱氏曰假感格也</hi>綏我思成<hi>箋曰綏安也安我心所思而成之謂神明來格也禮記云齊之日思其居處思其笑語思其志意思其所樂思其所嗜齊三日乃見其所為齊者祭之日入室僾然必有見乎其位周旋出?肅然必有聞乎其容聲出?而聽愾然必有聞乎其嘆息之聲此之謂思成齊音齋僾音愛</hi>?鼓淵淵<hi>王氏曰淵淵深也深以言其聞之?</hi>嘒嘒<lb/>
管聲<hi>嘒音諱○朱氏曰嘒嘒清亮也○王氏曰細也</hi>既和且平依我磬聲<hi>傳曰依倚也○王氏曰殷尚聲○箋曰磬玉磬也與玉磬之聲相依玉磬尊故異言之○疏曰磬非樂之主而云依磬聲明此異於常磬非石磬也書云?擊鳴球謂玉磬也○朱氏曰玉磬堂上升歌之樂也張子云玉磬聲之最和<pb n="3b"/>平者可以養心也其聲一定始終如一無隆殺也??鼓管籥作於堂下其聲依堂上玉磬之聲</hi>於赫<lb/>
湯孫<hi>於音烏○歐陽氏曰於赫湯孫者謂於赫湯之孫也不應自稱盛美之孫以誇其先祖</hi>穆穆<lb/>
厥聲<hi>箋曰穆穆美也○疏曰穆穆然而美者共樂之音聲</hi>庸鼓有斁<hi>庸如字依作鏞斁音亦○傳曰大鐘曰庸斁斁然盛也○解見靈臺○箋曰斁斁然有次序</hi>萬舞有奕<hi>音亦○萬舞解見邶簡兮○今曰毛鄭以奕為閑習王氏以為綴兆?大今從王○奕解見車攻</hi>我有嘉客<hi>箋曰嘉客謂二王後及諸侯來助祭者</hi>亦不夷懌<hi>今曰夷平/也懌?也</hi>自古在昔<hi>錢氏曰自古謂古已後也在昔謂今已前也</hi>先民有作?恭朝夕執事有恪<hi>傳曰恪敬也</hi>
顧予烝嘗<hi>疏曰秋嘗冬</hi>湯孫之?<hi>蘇氏曰?奉也○曹氏曰自古在昔先民有作者先王有<pb n="4a"/>作於前也顧予湯孫也</hi>
　商人尚聲故猗與那與歎而多之美其設此?鼓也<lb/>
　?雖小鼓所以節樂故首言之既設此鼓而後奏之<lb/>
　簡簡然其聲和大以衎樂有功烈之祖成湯也時王<lb/>
　湯孫奏樂以感格于祖考祭祀則思其祖考若神不<lb/>
　來格則所思不遂今神明來格是安我所思而成之<lb/>
　也其?鼓之聲淵淵然深其管聲嘒嘒然清亮皆和<lb/>
　平不相奪倫又依此玉磬之聲也歎美此赫赫成湯<lb/>
<pb n="4b"/>
　之孫其作樂祭祀之時其聲穆穆然美鏞與鼓斁斁<lb/>
　然盛為萬舞者奕奕?大二王之後及諸侯來助祭<lb/>
　者亦不平夷?懌乎先民猶言前人也作承上文謂<lb/>
　作樂也言聲樂之盛非今日始作之乃古昔之時前<lb/>
　人所作也謂湯之功大人聞其樂而?懌其來?矣<lb/>
　今?恭於朝夕之間執事必敬以省?烝嘗之祭者<lb/>
　乃湯孫之所?奉也謂湯之澤無窮故子孫世世奉<lb/>
　祀焉<lb/>
<pb n="5a"/>
　　　那一章二十二句<lb/>
烈祖祀中宗也<hi>箋曰中宗殷王大戊湯之?孫也有桑穀之異懼而脩德殷道復興故表顯之號為中宗○疏曰祀中宗之樂歌也禮王者祖有功宗有德不?其廟</hi>
嗟嗟烈祖<hi>補傳曰言烈祖而云嗟嗟以簡朴故也若周頌則言於穆於皇乃近於文矣○箋曰功烈之祖成湯○今曰那衎我烈祖亦成湯</hi>有秩斯祜<hi>音?○傳曰秩常也○蘇氏曰秩秩無窮之福○箋曰祜福也</hi>申錫無疆<hi>傳曰申/重也</hi>及爾斯所<hi>箋曰及女之此所女中宗也言承湯之業能興之也○朱氏曰斯所猶言此處也○今曰及猶與也猶生甫及申之及</hi>既載清酤<hi>音?○傳曰酤酒也</hi>賚我思成<hi>傳曰賚賜也○/思成解見那</hi>亦有和?<hi>箋曰和?者五味調<pb n="5b"/>腥熟得節○疏曰昭二十年左傳晏子云和如羹焉水火醯醢鹽梅以烹魚肉燀之以薪宰夫和之齊之以味濟其不及以洩其過君子食之以平其心君臣亦然故曰亦有和?既戒既平燀闡展二音齊音劑又如字○曹氏曰鉶?也○詩故曰祭之物備矣其曰和?則合?味而成者惟?為然</hi>既戒既平<hi>朱氏曰戒宿戒也平平和也○詩記曰儀禮載祭祀燕享者?始言?定?以?熟為節然後行禮定即戒平之謂也此所謂既載清酤亦有和?皆言祭之始也</hi>鬷假無言<hi>鬷音?假鄭音格毛如字○傳曰鬷總也○箋曰假至也○今曰?鳥四海來假</hi>時靡有爭綏我眉壽??無疆約軧<lb/>
錯衡<hi>軧音祁○解見采芑</hi>八鸞鶬鶬<hi>音鏘○箋曰鸞在鑣四馬則八鸞鶬鶬聲和也○八鸞解見采芑○?曰鄭於秦風駟鐵之箋云置鸞於鑣異於?車禮記云鸞在衡則鄭以?車之鸞必在衡而此云<pb n="6a"/>鸞在鑣者以鸞之所在經無正文而殷周或異故從舊?以為在鑣以示不敢質也</hi>以假以享我<lb/>
受命溥?<hi>蘇氏曰溥且大也○歐陽氏曰我時王受天命溥?</hi>自天降康<hi>箋曰下平安之福</hi>豐年穰穰<hi>如羊反○執競傳曰穰穰?也○疏曰穰穰?物豐多也○朱氏曰天降以豐年黍稷之多使得以祭也</hi>來假來饗<hi>歐陽氏曰上云以享者謂諸侯來助致享於神也下云來饗者謂神來至而歆饗也</hi>降福無疆顧予烝嘗湯孫之?<hi>疏曰中宗之饗此祭由湯之功故本言之雖中宗之子孫亦是湯?孫故亦得言湯孫也</hi>
　嗟乎我烈祖成湯有秩秩之常福以申錫後人之無<lb/>
　窮也時祀中宗故以此所指中宗故及爾中宗者謂<lb/>
<pb n="6b"/>
　湯創之中宗興之商祚?長皆湯及爾中宗為之故<lb/>
　以中宗配創造所以大中宗之功也今我祀中宗之<lb/>
　時既載清酒於樽以酌獻故神明賜我所思而成之<lb/>
　謂其來格也亦有和?其事既戒謹而不茍其味既<lb/>
　和平而適宜執事之臣總至而無譁又不交侵其職<lb/>
　位以有紛爭所以神明安我以眉壽??之福也諸<lb/>
　侯來助祭者其車以皮?約其軧又有文錯之衡其<lb/>
　八鸞之聲鶬鶬然和以此格神以此獻神我時王受<lb/>
<pb n="7a"/>
　天命廣大天降以康安之福使豐年黍稷之多穰穰<lb/>
　然也年豐則民安故以年豐為降康亦謂之康年也<lb/>
　以格神而神來格以享神而神來饗降以無窮之福<lb/>
　也今省顧烝嘗之祭無所不致其謹者乃湯孫之所<lb/>
　?奉辭與那頌同而意各有所主那美湯此詩美中<lb/>
　宗謂湯之子孫世世奉烝嘗之祭者以中宗中興之<lb/>
　功也<lb/>
　　　烈祖一章二十二句<lb/>
<pb n="7b"/>
?鳥祀?宗也<hi>箋曰?宗殷王武丁中宗?孫之孫也有鳴雉之異又懼而脩德殷道復興故亦表顯之號為?宗云?曰祀?宗之樂歌也</hi>
　此詩祀?宗而先述祖德謂其能中興不墜先烈也<lb/>
天命?鳥<hi>傳曰?鳥鳦也鳦音乙○李氏日燕也其色黑故謂之?鳥</hi>降而生商<hi>傳曰春分?鳥降湯之先祖有娀氏女簡狄祈于郊禖而生契故本其為天所命以?鳥至而生焉○箋曰契有功封商○?曰記其祈福之時美其得天之命故言天命?鳥使下生商也?鳥之來非從天至而謂之降者重之若自天來然</hi>宅殷土芒芒<hi>箋曰湯始居亳之殷地而受命國日益以廣大疏曰殷是亳地之小?○傳曰芒芒大貌</hi>古帝命武湯<hi>箋曰有威武/之?者成湯</hi>正域彼四方<hi>今曰以四<pb n="8a"/>方為疆域</hi>方命厥后<hi>鮮于氏曰隨其所在之方而命?后也○朱氏曰方命厥后四方諸侯無不受命也</hi>奄有九有<hi>傳曰九有九州也○箋/曰覆有九州為之主也</hi>商之先后<hi>疏曰先后成湯也</hi>受命不殆<hi>疏曰殆/危也</hi>在武丁孫子<hi>傳曰武丁?宗也○疏曰毛以為湯受天命所以不至危殆者在武丁善為人之孫子也</hi>武丁孫子武王靡不勝<hi>毛音升鄭音去聲○疏曰毛以為武丁善為人之孫子行其武德之王道無所不勝任之也</hi>龍旂十乘<hi>去聲○龍旂解見出車○箋曰十乘者二王後八州之大國○疏曰八州大國謂州牧也</hi>大?是承<hi>?音熾○箋曰?黍稷也○李氏曰武丁中興諸侯莫不助祭于京師</hi>邦畿千里<hi>傳曰畿疆也</hi>維民<lb/>
所止<hi>?氏曰人於其所歸赴則止焉商之盛時邦畿千里民所歸之也</hi>肇域彼四海<hi>疏曰<pb n="8b"/>肇當訓為始王肅云殷道衰四夷來侵至?宗然後始復以四海為境域也○朱氏曰言王畿之?民之所止不過千里而其封域則極乎四海之廣也</hi>四海來假<hi>音格○箋/曰假至也</hi>來假祁祁<hi>箋曰祁祁?多也</hi>景員維河<hi>員毛音圓鄭音云○傳曰景大也員均也○朱氏曰河商所都如盤庚民不肯涉河以遷即此河也景員維河則以諸侯輻湊而至于河也</hi>殷受命咸宜百?是<lb/>
何<hi>河之上濁○傳曰何任也○箋曰謂擔負天之多福</hi>
　契母簡狄於春分?鳥至之日祈于?禖而生契故<lb/>
　推本言之謂殷之興非人所能為也乃天命此?鳥<lb/>
　使下而生此商國契封於商其後因之以為一代有<lb/>
<pb n="9a"/>
　天下之號言生商謂生契也契封於商而商因以興<lb/>
　是生契所以生商也其後子孫遂居亳之殷地國土<lb/>
　芒芒然廣大謂湯也始居亳殷也古者上帝命其威<lb/>
　武之湯令其正域於四方謂以四方為界域天下一<lb/>
　統也湯承帝之命乃隨其方以施命令於諸侯遂覆<lb/>
　有九州即所謂域彼四方也以四方為界域則九州<lb/>
　在其中矣天命湯以四方為域湯能命其諸侯而奄<lb/>
　有九有成天意也先后即成湯成湯之興天實命之<lb/>
<pb n="9b"/>
　其後中微天命幾危矣武丁能振起之故言成湯所<lb/>
　受天命不至於危殆者在武丁能為人之孫子盡繼<lb/>
　述之義也又言武丁所以能為人之孫子者以有威<lb/>
　武之王?無所不勝任故當時諸侯服從皆來助祭<lb/>
　有建龍旂者十?於祭之時有大黍稷之食諸侯奉<lb/>
　承而進之也十乘舉諸侯之尊者言之謂二王後及<lb/>
　八州之牧也邦畿之?地方千里維是民之所安止<lb/>
　也言民志定也湯本以四方為域今言始以四海為<lb/>
<pb n="10a"/>
　域者殷道中微侯國有畔者故疆土非先王之舊至<lb/>
　?宗中興始復之也京師諸夏之根本王畿之?人<lb/>
　心安定則四海之大皆在統理之?故四海皆來朝<lb/>
　覲其至也祁祁然而多河都有廣大均平之象諸侯<lb/>
　輻湊則京師氣象盛大於是總美殷家前後相承受<lb/>
　天之命無有不宜能負何天之百福謂成湯至?宗<lb/>
　也○或以武丁孫子為武丁之孫子然子孫祀其先<lb/>
　王而夸言已之武?義未為安?武丁之後無顯王<lb/>
<pb n="10b"/>
　乎○今考自湯至盤庚五遷湯遷亳仲丁遷囂河亶<lb/>
　甲居相祖乙遷耿盤庚又遷亳亳囂皆在河南相耿<lb/>
　皆在河北自盤庚之後傳三世至武丁又傳四世至<lb/>
　庚丁凡八世皆居亳庚丁之子武乙始去亳徙河北<lb/>
　此詩所言河正指亳也亳有三蒙為北亳榖熟為南<lb/>
　亳偃師為西亳湯自南亳遷西亳盤庚所遷即西亳<lb/>
　偃師是也<lb/>
　　　?鳥一章二十二句<lb/>
<pb n="11a"/>
長發大禘也<hi>禘音第○疏曰大禘之樂歌也○王氏曰雝序以為禘大祖周無四時之禘故也今曰大禘則商有四時之禘故也四時之禘為小則禘其祖之所自出為大○?渠張氏曰禘其祖之所自出則禘嚳○?氏曰古者天子諸侯三年?畢皆合先祖之神而享之以生時有慶集之懽死應備合食之禮故時祭之外復為禘祫也虞夏商皆以間歲為之周則五年而再盛祭</hi>
濬哲維商<hi>濬音峻○傳曰濬深也○李氏曰猶書所謂濬哲文明也惟其?之深故不溺於褊淺惟其?之明故不至於昏塞商之先世皆有深智之?</hi>長發其祥<hi>箋曰長猶?也?發見其禎祥矣</hi>
洪水芒芒<hi>傳曰洪大也</hi>禹敷下土<hi>?氏書說曰禹先分布九州之土地規畫既定然後用工</hi>方外大國是疆<hi>傳曰諸夏為外○疏曰對京師為外也疆謂弼成五服之時也詩言商興<pb n="11b"/>所由止須言契而已乃述禹敷下上者以契禹俱事帝堯皆有大功故?欲論契先言洪水也</hi>幅隕既<lb/>
長<hi>幅音福隕音圓徐音雲○傳曰幅廣也隕均也○疏曰幅如布帛之廣也禹平治水土中國既廣平且長也</hi>有娀方?<hi>娀音菘○傳曰有娀契母也?大也○疏曰有娀契母之姓婦人以姓為字○箋曰禹敷下土之時有娀氏之國亦始廣大</hi>帝立子生商<hi>今曰子女也大明大邦有子○疏曰天為之生立其子而使之生商謂天上祐契使賢而生有商國也</hi>
　有深濬明哲之?者維我商家也?發見其興王之<lb/>
　祥矣時未興王其祥先見也蓋自洪水芒芒禹分布<lb/>
　下土而治之其方外諸夏之大國皆畫其疆界各正<lb/>
<pb n="12a"/>
　其守使中國廣大均平而且長?當此之時契母有<lb/>
　娀氏之國方大而天為之立其子簡狄使之生商商<lb/>
　者一代有天下之號生商謂生契也契封於商而商<lb/>
　因以興是生契所以生商也此非祥之?發見乎<lb/>
?王桓撥<hi>傳曰?王契也撥治也○疏曰國語云?王勤商十四世而興?王為契明矣國語又云我先王后稷又曰我先王不窋是其為王之祖非追號為王也○歐陽氏曰書稱格王寧王?古人往往以美稱加王爾?者深微之謂也老氏言?之又?是矣不必為黑也○蘇氏曰桓武也</hi>受小國是?<lb/>
受大國是?<hi>王氏曰受小國是?受大國是?者隨所受大小能?其道也?與在邦必?同意</hi>
<pb n="12b"/>
率履不越<hi>王氏曰循行無所踰也○錢氏曰不越於道</hi>遂視既發相土烈烈<lb/>
<hi>相去聲○傳曰相上契孫也烈烈威也</hi>海外有截<hi>箋曰截整齊也相土居夏后之世承契之業入為王官之伯出長諸侯其威武之盛烈烈然○疏曰相土止為一國之君而已不得威行海外今云海外有截故知入為王官之伯出長諸侯也僖四年左傳管仲說太公為王官之伯云五侯九伯汝實征之以夾輔周室是王官之伯分主東西得征其所職之方分主東西則威加一?而已而云四海者不知所主何方故?舉四海言之截然整齊謂守其所職不敢?侵外畔也王肅云相土在夏為司馬之職掌征伐也說春秋者亦以太公為司馬之官與鄭異</hi>
　?王尊契之稱?者稱其?之深微也契桓武而能<lb/>
<pb n="13a"/>
　撥治受小國大國皆能?其道無?不宜循行於道<lb/>
　無所踰越從容中道也斯民遂視傚之而發發矣契<lb/>
　之孫相土入為王官之伯出長諸侯其威武之盛烈<lb/>
　烈然海外率服截然整齊<lb/>
帝命不違<hi>蘇氏曰達去也</hi>至于湯齊<hi>蘇氏曰至湯而王業成與天命?焉</hi>湯降不<lb/>
遲<hi>傳曰不遲言疾也○蘇氏曰湯之所以自降下者甚敏而不遲</hi>聖敬日躋<hi>傳曰躋升也○李氏曰湯能降已不遲故?日進</hi>昭假遲遲<hi>假毛音格/鄭音暇</hi>上帝是祗<hi>箋曰祗敬也</hi>
帝命式于九圍<hi>傳曰九圍九州也○李氏曰帝命之為法於天下也</hi>
<pb n="13b"/>
　商自契以來天命所嚮未嘗去之然自湯而後與天<lb/>
　齊謂王業至此而成天命至此而集天人適相符合<lb/>
　也湯之謙抑所以自降下者甚敏而不遲故聖敬之<lb/>
　?日以躋升也敬為聖人之敬言至誠也日躋言至<lb/>
　誠無息也?日新又日新是聖敬日躋之實即文王<lb/>
　之純亦不已也其昭格於天遲遲甚緩言湯無心於<lb/>
　得天付之悠悠也湯無所覬倖故唯上帝是敬其誠<lb/>
　專一然天自命之以為法於天下使為王也<lb/>
<pb n="14a"/>
受小球大球<hi>音求○傳曰球玉也○王氏曰小國大國所贄之瑞也</hi>為下國綴旒<lb/>
<hi>綴徐張衛反本音輟○箋曰綴猶結也旒旌旗之垂者也結定其心如旌旗之旒縿著焉縿音杉著直略反○疏曰綴著於縿也襄十六年公羊云君若贅旒然言諸侯反繫屬於大夫也此言綴旒文與彼同秋官大行人及考工記說旌旗之事皆云九旒七旒爾雅說旌旗云練旒九是旌旗垂者名為旒也○詩故曰旂所垂為旒?旒所著為縿</hi>何天之休<hi>何上/聲</hi>不競不絿<hi>音求○箋曰競爭也○傳曰絿急也</hi>不<lb/>
剛不柔敷政優優<hi>傳曰優優和也</hi>百?是遒<hi>慈秋反○傳曰遒聚也</hi>
　湯受小國大國所贄之瑞諸侯心繫天子如旌旗之<lb/>
　旒綴著於縿諸侯皆服屬於我此所以負荷上天之<lb/>
<pb n="14b"/>
　福也湯又不爭競不急躁不太剛猛不太柔弱陳政<lb/>
　?則優優而和故百?聚而歸之<lb/>
受小共大共<hi>毛音恭鄭音拱○王氏曰小國大國所共之貢也○今曰無逸萬邦惟正之供</hi>為<lb/>
下國駿厖<hi>駿音峻一音俊厖莫邦反○傳曰駿大也厖厚也○曹氏曰小國大國共貢賦所以享上也然皆出於民力惟薄取之而不使其傷財害民則厚下之道也</hi>何天之龍<hi>鄭作寵如字</hi>敷<lb/>
奏其勇不震不動不戁不竦<hi>戁奴版反○傳曰戁恐也悚懼也</hi>百?是<lb/>
總<lb/>
　湯受小國大國之共貢惟薄取之所以大厚天下非<lb/>
<pb n="15a"/>
　謂既受而復散之也故能何天之榮寵又陳進其勇<lb/>
　不震驚不?動不戁恐不悚懼毅然以天下自任此<lb/>
　百?所以總而歸之也<lb/>
武王載?<hi>蒲貝反○傳曰武王湯也?旗也○?曰載其旌旗○曹氏曰載?則指其所伐之國也</hi>
有?秉鉞<hi>音越○補傳曰?敬也○今曰鉞揚也解見公劉</hi>如火烈烈則莫我<lb/>
敢曷<hi>王氏曰曷者誰何之謂也</hi>苞有三?<hi>五葛反○傳曰苞本也?餘也○朱氏曰?旁生萌?也言一本生三?本則夏桀?則韋也顧也昆吾也</hi>莫遂莫?九有有截<hi>箋曰齊壹截然</hi>韋顧既伐昆吾夏桀<hi>箋曰韋豕韋彭姓也顧昆吾皆己姓也三國黨於桀惡湯先伐<pb n="15b"/>韋顧昆吾夏桀則同時誅也</hi>
　有威武之王成湯載其旗??敬以秉持其鉞恭行<lb/>
　天討也其威勢如猛火烈烈之盛莫敢誰何者一本<lb/>
　生三?桀為亂首韋也顧也昆吾也以惡相濟然莫<lb/>
　能遂?其惡於是九州截然齊一以歸于湯湯則先<lb/>
　伐韋顧次伐昆吾夏桀也<lb/>
昔在中葉<hi>傳曰葉世也</hi>有震且業<hi>疏曰震懼也○傳曰業危也○業業有考見常武○錢氏曰書云肇我邦于有夏若苖之有莠若粟之有秕小大戰戰岡不懼于非辜所謂震且業也</hi>允也<lb/>
<pb n="16a"/>
天子降予卿士<hi>箋曰下予之卿士謂生賢佐也○疏曰言卿士者三公兼卿士也○卿士又解見十月之交</hi>實維阿衡<hi>傳曰阿衡伊尹也○箋曰阿倚也衡平也伊尹湯所依倚而取平故以為官名</hi>實左右商王<hi>左右音佐又○箋曰商王湯也○劉氏曰禘于太祖則功臣與祭故言伊尹也</hi>
　昔在中世湯未興之前國弱而震懼危業信哉天愛<lb/>
　湯而子之乃為之生賢降予以卿士卿士謂誰實維<lb/>
　伊尹為阿衡之官而佐助成湯以定天下也<lb/>
　　　長發七章一章八句四章章七句一章九句一<lb/>
　　　章六句<lb/>
<pb n="16b"/>
殷武祀?宗也<hi>疏曰祀?宗之樂歌也</hi>
撻彼殷武<hi>撻音闥○傳曰撻疾意也○曹氏曰言其兵威神速所謂迅雷不及掩耳也○朱氏曰殷武殷王之武也○錢氏曰謂殷之有武者莫?宗若也</hi>奮伐?楚<hi>傳曰?楚?州之楚國也○疏曰周有天下始封熊繹為楚子於武丁之世不知楚君何人也○李氏曰?楚在商周之時為夷狄之國世亂則先叛世治則後服當湯之時必不敢抗衡中國及商室中微往往為中國患此?宗所以討之也</hi>?入<lb/>
其阻<hi>?音彌阻音?○傳曰?深也○箋曰阻險阻也</hi>裒?之旅<hi>裒蒲侯反○傳曰裒聚也</hi>
有截其所<hi>曹氏曰王師所在截然無敢犯之者猶常武所謂截彼淮浦王師之所也</hi>湯孫之<lb/>
緒<hi>朱氏曰湯孫謂?宗也</hi>
<pb n="17a"/>
　撻然而疾者殷王之武也奮伐?州之楚國深入其<lb/>
　險阻之地裒聚其?伐罪而安其民也故所伐之處<lb/>
　所截然齊一此湯孫?宗之功業謂其功足以繼湯<lb/>
　也<lb/>
維女?楚<hi>女音汝</hi>居國南鄉昔有成湯自彼氐?<hi>氐音低○箋曰氐?夷狄國在西方也</hi>莫敢不來享<hi>箋曰享/獻也</hi>莫敢不來王<hi>箋曰世見曰王○疏曰氐羌?夷一世而一見於王秋官大行人云九州之外謂之蕃國世一見謂其國父死子繼及嗣王即位乃來朝是之謂世見也</hi>曰商是常<hi>朱氏曰此商之常禮也</hi>
<pb n="17b"/>
　二章言責楚之義爾?楚居國南方比之氐羌則近<lb/>
　國耳成湯之時自彼氐羌猶莫敢不來獻享莫敢不<lb/>
　來朝見謂此禮是商之常也?汝?楚曷敢不至哉<lb/>
天命多辟<hi>音壁下同○傳曰辟君也○箋曰多?也?君諸侯也</hi>設都于禹之績<lb/>
<hi>箋曰禹平水土弼成五服而諸侯之國定是以云然</hi>歲事來辟<hi>箋曰來辟猶來王也</hi>勿予禍<lb/>
適<hi>音謫○傳日適過也</hi>稼穡匪解<hi>音懈</hi>
　既伐?楚諸侯畏服故言天命諸夏之君凡建國于<lb/>
　禹功之?者咸以歲事來見於王以祈王之不譴曰<lb/>
<pb n="18a"/>
　予稼穡匪解庶可以免咎矣<hi>王氏曰?宗能治夷狄故天下無有不服</hi>
天命降監<hi>箋曰降下也</hi>下民有嚴不僣不濫不敢怠遑命于<lb/>
下國封建厥福<hi>傳曰封大也</hi>
　上章言天命諸侯朝于天子此章言天命天子以察<lb/>
　諸侯天命?宗降監諸侯之國有嚴敬其民賞不敢<lb/>
　僣刑不敢濫不敢怠遑者則命于下國而封殖之以<lb/>
　福也○此章從王氏也舊說謂天降監於民命湯由<lb/>
　七十里以王天下此詩首章便從?宗說起言自彼<lb/>
<pb n="18b"/>
　成湯者述?宗援湯以責楚之辭耳非專述湯事也<lb/>
　不當於此章攙入成湯上下章文意皆不貫矣<lb/>
商邑翼翼<hi>傳曰商邑京師也○錢氏曰翼翼整治貌翼翼考見采薇</hi>四方之極赫赫<lb/>
厥聲<hi>?日赫赫顯盛也</hi>濯濯厥靈<hi>疏曰濯濯光明也○李氏曰大也</hi>壽考且寧<lb/>
以保我後生<lb/>
　商邑之治翼翼然嚴整乃四方之中言政?取正於<lb/>
　此也聲譽赫赫乎顯盛威靈濯濯乎光明?宗中興<lb/>
　之盛如此宜享壽考康寧之福而且可以安後嗣子<lb/>
<pb n="19a"/>
　孫也<lb/>
陟彼景山<hi>疏曰景山大山也</hi>松?丸丸<hi>傳曰丸丸直也也○錢氏曰圓直</hi>是斷<lb/>
是遷<hi>斷音短○傳曰遷徙也○疏曰謂徙之來歸也</hi>方?是?<hi>?音卓○疏曰方正也○釋文曰?斫也○傳曰?敬也○錢氏曰?盡力也</hi>松桷有梴<hi>丑連反○傳曰梴長貌</hi>旅楹有<lb/>
閑<hi>箋曰旅?也○疏曰閑大也○錢氏曰閑整也</hi>寢成孔安<lb/>
　升彼大山取松?丸丸然圓直者斬斷之遷徙之又<lb/>
　方正而?之工匠之事莫不?敬以松為屋之榱桷<lb/>
　梴然而長其?楹柱有閑然而大廟中之寢既成以<lb/>
<pb n="19b"/>
　安高宗之神也此蓋廟成始祔而祭之之詩也<lb/>
　　　殷武六章三章章六句二章章七句一章五句<lb/>
　<lb/>
　<lb/>
　<lb/>
　<lb/>
　<lb/>
　詩緝卷三十六<lb/>
</p>
<p>
</p>
  </div>
</body>
</text>
</TEI>