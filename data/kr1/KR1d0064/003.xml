<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>附錄坊記春秋問業</head> <lb/>
    <p>
<pb n="1a"/>
欽定四庫全書<lb/>
　附錄坊記春秋問業<lb/>
　　　　　　　　　　　　明　?道周　撰<lb/>
　春王正月<lb/>
　<hi>商應椿問春秋三書無冰皆當春月則周正建子三春正當沍寒之時冰泮溷於鑿冰之月不知周公何</hi>
　<hi>所取而以子月革夏正也今云作洛土中以八尺之表定晷南北觀其進退以為端始冬至日道自南而</hi>
　<hi>北日晷自北而南是為履端之候?於天統故用為周正雖云一王之憲其實顛寒暑而錯??於東作</hi>
　<hi>西成南訛朔易之義不知何處符合</hi>
<pb n="1b"/>
　<hi>答云周人雖以子為正月只是頒朔郊祀朝覲以一日為始至於農事民時縣布象魏如何變得逸周書</hi>
　<hi>時訓解曰立春之日東風解凍又五日蟄蟲始振又五日魚上冰此皆與夏正同用如何變得周頌云維</hi>
　<hi>暮之春亦又何求亦?清明榖雨時也所以周書又云越我周王致伐于商改正異械以垂三統至於敬</hi>
　<hi>授民時巡狩祭享猶自夏焉</hi>
　<hi>應椿云然則程胡二傳皆云以夏時冠周月垂憲後世何也答云此亦假借之言猶云起例於此託意於</hi>
　<hi>彼耳春秋為魯史受朔於王閏不告月猶且書之如何敢變一王之憲?其三書無冰皆當春月則建子</hi>
　<hi>無疑但在?法以南至首春則正月無春只有春二月春三月商正建丑以立春為中氣亦五年間遇不</hi>
　<hi>可為常必以夏至為夏之極冬至為冬之極?遇冬中至朔相合准為閏月則大寒立春已入寅限又依</hi>
<pb n="2a"/>
　<hi>然夏時矣春秋以三正並建本周公之意行天王之令故書春王正月春王二月春王三月以春月之有</hi>
　<hi>王救正月之無春亦所以因事省事以王統天之義也胡逄甲云王班朔則書王正月王不班朔則不書</hi>
　<hi>王正月襄公二十七年十一月辰在申哀公十二年十二月火猶西流十三年復然皆司?之過杜氏以</hi>
　<hi>長?推之於是置閏其明年皆不書王正月若王置之則當書王正若魯置之諸侯無改憲之義不書王</hi>
　<hi>正其諸以病魯與</hi>
　<hi>答云不班朔不書王正與不郊不書王正同義然僖公二十四五六年天王出居於鄭昭公二十二三四</hi>
　<hi>年王室亂天王居於狄泉不應此時獨行郊祀頒朔之禮?此時播遷天王應有禮於侯國春秋亦欲以</hi>
　<hi>此正侯國之不勤王者故於此數年皆書王正月不然隱公九年天王使南季來聘此時王室無事禮問</hi>
<pb n="2b"/>
　<hi>數通何以不書春王正月及桓公十八年間僅三書王正必是郊祀頒朔與春秋正權兩意互用不在置</hi>
　<hi>閏不置閏有春無春之間也</hi>
　<hi>胡逄甲云春秋之例時遇無事則書首月若其中有事者以時舉則不月舉也舉月而書王以為正權舉</hi>
　<hi>月而不書王亦以為正權則正權之義彼此通掛兩來其辭與答云郊祀頒朔正權三者通有所取聖人</hi>
　<hi>於此意有淺深但事?文湮莫得而詳也</hi>
　<hi>逄甲又云自古改正皆不易月商人元祀十有二月時以立春若值中氣可稱王正矣即不值中氣猶以</hi>
　<hi>烝命祀如何便云建丑也如周月建子而春祭仍烝不待頻瀆其譏己見時訓乃云敬授民時巡狩祭享</hi>
　<hi>猶自夏者若此三事自夏則更不須改正矣若以為頒朔讀法朝賀之類則今頒朔朝賀亦正子月不得</hi>
<pb n="3a"/>
　<hi>云改正也且如豳風以陽紀日則曰一之日二之日三之日四之日以?紀月則曰四月五月六月七月</hi>
　<hi>而改歲躋公皆在十月之後不稱十一月十二月又不稱正月何也答云聖人因時以示禮樂三冬農隙</hi>
　<hi>歲事告成日月干支始於子甲甲之與子通得為正故數甲者命日數子者命月敬授兩舉以示民有事</hi>
　<hi>也以日舉之則曰正日以月舉之則曰正月詩與春秋初不相悖也</hi>
　<hi>逄甲云然則周時周月兼得干支之正伶倫軒轅合與春秋同軌而夫子又云行夏之時何也答云帝王</hi>
　<hi>不相襲禮舉日舉月則周人為正舉歲舉時則夏時為正周人親親報本於農隙之後夏勤溝洫立正於</hi>
　<hi>于耜之初?者異文而同質若云作訛成易或干其紀則南至始春夏至始秋四仲之月皆得中氣譬如周</hi>
　<hi>易屯?始春咸恆始秋不必泰否以分春秋姤復以稽冬夏也夫子刪述一以周公為本至論為邦則是</hi>
<pb n="3b"/>
　<hi>夫子自家主意耳道有并行者不更疑貳也</hi>
　<hi>戴造問隱公不書即位可是攝可是不當立可是從公之志可是不請命於天王曰只是不請於天王耳</hi>
　<hi>隱桓皆庶而隱為長當時得王命則當立無疑篡?之禍亦息矣戴造云桓文宣成襄昭哀七公即位豈</hi>
　<hi>皆請命於王州吁鄭忽亦皆請命於王如何不成其為君答曰聖人之言義不一起或意有并存則特舉</hi>
　<hi>其重者要於垂法已立憲不失本意而</hi>
　公及邾儀父盟于蔑九月及宋人盟于宿<lb/>
　<hi>戴造問隱公未即真邾子未拜爵兩家同盟何以稱謂何以告明神且何以要約捍災?患也答曰春秋</hi>
　<hi>稱公豈有不即真之理如四年遇宋公於清六年會齊侯於艾彼國自然稱魯侯不得稱魯公子也隱公</hi>
<pb n="4a"/>
　<hi>初即位便要圖霸三月及邾盟于蔑九月及宋盟於宿只此是一部春秋後來諸侯盟?相尋列國?長</hi>
　<hi>皆於此始皆於二年于潛于唐徹底映現惜其才不逮桓文年不逮?僖耳春秋許多事皆於隱始權輿</hi>
　鄭伯克段于鄢<lb/>
　<hi>陳有度問春秋魯史為何元年突書鄭志答云春秋隱桓原本常棣隱公不能克軌而鄭伯克段春秋於</hi>
　<hi>此初無貶辭要為寪?鍾巫發其底本有度云然則春秋與鄭伯與曰鄭伯猜狠固不敢例周公然使周</hi>
　<hi>公誅管蔡亦不得不書曰辟管叔於商放蔡叔於郭也叔段稱兵啟期襲鄭鄭伯克之於其巖邑聖人直</hi>
　<hi>書如克敵然它日陳侯之弟招宋公之弟辰有所訓討皆直以弟係之向使寪?之難隱公不死桓公出</hi>
　<hi>奔亦不過書曰公子軌出奔某耳又使桓公據邑襲魯隱公克之亦必書曰公克軌於某何為其討鄭?</hi>
<pb n="4b"/>
　<hi>公也然則?公處心積慮??於辟春秋在所不討與曰討鄭?公則不得討魯桓公鄭?公不成其克</hi>
　<hi>則魯隱公不成其讓讓?其名克成其實而叔段與桓公同道也聖人據事直書無所褒貶雖云鄭志而</hi>
　<hi>魯志畢見州吁公子馮公子忽之義並見於此故元年七事春秋之綱領也</hi>
　<hi>陳允元云鄭?公以祊易許射王中肩春秋諸侯第一敗類故於隱之初年特表其事以志倫常之變如</hi>
　<hi>隱公不容桓公豈得免於春秋之討今以克段為無貶辭然則三傳皆非與答曰三傳之不與鄭伯固是</hi>
　<hi>恆理然使段入鄭據鄢為鄭伯者何以處之防患未然聖人有所不能大義滅親君子有所不避隱公讓</hi>
　<hi>不成讓攝不成攝使如鄭?蚤察京叔去公子翬不至滋蔓雖老於?裘終於正寢無不可也允元云爵</hi>
　<hi>位細事倫常大故隱公雖見?於子翬亦無殺弟之嫌?公雖克敵於京城終有殘忍之惡以此?春秋</hi>
<pb n="5a"/>
　<hi>豈不完美答云此亦正論但看克段二字不書母弟聖人於?公身上略放得過後來宋辰陳招兩事對</hi>
　<hi>證分明</hi>
　<hi>允元又云坊記引祭仲之言以為春秋大坊還是從經起見從傳起見答曰坊記所稱統在春秋經傳之</hi>
　<hi>後隨其所見以?遺言自然與春秋吻合不必謂夫子之言本於祭仲也</hi>
　天王使宰咺來歸惠公仲子之賵<lb/>
　<hi>商應椿云仲子為桓公之母先卒無疑三傳俱謂天王之尊不宜下賵諸侯之妾而康侯?責宰咺以冢</hi>
　<hi>宰書名見宰之非宰也先儒攷周禮宰夫掌國之弔事戒令與其貨賄或此宰為宰夫之宰未必便長六</hi>
　<hi>卿不知是否答云凡此等失皆在天王成風之卒王使榮叔歸含且賵其?也王使召伯來會葬皆去天</hi>
<pb n="5b"/>
　<hi>稱王而於榮叔召伯無譏焉仲子之賵安得獨責宰咺不責天王?是春秋初年王不稱天則無以正其</hi>
　<hi>始據事直書善惡自見宰咺之為太宰與宰夫可無問也</hi>
　<hi>胡逄甲云天王賵諸侯之妾或是魯宋交請而然未必春秋?責天王答云春秋之意只為隱桓搆難皆</hi>
　<hi>從此始嫡妾不正則兄弟不定兄弟不定則冰霜馴致矣子克子?子朝之亂王室比比而然故春秋特</hi>
　<hi>筆其事以正王國非獨以正魯國也逄甲云然則成風之卒己在惠襄二玉之後無叔帶狄后之亂而春</hi>
　<hi>秋特嚴其文書王去天不專為正名發一時與曰春秋正名以坊百世不即事以坊</hi>
　鄭伯以璧假許田<lb/>
　<hi>戴造問隱公八年鄭伯使宛來歸祊庚寅我入祊經不言鄭以祊易許也至桓元年始言鄭伯以璧假許</hi>
<pb n="6a"/>
　<hi>田豈有易許四年魯不歸地而?書曰假者古人謂祊薄於許佐之以璧是則賈胥之道春秋為何筆之</hi>
　<hi>於經如謂魯鄭紊亂王制私相易地則取郜取防入向入極取婁牟取戴雖小國之君亦悍然為之假許</hi>
　<hi>入祊未為大事何為鄭重其辭乎答曰周室之東鄭人世為司徒及平王既歾王室日衰鄭首叛周自為</hi>
　<hi>雄長其初心畏宗國以祊餌我我受其餌與之伐宋於是陽假王命?取諸小國以自益也隱之末年始</hi>
　<hi>與齊魯入許及桓公立微有佐助之功乃明假許田亦心輕桓公以為不如隱之時矣故方隱時取郜取</hi>
　<hi>防皆歸於魯及假許田僅藉以璧非輕許田輕桓公也桓公身為??無宗國之望宋衛同惡相濟王不</hi>
　<hi>能討又取鄢劉蒍?之田於是明年遂顯叛王繻葛之戰天下無敢問者則自垂越之盟始也故鄭伯以</hi>
　<hi>璧假許田晉侯以璧假虞師先後同智也</hi>
<pb n="6b"/>
　齊侯衛侯胥命于蒲<lb/>
　<hi>陳有度云齊衛胥命四傳皆以為近正今直以為奸命何也答云春秋重錫命霸主會盟亦申王命耳齊</hi>
　<hi>鄭宋衛當年未合及宋之亂衛?與齊合後此數年戰於郎盟於惡曹齊與鄭衛相從皆從蒲始也故蒲</hi>
　<hi>之胥命非從王明矣非從王而胥命則猶之奸命也然則四傳皆以為近正何也曰?公二十一年鄭虢</hi>
　<hi>胥命於弭弭從王也蒲非從王也以弭之傳訓蒲之經是四傳所以同誤也</hi>
　春正月己?烝夏五月丁丑烝<lb/>
　<hi>商應椿問桓公八年再烝將為春夏失時抑為重烝見瀆乎答云祭義禴為薄物以祭烝為備物而享言</hi>
　<hi>夏物未成而冬品咸登也書曰享祀母豐于昵雖云祖禰之廟維均而夏冬之義可辨若?以繁多為主</hi>
<pb n="7a"/>
　<hi>則祀媿精禋禴?薄物矣聖人先以簿正而防獵較故於春夏盛祭皆題之曰烝所以示禮之因時而道</hi>
　<hi>之貴節也或謂舊文之誤當亦不然</hi>
　鄭伯突出奔蔡鄭世子忽復歸于鄭<lb/>
　<hi>陳允元問桓公十一年突歸于鄭鄭忽出奔衛突忽?名無所去取至十五年始書鄭伯突鄭世子忽兩</hi>
　<hi>爵似有是非何也曰忽突初年宋執祭仲宋人為政忽突中年祭仲復君鄭人為政宋人為政在?期之</hi>
　<hi>?皆不稱子曰未成君也以人與地以地與人曰是鄭之突忽也而忽得稱國則微與忽矣鄭人為政在</hi>
　<hi>五年之?君臣已定突雖?國猶得稱伯忽雖失位得稱世子又以世子復歸則明其初年之得稱子也</hi>
　<hi>然則春秋與祭仲乎曰祭仲置君如奕棋然何為其與祭仲也然則春秋與忽乎曰桓公十七年?渠彌</hi>
<pb n="7b"/>
　<hi>?忽而立亹春秋不書何為其與忽也然則春秋與突乎曰鄭伯七會諸侯定王於櫟雖欲不鄭伯之不</hi>
　<hi>得也然則春秋以忽方子糾以突方小白乎曰齊鄭非匹功過各?其大率猶此也然則鄭忽五月已葬</hi>
　<hi>不稱子忽衛朔四月未?得稱衛侯何也曰鄭忽從經衛侯從史經正其大火沿其細然則納朔不義故</hi>
　<hi>伐衛者稱人納突亦不義而伐鄭者從王鄭突從王衛朔非從王者也然則皆書公至自伐鄭至自伐衛</hi>
　<hi>何也曰伐則有?至則無?也出而告廟有異辭至而告廟無殊體</hi>
　師次于郎以俟陳人蔡人<lb/>
　<hi>朱垣問春秋書法未有如此之異者救師稱次此非救郕也而亦稱次如是齊召魯師不應更俟陳蔡如</hi>
　<hi>是魯召陳蔡不應三時空行如是陳蔡違命不應史筆之書如是魯欲取郕不應?露之久臨川?氏謂</hi>
<pb n="8a"/>
　<hi>齊欲取郕?兵於魯與陳蔡魯因奔命於齊而陳蔡不與焉此時魯未服役於齊安得陳蔡不至而魯人</hi>
　<hi>獨恭答云此是齊魯?郕也垣云如是齊魯?郕則不應書師及齊師圍郕也答云魯以兵威脅齊取郕</hi>
　<hi>以為郕必降魯及郕降齊而魯意乃替故首書春王正月以治伐同姓之罪既書次書及書還皆不稱公以諱不</hi>
　<hi>成師之恥本傳甚明臨川?氏失之垣曰然則次於郎不日而甲午治兵書日何也曰次於郎月舉之也</hi>
　<hi>甲午治兵日舉之也月舉則已緩日舉則已速月舉則已潛日舉則已著</hi>
　齊侯宋人陳人蔡人邾人會于北杏<lb/>
　<hi>朱垣問是會有宋公邾子一?稱人唯齊侯稱爵胡氏謂四國無王推戴霸主故亦斥而稱人齊桓始霸</hi>
　<hi>能平宋亂故與而書爵此義云何答曰與霸主則不得斥與國斥與國則不得與霸主也?是宋御?初</hi>
<pb n="8b"/>
　<hi>立未請於王不得稱公不稱宋公故不稱邾子猶無所褒貶也朱垣曰是時宋人未服齊桓是以明年春</hi>
　<hi>齊人陳人曹人伐宋則此時宋人不得稱公也胡氏謂齊自滅譚之後二十年間未嘗遣大夫為主將亦</hi>
　<hi>未嘗動大?出侵伐將卑師少故稱人然與曰春秋書人者皆不許大夫擅兵或小國未成君也君不在</hi>
　<hi>而書人舉?稱師皆從其實非有褒貶也朱垣曰烏程姚氏稱齊桓盟會則皆書爵滅伐執降則皆書人</hi>
　<hi>然否答曰此亦不同閔公元年齊人救邢而亦書人僖公六年伐鄭圍新城而亦書爵何必貶之書人褒</hi>
　<hi>之書爵也春秋於此等皆書其實間有褒貶去爵書人不盡為例也</hi>
　城楚丘<lb/>
　<hi>陳有度問三城而書不同城邢之義著矣城緣陵而書諸侯城楚丘不書齊師又不書諸侯公穀胡氏謂</hi>
<pb n="9a"/>
　<hi>不與專封盱江鄧氏謂大桓公之功欲以城楚丘公之天下兩義云何答云左傳謂魯後至故以自城為</hi>
　<hi>文此必有據如?封之?必不可通諸侯有難相率捍患因其師?城彼故墟何?封之有如狄滅衛不</hi>
　<hi>能伐狄狄去乃遷為城楚丘此又何足大於天下乎春秋不與?城其有城者皆自為功雖曰遷衛之事</hi>
　<hi>魯受其功可也</hi>
　四卜郊不從乃免牲猶三望<lb/>
　<hi>陳允元云魯史惠公請郊禘之禮史角止之則是成王初無賜大禮之事魯公亦無受大禮之理先儒論</hi>
　<hi>之詳矣今信禮記而非魯史以為郊祀不請於惠公不始於僖公則自僖公以前六七十年春秋無卜郊</hi>
　<hi>之文無吉禘之禮何也曰史角止惠公之詣不出世史家亦是後人臆?祝鮀?王室之賜周公有禮籍祝</hi>
<pb n="9b"/>
　<hi>必不是矯誣的事如閟?之詩夫子稱之曰頌春秋考仲子之?初獻六羽則八佾郊禘其來舊矣夫子</hi>
　<hi>歎周公其衰?歎三桓非歎周公也魯卜郊而三家雍徹魯三望而季氏旅泰山若孔子之於周公又何</hi>
　<hi>間焉允元云然則杞用夷禮而魯人討之舞用旌夏而韓子變色所謂夷禮亦猶之旌夏也齊桓糾合諸</hi>
　<hi>侯遂欲僭用封禪僖公為齊桓愛?見杞宋皆用大禮遂僭卜郊理或有之答云周?雖衰天命未改襄</hi>
　<hi>王之?請隧王孫滿之阻問鼎晉楚兩霸莫之敢干魯僖親事桓文安得於此自干罪討即如魯頌白牡</hi>
　<hi>騂剛四字儼然典禮豈是後人創得勿以夫子之歎周公疑成王之?王典也</hi>
　<hi>胡夢錥問云古者郊祀?再舉正月之郊為祈穀月令及孟獻子所言是也十一月之郊為報本郊特牲</hi>
　<hi>所言是也周用建子以十一月為正月而僖公三十一年以四月卜郊則是夏二月也啟蟄而雩原不為</hi>
<pb n="10a"/>
　<hi>過然春秋書郊非雩書雩非郊也僖公以四月卜郊自是以後成十年四月五卜郊襄七年四月三卜郊</hi>
　<hi>十一年四月四卜郊皆沿為故事又如宣三年以正月三望成七年五月三望文十五年以五月郊成十</hi>
　<hi>七年九月用郊是皆何義也答云只論其當郊不當郊勿問其月矣禮常祀不卜天子大郊在十一月正</hi>
　<hi>月魯供柴望之事焉故不得於是月郊不得於是月郊則必為之更卜郊魯之更卜郊禮也更卜郊而於</hi>
　<hi>二月七月亦禮也因而差池從卜焉耳卜而不從再?三?則庸人不為之矣夢錥云然則郊卜而禘不</hi>
　<hi>卜何也答曰魯之有禘魯公之世守也白牡用於太廟騂剛用於世室祫祭大享則后稷為始祖而周公</hi>
　<hi>魯公分昭穆焉周室郊祀后稷配天文王配帝享於明堂祫禘之祖始於帝嚳魯不禘嚳而禘稷不祖文</hi>
　<hi>王而祖周公以祖天子之禮隆殺不同未為僭也周公身作禮樂魯公之所聞見?無冒昧承受之理閟</hi>
<pb n="10b"/>
　<hi>?之頌曰皇皇后帝皇祖后稷周公皇祖亦其福女是其?也夢錥云魯周公稱太廟魯公稱世室?公</hi>
　<hi>稱?閟?其為姜嫄之?與僖公之?與曰頌稱奚斯所作奚斯?公時人則必非僖公之?也舊?魯</hi>
　<hi>人特祀姜嫄疑或有之但其詩作於僖公之時耳夢錥曰然則太廟八佾世室不過六羽??亦用八佾</hi>
　<hi>何與曰唯有??之僭所以有三家之僭若世室身受禮樂八羽六羽猶在可否之間也夢錥又云天子</hi>
　<hi>曰禘諸侯曰祫自魯人用禘又以禘為祀典之通七稱如閔公二年夏五月吉禘于?公僖公八年秋</hi>
　<hi>月禘于太廟用致夫人皆指大祭為禘而詩書所稱祠禴嘗烝無有直指為禘者不知魯論兩舉禘字亦</hi>
　<hi>泛指大祭與曰魯論所舉禮記所歎直為非禮而發已經夫子嗟悼不費後人譏彈</hi>
　楚子使椒來聘秦人來歸僖公成風之襚<lb/>
<pb n="11a"/>
　<hi>朱垣問秦楚當時皆為霸主文公九載仁問未宣何為秦楚同時見禮答云聘問自是常事十二年秦伯使術來聘</hi>
　<hi>皆繇我有聘問彼此往還不足為異也先年秦穆之卒必有含賵此來歸襚亦自應爾但不以成風先於僖公為春</hi>
　<hi>秋特義耳朱垣云楚子當時經略中原明年遂與蔡侯次於厥貉秦人今年歸襚明年伐晉十二年秋來聘冬與晉</hi>
　<hi>人戰於河曲還是異類叵測借禮樂以為兵端結與國以?盟主也答云春秋時事實亦難言厥貉之次楚人田於</hi>
　<hi>孟諸宋公為右盂鄭伯為左盂陳蔡楚皆從焉所未致者魯耳故先使椒覘國執幣甚傲便是覘國之徵非為好會</hi>
　<hi>也文公娶於齊而嬖敬嬴敬嬴之於文公猶成風之於莊公也敬嬴此時已不事出姜私結仲遂秦人為其國女來</hi>
　<hi>歸成風之禭妾母當嫡其意昭然春秋表於九年之前應於九年之後知?知幾晰於毫氂</hi>
　公會晉侯衛侯於瑣澤<lb/>
<pb n="11b"/>
　<hi>胡逢甲問瑣澤之?春秋變文左傳稱宋華元合晉楚之成盟於宋西門之外鄭伯如晉聽成會於瑣澤</hi>
　<hi>春秋於此削宋楚鄭不書但書公會晉侯衛侯六國會盟晉楚交質亦春秋中年第一變局而聖人裁約</hi>
　<hi>其辭若尋常相遇者雖以深擯宋鄭又何以汎存魯衛以六國營營之謀而聖人汎汎消之何如不書之</hi>
　<hi>愈也答云宋鄭和楚必是魯衛後至後至者從晉先至者從楚晉楚之從不相加戎則魯衛得矣宋鄭失</hi>
　<hi>矣瑣澤之會書其後至者所以深惡從楚存中原之盟主重宗室之藩翰也</hi>
　公會晉人鄭良霄宋人曹人于澶淵<lb/>
　<hi>戴造問澶淵之?趙武為政是彊戚田取衛邑以賜孫林父又為林父執衛侯故諸大夫皆書人而獨書</hi>
　<hi>鄭良霄何也答曰自蕭魚而後鄭行人良霄見執於楚然已一意中國不替晉盟故鄭之大夫皆以名稱</hi>
<pb n="12a"/>
　<hi>故向之?齊宋諸國皆人獨書鄭公孫蠆伐秦諸國苟偃而外亦唯鄭衛稱名是後公孫舍之入陳公孫</hi>
　<hi>夏伐陳公孫段城杞終良霄之世鄭有大夫春秋若喜鄭大夫之得會於諸侯也或曰子?為政其文辭</hi>
　<hi>可觀則當伯有時子?尚未為政安得以一子?崇諸大夫也</hi>
　作三軍舍中軍<lb/>
　<hi>胡夢錥問季孫宿作三軍三家各專其一季氏盡?其賦不入於公孟孫使半為臣若子若弟叔孫使盡</hi>
　<hi>為臣此是何?曰自國政而外臣與子弟皆有?食半為臣子弟者是此二分併於公一分歸於己公食</hi>
　<hi>其半己食其半也盡為臣者公得其臣己得其子弟皆半也而孟孫以子弟賦於公叔孫以子弟賦於己</hi>
　<hi>季孫初不與臣子弟之事然有外國聘問禮樂干戈其漸浩大不得不舍中軍舍中軍者不專任中軍之</hi>
<pb n="12b"/>
　<hi>事欲以二軍併征其賦外而應酬兵食?而臣若子弟作四分而以二家通給之已專調度而已名為復</hi>
　<hi>古其實是卑公室名為反正其實專利也夢錥曰左氏則是如此其實兵多則賦匱聲大則實?自作三</hi>
　<hi>軍而後履?丘甲皆有所不給是以子?退處於子男鄫人不繫於屬國皆以避?靡之聲??匱之?</hi>
　<hi>也自季孫初作穆叔已知其必舍然既舍而後依舊兵車八百餘?所以魯國終於不振不知夏人一旅</hi>
　<hi>周人三單其初?模如何卒致彊盛答曰治兵治賦自有?才雖?多不如少少不如精其實只要人人</hi>
　<hi>有若臣若子若弟之意令無若臣子弟之意雖抗衡盟主坐朝小國無有不敗之理是季孫之見所以劣</hi>
　<hi>於孟叔二家也</hi>
　元年春王<lb/>
<pb n="13a"/>
　<hi>胡夢錥問定公元年只書春王不書正月或以定公不得正其始或以為不與季氏之頒朔?義何居答</hi>
　<hi>云聖人立言豈於此處?其巧拙正月自為正何與正始上事頒朔自在王何與季氏家事此處裁奪豈</hi>
　<hi>成春秋即於此處裁奪不書春王猶為冷雋譬如夏五闕文自是後人闕漏如夫子當日闕之有何義味</hi>
　<hi>正不如不書之愈也此處恐是聖人有去處未屬筆者聖門諸子一辭莫贊直復存之使後人繹思亦是</hi>
　<hi>一番意致耳</hi>
　從祀先公<lb/>
　<hi>商應椿問三傳皆云正僖閔之逆祀也胡氏獨主蜀馮山之?以為從祀昭公於義云何答云左傳及公</hi>
　<hi>穀皆有傳聞之言百世後如何以臆改事當日陽虎欲?季氏之惡直當正奪嫡之罪則無處可置定公</hi>
<pb n="13b"/>
　<hi>如改諡?葬之非左氏明有記載何獨於此追?閔僖也應椿云春秋每書?廟必舉其諡此不書閔僖</hi>
　<hi>而直書先公猶言禰廟也必為昭公無疑答云若昭公無廟必書作昭公廟昭公無主必書作昭公主襄</hi>
　<hi>昭之間從無逆祀雖欲從祀無從也事不考經傳直以意?之則夫人可稱世卿魯人皆無篡?矣應椿</hi>
　<hi>云??道南即是逆祀當時祭享有不順理處昭公至是始得從祀於太廟想亦當然答云定哀是所見</hi>
　<hi>之世傳?冬十月禘於僖公順祀先公而祈焉不必更為馮山之?</hi>
　齊侯陽生卒<lb/>
　<hi>戴造問鄎之師公??子以邾剡之師伐齊南鄙齊人?悼公赴于師?子三日哭于軍門之外胡氏謂</hi>
　<hi>春秋不著齊人?君之罪亦猶鄭伯?頑?而書卒不忍以夷狄之民加中國之君此義云何答云春秋</hi>
<pb n="14a"/>
　<hi>立言本天理以察人事如使?者書卒卒者書?何以傳信於天下百世大抵左氏據史或得之傳聞聖人</hi>
　<hi>察理以存為本案崔杼?君以?於晉晉人為之退師陽生之卒又合齊侯環故事魯人舍環而稱光用</hi>
　<hi>以譏嘲齊人謂是崔子故智非其實也鄭伯?頑不禮其臣以卒於會君臣離心或借其事以為兵端未必</hi>
　<hi>子駟使賊殺之而子駟以欲從楚卒自賊也春秋存其實左傳存其疑?疑察實何礙之有</hi>
　紀子帛莒子盟于?君氏卒<lb/>
　<hi>張鼎臣問?二年紀子伯莒子盟于?公羊曰無聞穀梁??曰紀子推先莒子為伯又曰紀子自以為</hi>
　<hi>伯此是如何答曰履繻字子帛從左何疑公榖無聞祗成杜撰鼎臣又問隱三年夏四月辛?君氏卒公</hi>
　<hi>穀胡氏均以為尹氏猶武氏仍叔之子?譏世卿云左氏以為聲子今坊表記又以為君夫人何所取裁</hi>
<pb n="14b"/>
　<hi>答云?事單書?人稱氏王子虎劉文公此有關繫所以存周也尹氏何係不名不字存之於經則是褒</hi>
　<hi>世卿耳何刺之有鼎臣云春秋繼詩而作故尹氏仍叔之類皆見於經必如君氏亦不著姓非姒氏孟子</hi>
　<hi>之此何以為君夫人答曰子卒不稱子赤謂其且成君也君氏卒不稱夫人謂其未成禮也觀姒氏孟子</hi>
　<hi>之書日月與君氏子卒之不著名氏而?外隆殺情誼之微燦然見矣</hi>
　<hi>張鼎臣又問繻葛之戰鄭敗王師既射中肩又乃勞之此與司馬懿哭曹髦何異即如叔段馳馬試劍其</hi>
　<hi>徒作詩不過侈其食飲射獵之事非若曲沃椒聊我聞有命者而?公刻意厚崩以成其殺今若?宥之</hi>
　<hi>者何也答曰試使它人處此有甚於驅段奔共者將謂?武門之心劣於朱雀桁耶春秋持論甚恕切勿</hi>
　<hi>深剝一層鼎臣云射王中肩如何恕得答云此事不見於經傳聞之世不知當日所見如何</hi>
<pb n="15a"/>
　<hi>陳允元問讀春秋當識其大者今既不論華夷之防但從五倫看起如朋友兩字作如何看答云朋友信</hi>
　<hi>之何嘗見朋友終日有許多盟誓攻伐侵執之事允元云如公子友如陳?原仲未為違禮公穀疑其出</hi>
　<hi>奔胡氏直引縣子之論以證左氏之?畢竟如何答云陳?子死赴?於魯魯人欲勿哭繆公召縣子而</hi>
　<hi>問焉縣子曰古者束修之問不出境雖欲哭焉得而哭諸今之大夫交政於國雖欲勿哭焉得而勿哭猶</hi>
　<hi>是語也公子結媵陳人之婦遂及齊宋盟沿習已久季友有託而逃季友之葬原仲猶季札之聘上國如</hi>
　<hi>春秋責?季友何以閔公元年喜其來歸故朋友之義於季友季札特見焉耳後漢紛紛千里會葬亦於</hi>
　<hi>是起如?委國政市私交則公子牙公子慶父為政季友何推委之有</hi>
　<hi>陳有度云春秋立禮只為三坊齊桓之隕越下拜晉文之出入三覲不足以坊?殺哀姜誅觀?不足以</hi>
<pb n="15b"/>
　<hi>坊?立五子納?嬴不足以坊欲然且聖人亟取之何也答云春秋若無五霸?不成天下看他三際中</hi>
　<hi>停無霸之歲諸侯凌遲蠻?縱肆有不可勝言者有度云如何是三際中停答云僖公十八年己卯?齊</hi>
　<hi>桓公此是一際襄公十一年己亥蕭魚之會此是一際桓公而後天行不及?文入際十四年而歿晉悼</hi>
　<hi>入際四年而歾參而兩之中分百二十一宣公七年己未?壤之?為春秋中際明年楚滅舒蓼為晉楚</hi>
　<hi>分始除隱桓初際二十九年此時無?諸侯?雜蔑宿潛唐石門瓦屋浮來中丘垂越稷鄧贏蒲惡曹折</hi>
　<hi>闞夫鍾曲池榖丘?龜武父艾袲?趡無地不盟無年不會至於小大相凌弱肉?食入向入極牟婁長</hi>
　<hi>葛郕祊郜防郎奚或戰或侵東國之師無有寧極久然而後齊桓公晉文公襄公出焉襄公之烈不及桓文</hi>
　<hi>猶再郤秦師伐狄救江?厲王室申大義於天下文公十四年伐申乃入中際天下無?有星孛于北斗</hi>
<pb n="16a"/>
　<hi>齊公子商人?其君舍宋人?其君杵臼齊人?其生君商人魯?其君赤晉趙盾?其君夷?鄭公子歸</hi>
　<hi>?其君夷?瓖之明年楚人滅舒蓼陳夏?舒?其君平國楚子滅蕭伐宋圍宋晉滅赤狄王札子殺召伯</hi>
　<hi>毛伯邾人戕鄫子于鄫三十三年之間綱常紊亂諸侯汎汎如河中木蜀之盟天下從楚蟲牢馬陵不足</hi>
　<hi>以固鄭久而後晉厲公悼公出焉厲公三申王命得於鄢陵悼公三駕服鄭以綏中國凌遲至於定哀乃</hi>
　<hi>入末際此時無霸又二十九年召陵侵楚?鼬乞盟蔡師幸勝於柏舉晉人遺力於鮮虞鄭人收局於滅</hi>
　<hi>許二卿肆志於圍鄆於是盟誓又繁侵伐四出?鹹沙瓦曲濮五氏安甫垂葭?牽蘧篨句繹柤鄫??</hi>
　<hi>?池齊晉之長漸於吳越而家臣柄政霸國分裂頓胡入楚蔡人再遷魯以邾子宋以曹伯大夫卿士之</hi>
　<hi>奔軼外國者不可勝數也故隱桓為初際定哀為末際文宣為中際三九四六分停其運無霸之年諸侯</hi>
<pb n="16b"/>
　<hi>匆匆如過中之市故五霸者聖人之所寄坊也無五霸則楚狄吳越其??固已久矣</hi>
　<hi>戴造云然則五霸何公宋襄固不足道秦穆楚莊居然賢者何以見麾答云秦穆未躬盟會楚莊侵陵上</hi>
　<hi>國晉厲驕虐直以三申王命同盟外楚為中原所尊奈何欲以盟主奉楚戴造云晉景晉平實霸中夏奈</hi>
　<hi>何亦不見推答云邲之戰實長楚氛?之?有?王國沙隨平丘直是戰國之事安得與桓文比烈五霸</hi>
　<hi>自桓文而後晉厲以功晉悼以德晉襄修其舊業自三公以外無足稱者要以坊德坊淫坊欲則晉悼庶</hi>
　<hi>幾諸君未足以語此也</hi>
　<hi>商應椿云右春秋問難皆不專為坊記而發問與表記出入與?代諸儒言論??凡三十四條附識於</hi>
　<hi>此凡諸同門有所聞志?附於後云</hi>
<pb n="17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　附?坊記春秋問業<lb/>
</p>
<p>
</p>
  </div>
</body>
</text>
</TEI>