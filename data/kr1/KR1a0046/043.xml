<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厚齋易學卷四十三</head>
    <p>
<pb n="1a"/>
欽定四庫全書<lb/>
　厚齋易學卷四十三　　　　宋　馮椅　撰<lb/>
易外傳第十一<lb/>
?卦上<lb/>
　舊以上中二篇為繫辭按繫辭乃文王繫于卦爻之<lb/>
　下之辭非傳也當是其間有孔子述繫辭之?漢儒<lb/>
　無經可附如彖象之類故釐為上下而?自為編也<lb/>
　吳斗南曰漢藝文志有?卦三篇出于河?女子今<lb/>
<pb n="1b"/>
　亡其二即此上下篇是也今正之司馬君實曰雜記<lb/>
　前聖及孔子解易之語程可?曰悉類于此出于孔<lb/>
　子者加子曰以?之竊謂此書與文言出于孔門故<lb/>
　仲尼稱子其無子曰者疑亦周家?易之遺書也所<lb/>
　述皆文王作易之事周以前未有此也<lb/>
天尊地卑乾坤定矣<lb/>
　卑或作埤非太極之初乾陽坤陰之氣渾然于有域<lb/>
　之間無象可見乾坤有性而無體託天地以為體乾<lb/>
<pb n="2a"/>
　陽之氣上浮而為天坤陰之氣下墜而為地一尊一<lb/>
　卑乾坤始定易之首畫乾坤?取諸此鄭少梅曰庖<lb/>
　犧未畫卦之前天地是乾坤自然兩卦也程可久曰<lb/>
　尊卑者不易之體故曰定朱子發曰歸藏先坤首萬<lb/>
　物之母連山先艮以萬物之終始至於周易尊乾卑<lb/>
　坤其體乃定見於卦則上體乾也下體坤也君尊臣<lb/>
　卑父尊子卑夫尊婦卑三綱不正天地反覆<lb/>
卑高以陳貴賤位矣<lb/>
<pb n="2b"/>
　陳布也卑者賤而位乎下則地之象也高者貴而位<lb/>
　乎上則天之象也易之辨貴賤存乎六位?取諸此<lb/>
　王介父曰高者不能自高唯有卑然後見其高張子<lb/>
　厚曰不言高卑而曰卑高者高以下為基亦人先見<lb/>
　卑處然後見其高也朱子發曰貴以賤為本易自下<lb/>
　升上元士大夫三公諸侯承之然後君位乎五也程<lb/>
　可久曰卑高因時之升降而列焉故曰陳<lb/>
動?有常剛柔斷矣<lb/>
<pb n="3a"/>
　斷都玩反?也乾坤皆有動?直?闢翕是已唯夫<lb/>
　形於天地天圓則常動地方則常?然後乾剛坤柔<lb/>
　斷然無疑易之以七八九六生爻?取諸此柴氏曰<lb/>
　動?無常則剛柔特未定故有常則可斷楊中立曰<lb/>
　若其變動不居則剛柔不足以斷乾坤矣<lb/>
方以類聚物以?分吉凶生矣<lb/>
　方者陰陽之方主?而屬地各以氣而類聚物者陰<lb/>
　陽之物主動而屬天各以情而?分易之繫辭以明<lb/>
<pb n="3b"/>
　吉凶?取諸此郭子和曰居同方則以類聚物殊情<lb/>
　則以?分聚必黨所同分必伐所異同異立則愛惡<lb/>
　相攻而吉凶生矣<lb/>
在天成象在地成形變化見矣<lb/>
　如離之在天成日在地成火坎之在天成月成雲在<lb/>
　地成水成泉巽之在天成風在地成木是乾坤變化<lb/>
　之形見也易之剛柔相推而生變化?取諸此?氏<lb/>
　曰象者形之菁華發於上者也形者象之體質留於<lb/>
<pb n="4a"/>
　下者也人見其上下真以為兩矣豈知其未嘗不一<lb/>
　耶<lb/>
　　此一節言易之始形於造化如此造化存乎天地<lb/>
　　而易存乎乾坤皆一陰一陽之所為也柴氏曰乾<lb/>
　　坤之體定然後以卑高分貴賤以動?名剛柔以<lb/>
　　分聚知吉凶以形象觀變化耿睎道曰乾坤之定<lb/>
　　既由於天地之判則天地之卑高以陳而乾坤之<lb/>
　　貴賤斯位矣天地之動?有常而乾坤之剛柔斯<lb/>
<pb n="4b"/>
　　斷矣天地之間類聚?分而乾坤之所以為吉凶<lb/>
　　者生矣天地之間成象成形而乾坤之所以為變<lb/>
　　化者見矣凡此言聖人作易之所由起也<lb/>
是故剛柔相摩八卦相盪<lb/>
　摩或作磨乾坤之氣相切摩也易之九六七八往來<lb/>
　升降於六位?取諸此朱子發曰乾以剛摩柔坤以<lb/>
　柔摩剛盪唐黨反或作蕩非今世俗?酒謂之盪文<lb/>
　從皿從湯以皿盛酒動盪於湯之上也故或作蕩或<lb/>
<pb n="5a"/>
　曰動也或以乾盪坤或以坤盪乾三男三女亦然易<lb/>
　之重卦?取諸此<lb/>
鼓之以雷霆潤之以風雨日月運行一寒一暑<lb/>
　此言剛柔相摩八卦相盪之實也鼓鼓動也霆聲廷<lb/>
　或上聲去聲雷之餘氣挺生萬物也風之潤物方春<lb/>
　發生之時撓之使?理疏通而水上行也運或作違<lb/>
　非雷霆震也風巽也雨?澤艮山通氣蒸而為之也<lb/>
　日月坎離也剛柔八卦而止及六子者乾剛坤柔立<lb/>
<pb n="5b"/>
　本者也六子代父母以有為者也故易之剛柔相推<lb/>
　而生變化?取諸此張子厚曰人之氣一出一入上<lb/>
　下相摩錯於鼻息見之自鼻息相摩以盪於腹中物<lb/>
　既銷鑠氣復升騰<lb/>
乾道成男坤道成女<lb/>
　男者乾之道女者坤之道此以人之生言也至於鳥<lb/>
　獸草木皆有陰陽雌雄牝牡<lb/>
　　此一節言易之形於造化之生物如此皆陰陽之<lb/>
<pb n="6a"/>
　　變化也朱子發曰六子之致用不越乎乾坤張舜<lb/>
　　元曰陽氣至東雷奮而霆隨陰氣至西風畜而雨<lb/>
　　降日月北會陽氣入而陰氣出以為寒日月南行<lb/>
　　陰氣入而陽氣出以為暑乾下坤得之而成男坤<lb/>
　　交乾得之而成女李仲永曰剛柔相摩陰陽相推<lb/>
　　也八卦相盪陰陽相錯也鼓之以陰陽之聲潤之<lb/>
　　以陰陽之氣運行之以陰陽之精耿氏曰萬物資生<lb/>
　　乎雷霆風雨之變而從役乎日月寒暑之運所以<lb/>
<pb n="6b"/>
　　流形而不窮也李氏曰凡此皆變化之道也鄭少<lb/>
　　梅曰天地一變而為雷霆風雨日月寒暑又一變<lb/>
　　而為人物男女無非天地之變<lb/>
乾知大始坤作成物<lb/>
　言造化之生物本於易之乾坤物各有始感乎乾則<lb/>
　知之物各有成資乎坤以作之柴氏曰物之有象一<lb/>
　氣之動則自有知覺而生意所始乾實為之一氣既<lb/>
　感則妙合而凝其形乃著有作成之意坤實為之朱<lb/>
<pb n="7a"/>
　子曰知猶主也乾主始物而坤作成之承上文男女<lb/>
　而言?謂猶今之官制?稱知樞?院知制誥外稱<lb/>
　知州事知縣事之知也此?自司馬君實而朱子述<lb/>
　之<lb/>
乾以易知坤以簡能<lb/>
　易去聲平夷也簡省徑也乾?物所感而有知因以<lb/>
　賦予豈不平夷坤唯乾所施而成之未嘗自為豈不<lb/>
　省徑能謂作成物也楊廷秀曰乾坤之功雖至溥而<lb/>
<pb n="7b"/>
　無際乾坤之?實至要而不煩始萬物者乾之所知<lb/>
　也知其始莫知其成是之謂易成萬物者坤之所<lb/>
　為也為其成莫為其始是之謂簡李仲永曰陽以?<lb/>
　為險乾無陰以為險唯一於健故易陰以陽為阻坤<lb/>
　無陽以為阻唯一於順故簡柴氏曰乾有知覺以其<lb/>
　易也坤能成物以其簡也<lb/>
易則易知簡則易從易知則有親易從則有功有親則<lb/>
可久有功則可大可久則賢人之?可大則賢人之業<lb/>
<pb n="8a"/>
　自易簡外凡易知易從皆為難易之易賢人謂賢於<lb/>
　人如夫子賢於堯舜之賢一曰聖賢之賢其為聖賢<lb/>
　之賢者謂易未嘗以聖人責天下謂之賢人則下聖<lb/>
　人一等皆可勉而至也朱子曰人之所為如乾之易<lb/>
　則心明白而人易知如坤之簡則其事要約而人易<lb/>
　從易知則與之同心者多故有親易從則與之協力<lb/>
　者?故有功又曰?謂得於己者業謂成於事者人<lb/>
　法乾坤之道至此可以為賢矣耿睎道曰若幽險而<lb/>
<pb n="8b"/>
　難知則人畏而不親矣叢脞而難從則勞而無功矣<lb/>
易簡而天下之理得矣天下之理得而成位乎其中矣<lb/>
　以易而平險以簡而御煩則天下之理千蹊萬派同<lb/>
　歸一致皆為我所得矣得之為言謂在彼者皆有之<lb/>
　之謂也天以易而位乎上地以簡而位乎下人而能<lb/>
　體易簡使天下無遺理則成位乎其中與天地並立<lb/>
　而為三極也朱子曰至此則體道之極功聖人之能<lb/>
　事可以與天地參矣<lb/>
<pb n="9a"/>
　　此一節言易本於乾坤之易簡存乎人以體之然<lb/>
　　後配天地而成三極也郭子和曰大明乾坤之?<lb/>
　　終以聖人法乾坤之道柴氏曰就人推明乾坤易<lb/>
　　簡之?如此其大?人物均有此?唯人能擴而<lb/>
　　充之與天地並也鄭少梅曰人之所以異於天地<lb/>
　　者其心志本來易簡而習艱險也艱險一習與天<lb/>
　　地?矣所以坎險之卦易坤?之位加一習字表<lb/>
　　其由易簡以入艱險也<lb/>
<pb n="9b"/>
　　　右第一章首言乾坤之理形於天地之兩間則<lb/>
　　　易之卦與爻位吉凶變化之理畢具繼言乾剛<lb/>
　　　坤柔相推而生變化則易之?偶重卦之功用<lb/>
　　　無遺終言乾坤之易簡而推之在人則可以與<lb/>
　　　天地並而立三極之道則卦雖未畫易雖未作<lb/>
　　　而一經之理本末粲然在目推而行之存乎人<lb/>
　　　爾郭子和曰自天尊地卑而至易簡乾坤之義<lb/>
　　　畢矣朱子曰以造化之實明作經之理又言乾<lb/>
<pb n="10a"/>
　　　坤之理分見於天地而人兼體之也鄭少梅曰<lb/>
　　　有自然之易有庖犧之易有文王之易有孔子<lb/>
　　　之易自然之易在庖犧未畫之前也庖犧之易<lb/>
　　　在文王未作經之前也文王之易在孔子未作<lb/>
　　　十翼之前也庖犧因天地而畫乾坤未畫之前<lb/>
　　　天地是乾坤自然兩卦也故天地之位有貴賤<lb/>
　　　材有剛柔兆有吉凶道有變化相摩則有相推<lb/>
　　　之剛柔相盪則有自然之八卦有雷霆風雨日<lb/>
<pb n="10b"/>
　　　月寒暑之變以成萬物之男女其要不外乎易<lb/>
　　　簡之善而已此自然之易而庖犧法之以畫卦<lb/>
　　　文王玩之以作經孔子述之以作十翼者也<lb/>
聖人設卦觀象繫辭焉而明吉凶<lb/>
　虞下有悔吝二字辭不倫<lb/>
剛柔相推而生變化<lb/>
　此章言文王之作易也聖人指文王也設陳也陳庖<lb/>
　犧所畫之卦以觀其象象謂卦之吉凶爻之變化也<lb/>
<pb n="11a"/>
　下文所云是也吉凶有其象則繫之以辭而明之變<lb/>
　化有其象則剛柔相推以生之剛推柔則柔變而剛<lb/>
　化矣柔推剛則剛變而柔化矣此言爻也不言繫辭<lb/>
　吉凶者承卦下之文猶周官言詩之風即次之以賦<lb/>
　比興而雅頌在其後不復言賦比興者承上文也鄭<lb/>
　少梅曰古卜筮家謂之繇大傳?繇之?是孔子?<lb/>
　去不取也<lb/>
　　此一節明文王作易卦爻之辭耿睎道曰八卦成<lb/>
<pb n="11b"/>
　　列象在其中矣卦之有象見吉凶猶天之垂象見<lb/>
　　吉凶也剛柔兩盛為相摩一盛一衰為相推八卦<lb/>
　　交互為相錯一去一來為相盪<lb/>
是故吉凶者失得之象也<lb/>
　象猶形之有影也失則凶得則吉觀事之失得則知<lb/>
　吉凶之必至矣朱子曰象者物之似也<lb/>
悔吝者憂虞之象也<lb/>
　吉有凶凶有吉吉凶二辭不能盡也故又有悔吝悔<lb/>
<pb n="12a"/>
　追恨也吝文從文從口口以為是文過而不改也觀<lb/>
　事之憂虞則知悔吝之必至矣朱子曰吉凶相對而<lb/>
　悔吝居其中悔自凶而趣吉吝自吉而向凶耿睎道<lb/>
　曰悔過而將改則過止生於心故為憂之象憂在心<lb/>
　也吝過而不改則過遂形於外故為虞之象虞在物<lb/>
　也<lb/>
變化者進退之象也<lb/>
　耿睎道曰六爻剛推柔則剛進而柔退柔推剛則柔<lb/>
<pb n="12b"/>
　進而剛退進者變也退者化也觀爻有進退則知變<lb/>
　化之所通矣<lb/>
剛柔者晝夜之象也<lb/>
　?卦屬陽剛明晝之象外卦屬陰柔闇夜之象故離<lb/>
　之三為日<graphic n="KR2603" url="https://raw.githubusercontent.com/kanripo/KR-Gaiji/master/images/KR2603.png" mimeType="image/png"/>而豐之二為日中觀時有晝夜則知剛<lb/>
　柔之所分矣<lb/>
六爻之動三極之道也<lb/>
　三極與三材異三材陰陽柔剛仁義是其材也極至<lb/>
<pb n="13a"/>
　也三極天地人各一其極也必待於六爻之動者爻<lb/>
　有肴義又有交義剛柔雜居於六位之名也爻圓而<lb/>
　動天也位方而?地也位之當不當人也以天之剛<lb/>
　?居地之陽位在人為位正當也動而變柔是以柔<lb/>
　?居尊位不當矣柔居陽位在人為位不當也動而<lb/>
　變剛是以剛?居尊位為位當矣柔也亦然是三者<lb/>
　必極其道之變通而後已是以謂之三極也<lb/>
　　此一節言設卦所觀之象以歸於三極之道<lb/>
<pb n="13b"/>
是故君子所居而安者易之序也所樂而玩者爻之辭<lb/>
也<lb/>
　君子指體易之人居者處而不出也樂聲洛玩者觀<lb/>
　之詳朱子曰序謂卦爻所著事物當然之次第張子<lb/>
　厚曰每玩習則有所益所以可樂朱子發曰易貴賤<lb/>
　之序爻吉凶之辭張舜元曰進退各以其序吉凶各<lb/>
　有其辭<lb/>
　　此一節明君子體玩卦爻以待用者也<lb/>
<pb n="14a"/>
是故君子居則觀其象而玩其辭動則觀其變而玩其<lb/>
占是以自天祐之吉?不利<lb/>
　君子處而不為則時之合應何卦觀其卦之象而玩<lb/>
　其卦之辭出而有為則筮之所變何爻觀其爻之變<lb/>
　而玩其爻之占?卦?而爻動用?則吉若乃動必<lb/>
　觀所變之卦其占吉而後動也朱子曰凡單言變者<lb/>
　化在其中占謂所值吉凶之?也張舜元曰觀象玩<lb/>
　辭觀變玩占吉凶之期可以前知矣李仲永曰吉凶<lb/>
<pb n="14b"/>
　　天也觀而玩之避凶趨吉一順乎天是以有吉而<lb/>
　?不利也<lb/>
　　此一節言君子體玩卦爻以致用而獲吉也林?<lb/>
　　中曰此所謂易有聖人之道四焉者也蘭惠卿曰<lb/>
　　象與辭寓於書而已存故居則法之以體其常變<lb/>
　　與占求諸蓍而後見故動則筮之以盡其變<lb/>
　　　右第二章專言文王之作易之象觀天地乾坤<lb/>
　　　以演卦生爻不能?吉凶悔吝有待於君子體<lb/>
<pb n="15a"/>
　　　玩之以致諸用與易道合然後有吉而?凶也<lb/>
彖者言乎象者也<lb/>
　彖者指文王所係卦下之辭言一卦之大象即第二<lb/>
　章所觀之象也<lb/>
爻者言乎變者也<lb/>
　爻以變動為占爻者指文王所係爻下之辭鄭少梅<lb/>
　曰揲蓍遇七八不變遇九六即變今易皆系九六則<lb/>
　言其變也以左氏考之因變而得辭龔氏曰道?變動<lb/>
<pb n="15b"/>
　則為三材有變動則為六爻朱子發曰聖人設卦觀<lb/>
　象?而識之天下不皆識故彖辭所以言一卦之象<lb/>
　剛柔相推而生變化變化有難知者故爻辭所以言<lb/>
　一爻之變<lb/>
吉凶者言乎其失得也悔吝者言乎其小疵也<lb/>
　耿睎道曰積悔可以為吉而未純乎吉積吝可以為<lb/>
　凶而未純乎凶是以同為小疵龔氏曰積而大之則<lb/>
　成得失也<lb/>
<pb n="16a"/>
?咎者善補過也<lb/>
　善其補過也龔氏曰止於常則其?全全則人以為<lb/>
　休而依之過於常則其行闕闕則人以為咎而違之<lb/>
　唯隨其闕而補之然後?咎正義曰即此一爻能補<lb/>
　其過<lb/>
　　第一節朱子曰此卦爻辭通例耿氏曰此申上章<lb/>
　　君子居則觀其象象烏在彖之所言是也動則觀<lb/>
　　其變變烏在爻之所言是也或言象或言變以至<lb/>
<pb n="16b"/>
　　言失得言小疵則有盡其言之辭焉乃居而玩之<lb/>
　　之辭也有吉凶有悔吝有?咎乃動而玩之之占<lb/>
　　也竊謂辭者卦爻象之辭卦如履虎尾爻如潛龍<lb/>
　　之類是也占指言變之占不及卦也如勿用利見<lb/>
　　大人是也上章皆言吉凶悔吝剛柔變化之象此<lb/>
　　章則言彖爻吉凶悔吝之辭<lb/>
是故列貴賤者存乎位<lb/>
　列謂成列有序位六位也卑高以陳貴賤位矣位高<lb/>
<pb n="17a"/>
　者貴位卑者賤故孔子論三多凶五多功謂之貴賤<lb/>
　之等上貴而下賤也與陽貴陰賤不同<lb/>
齊小大者存乎卦<lb/>
　陰陽固有小大之分然一?一陽對立乎有域之間<lb/>
　未嘗有餘亦未嘗不足小者往大者來所以為泰也<lb/>
　而大者亦時乎往小者亦時乎來大者之能畜小也<lb/>
　而小者亦時乎能畜大大者之過小也而小者亦時<lb/>
　乎能過大並立之謂齊王景孟曰爻者言乎變而列<lb/>
<pb n="17b"/>
　貴賤者又存乎位彖者言乎象而齊小大者又存乎<lb/>
　卦<lb/>
辯吉凶者存乎辭<lb/>
　辯分?之也承上卦爻之文則卦爻所係之辭也<lb/>
憂悔吝者存乎介<lb/>
　介界也介在吉凶之兩間分界處也朱子曰介謂辯<lb/>
　?之端?善惡已動而未形之時於此憂之則不至<lb/>
　於悔吝矣<lb/>
<pb n="18a"/>
震?咎者存乎悔<lb/>
　朱子曰震動也知悔則有以動其補過之心而?咎<lb/>
　　此第二節申上一?之義講義曰位卦吉凶悔吝<lb/>
　　?咎皆申上文之言爻之變有貴賤之不等而能<lb/>
　　列者以其位也彖之象有小大之不齊而能齊之<lb/>
　　者以其卦也吉凶之有失得而能辯之者以其有<lb/>
　　辭也悔吝之有小疵而能憂之者以其能介也?<lb/>
　　咎之善補過而能震之者以其知悔也<lb/>
<pb n="18b"/>
是故卦有小大辭有險易<lb/>
　陽卦體大其辭平易陰卦體小其辭險陂平易多吉<lb/>
　險陂多凶君子小人之分也<lb/>
辭也者各指其所之<lb/>
　指其險易之方各者卦有小有大也之所往也李仲<lb/>
　永曰指其吉凶之所在而使之趣避也朱子發曰辭<lb/>
　有易者之於吉也辭有險者之於凶也或曰左氏不<lb/>
　言得某爻而言某卦之某卦之變也易以變為占猶<lb/>
<pb n="19a"/>
　漢書註邦之字曰國之之<lb/>
　　　右第三章專言文王作易所擊之辭<lb/>
易與天地?故能彌綸天地之道<lb/>
　此總言易之為書與天地適相當無欠無餘也準均<lb/>
　停也彌亦作?綸條理也彌綸天地之道猶所謂贊<lb/>
　天地之化育也朱子發曰生蓍立卦生爻三者?天<lb/>
　地也亦通<lb/>
仰以觀于天文俯以察于地理是故知幽明之故<lb/>
<pb n="19b"/>
　天在上故曰仰地在下故曰俯以者以此易之書也<lb/>
　天?故曰觀地近故曰察文者氣之所形如日月星<lb/>
　雲之象理者形之所成如高下流峙之義文明也理<lb/>
　幽也朱子發曰仰以易觀乎天則凡地之成形者莫<lb/>
　不有是文俯以易察乎地則凡天之成象者莫不有<lb/>
　是理然則幽明一致也幽者明之理明者幽之文是<lb/>
　所謂故也<lb/>
原始反終故知死生之?<lb/>
<pb n="20a"/>
　朱子曰原者推之於前反者要之於後?謂始何?<lb/>
　有生終何?有死生從何來死從何去此原始反終<lb/>
　之謂也夫有生必有死有死必有生一晝夜之間極<lb/>
　覆載之?無一息不生無一息不死人物各受一元<lb/>
　之氣有聚有散自然如此死者氣散於太?生者氣<lb/>
　聚於其物氣者陰陽大造之氣非一物之所得私也<lb/>
　非謂死者復生如異端所謂前身化後身或人為異<lb/>
　類異類之為人也?謂言其理也程可久曰二氣絪<lb/>
<pb n="20b"/>
　?而精聚物之所以生二氣離析魂不載於營魄而<lb/>
　遊焉物之所以死<lb/>
精氣為物游魂為變是故知鬼神之情狀<lb/>
　氣之精者聚而為人物魂之游者散而為變化變對<lb/>
　化言則變為生化為死單言變者化之義也胡翼之<lb/>
　曰於萬物之間受陰陽之精氣而靈者則為人人受<lb/>
　陰陽之精氣萃之於身則耳目口鼻心知?膚而為<lb/>
　體魄合於人身則謂之魂故目能視耳能聽心能思<lb/>
<pb n="21a"/>
　慮則謂之神及夫思慮既久精神已倦心知己勞?<lb/>
　膚漸衰用之太過及其死也體魄降於地骨肉斃於<lb/>
　下精神散之於天則為神體魄散之於下則為鬼左<lb/>
　氏載子?之言思之精爽是謂魂魄去之何以能久<lb/>
　祭義曰氣也者神之盛也魄也者鬼之盛也人之生<lb/>
　則精氣聚而為神死則骨肉散而為鬼而精魂改變<lb/>
　去形離體則成變化之道也程正叔曰變則存者亡<lb/>
　堅者腐更無物也張子厚曰動物本諸天以呼吸為<lb/>
<pb n="21b"/>
　聚散之漸植物本諸地以?陽升降為聚散之漸物<lb/>
　之初生氣日至而滋息物生既盈氣日反而游散至<lb/>
　之為神以其伸也反之為鬼以其歸也朱子發曰陰<lb/>
　陽之精五行之氣氣聚為精精聚為物得乾為首得<lb/>
　坤為腹得震為足得巽為股得坎為耳得離為目得<lb/>
　艮為鼻得?為口及其散也五行陰陽各還其本故<lb/>
　魂陽反於天魄陰歸於地陰陽轉續觸類成形其游<lb/>
　魂為變乎講義曰精氣為物言其聚也游魂為變言<lb/>
<pb n="22a"/>
　其散也精天一之所生也故自此而化生自此而壯<lb/>
　長自此而神明氣陰陽之所成也故一清一濁而具<lb/>
　天地一呼一吸而成晝夜或動而散或?而止此所<lb/>
　以聚為物物成形而有所歸故大化有四以至於死<lb/>
　死則體魄降於地魂氣升於天降則為化化則因形<lb/>
　而盡升則為變變則無不之故鬼以有所歸而為言<lb/>
　則凡物之化可知之也神以無不在為言則凡游魂<lb/>
　之變可知也游魂者聚魄之對也故者其事之所因<lb/>
<pb n="22b"/>
　也?者其理之所在也情者可以意通也狀者可以<lb/>
　形測也耿南仲曰精神魂魄意五者聚而為物散而<lb/>
　為變其聚也精為先故於物言精氣其散也魂為先<lb/>
　故於變言游魂而已不直曰精而曰精氣者有曰精<lb/>
　氣有曰神氣氣以神主以精凝有精則氣從之矣夫<lb/>
　聚而為物散而為變同此五者而已則鬼神之情狀<lb/>
　何以異乎人之情狀哉鬼神特其散者而已以其聚<lb/>
　可以知其散也又曰祝可以通則鬼神之情無以異<lb/>
<pb n="23a"/>
　乎人之情尸可以象則鬼神之狀無以異乎人之狀<lb/>
　張舜元曰情由狀立狀因情成鬼神雖去形其情不<lb/>
　違乎狀故獺之祭也不離乎獸人之祭也以粢盛為<lb/>
　主祝天則以圓丘祭地則以方澤是知鬼神之情不<lb/>
　違乎狀猶天地神祇不違其方?也<lb/>
　　此一節言易之作知天地之道故?之而能彌綸<lb/>
　　之也柴氏曰易所謂彌綸天地之道天地何道也<lb/>
　　一文一理有幽明之故一始一終有死生之?一<lb/>
<pb n="23b"/>
　　物一變有鬼神之情狀文理者幽明也知其故則<lb/>
　　易也始終者死生也知其?則易也物變者鬼神<lb/>
　　也知其情狀則易也朱子曰此窮理之事也以者<lb/>
　　聖人以易之書也易者陰陽而已幽明死生鬼神<lb/>
　　皆陰陽之變天地之道也王景孟曰天地之道即<lb/>
　　下所謂一陰一陽是也在天地則為幽明寓於始<lb/>
　　終則為生死見於物變則為鬼神易之為書彌縫<lb/>
　　無闕綸理有序而天地之道盡在此書<lb/>
<pb n="24a"/>
與天地相似故不違<lb/>
　違悖也知天地之道幽明死生鬼神之故之?之情<lb/>
　狀故能?天地而與之相似彌綸天地之道而不違<lb/>
　也<lb/>
知周乎萬物而道濟天下故不過旁行而不流<lb/>
　道或作導流或作留皆非聖人之知周萬物似天之<lb/>
　?明也而道亦似天之濟天下故能不過於亢旁行<lb/>
　乎天下似地之通普也而未嘗?物而忘反故能不<lb/>
<pb n="24b"/>
　流於蕩此言與天地相似也<lb/>
樂天知命故不憂安土敦乎仁故能愛<lb/>
　樂聲洛虞作變非與天地相似故時行則行時止則<lb/>
　止焉知通塞之命而樂之故能無道不行之憂所謂<lb/>
　受命也朱子曰既樂天理又知天命故能無憂與地<lb/>
　相似故不擇土而居焉敦友助之仁而安之故能與<lb/>
　所居而愛所謂里仁也此言故不違王介父曰傃富<lb/>
　貴行乎富貴傃貧賤行乎貧賤所謂樂天也傃夷狄<lb/>
<pb n="25a"/>
　行乎夷狄傃患難行乎患難所謂安土也張知常曰<lb/>
　順天之數故樂天知命而不憂體地之?故安土敦<lb/>
　乎仁而能愛王景孟曰樂天安土此又言易之道無<lb/>
　適而非天地也夫天者制命之君也土者宅生之地<lb/>
　也而易則性命之學也樂天則消息盈?與時皆行<lb/>
　初無?昧干時之失?所知者命也所知者命則無<lb/>
　一毫之非吾命夫何或憂之有安土則素其位而行<lb/>
　無入而不自得初無厭惡不平之念?所敦者仁也<lb/>
<pb n="25b"/>
　所敦者仁則無一物之非吾仁又何不愛之有知命<lb/>
　命之學也敦仁性之學也故曰易性命之學也而天<lb/>
　地盡在是矣<lb/>
　　此節言易之故能彌綸天地之道如此知周萬物<lb/>
　　道濟天下而不過旁行而不流即其所以與天地<lb/>
　　相似者也樂天知命安土敦仁不憂能愛即其所<lb/>
　　以不違者也<lb/>
範圍天地之化而不過<lb/>
<pb n="26a"/>
　朱子曰範如甄冶之有模圍匡郭也天地之化無窮<lb/>
　而易為之範圍不使過於中道所謂財成者也王景<lb/>
　孟曰天地之化即陰陽二氣之相為推移是也李氏<lb/>
　曰前言彌綸天地之道此言範圍天地之化道者陰<lb/>
　陽之運行化者陰陽之生育龔氏曰春則生夏則長秋<lb/>
　則歛冬則藏一寒一暑終則復始天地之化也使之<lb/>
　各因其時而成功此之謂範至於寒不陵暑暑不奪<lb/>
　寒陰不至於太肅陽不至於太?而萬物各得?氣<lb/>
<pb n="26b"/>
　以生此之謂圍範圍不過皆中節也<lb/>
曲成萬物而不遺<lb/>
　李仲永曰萬物散殊洪?巨細各各成形者曲成而<lb/>
　不遺也<lb/>
通乎晝夜之道而知<lb/>
　通貫也朱子曰通猶兼也晝夜即幽明死生鬼神之<lb/>
　謂耿睎道曰晝夜積而成寒暑寒暑積而成??積<lb/>
　而成古今萬物之動?出入死生榮悴於是迭廢而<lb/>
<pb n="27a"/>
　迭起矣通乎晝夜之道同為一條而知則近之於出<lb/>
　作入息之??之於往古來今之變小之為?覺大<lb/>
　之為幽明死生鬼神無不洞達矣<lb/>
　　此一節結彌綸天地之道與通乎晝夜之道而知<lb/>
　　之者也晝夜之道不過?陽兩端而已矣幽明死<lb/>
　　生鬼神皆一陰一陽也<lb/>
故神?方而易?體<lb/>
　朱子曰通晝夜之道如此然後可見至神之妙無有<lb/>
<pb n="27b"/>
　方所易之變化無有形體也王輔嗣曰方體者皆系<lb/>
　於形器者也神則陰陽不測易則唯變所適不可以<lb/>
　一方一體明王景孟曰神與易非二物也郭子和曰<lb/>
　孔子言神易道聖人凡有四者之異且神?自神其<lb/>
　在道則道之神也在易則易之神也在聖人則聖人<lb/>
　之神也神寓於道易聖人各有其名不謂之神此神<lb/>
　所以無方也李子思曰八卦相錯交變而不常乾或<lb/>
　來?坤或往外坎或居上離或居下或剛上文柔或<lb/>
<pb n="28a"/>
　柔來文剛或剛得中或柔得位以至反對相易形象<lb/>
　非一殆不可指其方而名其體也唯其不可以指其<lb/>
　方而名其體夫是以謂之神謂之易神者不可知測<lb/>
　易者交相易之謂也耿睎道曰天?地下不為無方<lb/>
　天圓地方不為無體與天地?與天地相似則固在<lb/>
　方體之中矣乃若範圍天地之化曲成萬物通乎晝<lb/>
　夜之道則無方亦無體矣<lb/>
一陰一陽之謂道<lb/>
<pb n="28b"/>
　道者比?行路以為稱也一陰一陽往來升降消長<lb/>
　變化周流無窮故不居於一方不定於一體此之謂<lb/>
　易之道也程伯淳曰道非陰陽所以一陰一陽者道<lb/>
　也如一闔一闢謂之變<lb/>
繼之者善也成之者性也<lb/>
　繼者接續之辭成者始終之辭姑以乾坤言之純陽<lb/>
　者乾之道也純?者坤之道也乾坤有純陽純陰之<lb/>
　道故接續此道者為元亨利貞四者即所繼之善也<lb/>
<pb n="29a"/>
　乾由其元亨利貞以終始乎至健坤由其元亨利牝<lb/>
　馬之貞以終始乎至順者即所成之性也程可久曰<lb/>
　一陰一陽之謂道即乾坤見之繼之者善即四?見<lb/>
　之<lb/>
仁者見之謂之仁知者見之謂之知<lb/>
　仁者以愛人為心見易之教人趣吉則曰易之道仁<lb/>
　也知者以慮患為心見易之教人避凶則曰易之道<lb/>
　知也仁知有異見易無異道彼各隨所知者名之爾<lb/>
<pb n="29b"/>
　耿睎道曰仁者有見於仁而謂道仁而不知道之藏<lb/>
　諸知知者有見於知而謂道知而不知道之顯諸仁<lb/>
百姓日用而不知<lb/>
　百姓謂凡民而無見於易者也飢食渴飲夏葛冬裘<lb/>
　君臣父子夫婦長幼無非日用乎一陰一陽之道而<lb/>
　不自知<lb/>
故君子之道鮮矣<lb/>
　君子猶大象之所稱鮮猶民鮮久矣之鮮易之一書<lb/>
<pb n="30a"/>
　無非聖人體易參天地之事今言其道為君子者不<lb/>
　以聖人?天下也李仲永曰是道也一?一陽不離<lb/>
　日用於日用之中見而知之者君子也無所見而不<lb/>
　知者百姓也無所見而不知者多則見而知之者鮮<lb/>
　矣<lb/>
　　此一節言易之神彌綸天地之道而人罕知之大<lb/>
　　抵此章皆言致知之學首言易知天地之幽明死<lb/>
　　生鬼神之道中言聖人通乎晝夜之道而知易此<lb/>
<pb n="30b"/>
　　又言天下之見道偏闇而鮮知易也<lb/>
顯諸仁藏諸用鼓萬物而不與聖人同憂<lb/>
　至此始言聖人之於為諸毛氏曰古者反聲切字之原<lb/>
　佛家者流謂之二合??字合一聲也易顯之於仁<lb/>
　陽之闢也而主生凡吉慶亨利之事也即仁者之所<lb/>
　見者也易藏之於用陰之闔也而主殺凡凶咎悔吝<lb/>
　之事也即知者之所見者也聖人之心憂患天下恐<lb/>
　一物之不得其所而易以陽生?殺鼓動萬物使之<lb/>
<pb n="31a"/>
　自為趨避而不與聖人同其憂患斯世之心?易道<lb/>
　無所容心與天地相?而聖人不能忘情者也<lb/>
盛?大業至矣哉<lb/>
　嗟嘆易之?業如此其至也朱子曰顯自?而之外<lb/>
　仁謂?之發也藏自外而之?用謂業之本也毛氏曰<lb/>
　聖人之憂有所不忍易之吉凶有所不恕林?中曰<lb/>
　仁顯而用藏則?盛而業大人見其盛?大業之美<lb/>
　而不知其顯仁藏用之神故曰至矣哉歎其妙用也<lb/>
<pb n="31b"/>
　　此一節意屬於成之者性之下其中欲言人不知<lb/>
　　易以仁知百姓君子間之張知常曰此易之所以<lb/>
　　不得不興聖人之所以不得不作易也張子厚曰<lb/>
　　此篇或?易書或?天地或?人卒歸一道雖甚<lb/>
　　參錯而理則同也竊謂言易法象天地與之相?<lb/>
　　而行之存乎人故其終必歸之聖人君子也<lb/>
富有之謂大業日新之謂盛?<lb/>
　既贊?業之盛大必推原其極大之由洪??下媺<lb/>
<pb n="32a"/>
　惡短長皆?陽之所造化是名大業消息盈?往來<lb/>
　更禪皆陰陽之所迭運是名盛?之謂與謂之不同<lb/>
　之謂者猶曰是名也謂之者猶曰呼為也張子厚曰<lb/>
　?有者大無外日新者久無窮<lb/>
生生之謂易<lb/>
　因?業之?有日新而推本之曰凡此皆易也易道<lb/>
　生生不窮所以富而有其業日而新其?也朱子發<lb/>
　曰?生陽陽生陰陰復生陽生生不窮是謂之易朱<lb/>
<pb n="32b"/>
　子曰理與氣皆然也<lb/>
成象之謂乾效法之謂坤<lb/>
　蘭惠卿曰乾始三晝以象三才故曰成象坤則斷三<lb/>
　畫成六效法乎乾故曰效法毛伯玉曰畫一以為?<lb/>
　謂之成象因?而生耦謂之效法乾坤者?耦之畫<lb/>
　也<lb/>
極數知來之謂占通變之謂事<lb/>
　蘭惠卿曰揲蓍之時極十又八變之數遂知來物是<lb/>
<pb n="33a"/>
　之謂占化而裁之推而行之舉而錯之天下之民謂<lb/>
　之事業是之謂事朱子曰事行事也所謂占者極蓍<lb/>
　揲之數可以前知也所謂事者即占之變而通之者<lb/>
　也<lb/>
陰陽不測之謂神<lb/>
　方其筮時未知此爻為陰為陽得一爻又未知次爻<lb/>
　以至六爻成卦未知陽卦或陰卦是之謂不測不測<lb/>
　則不可知是其神也唯其神所以占而知來講義曰<lb/>
<pb n="33b"/>
　陰知其在?而不知其在陽陽知其在陽而不知其<lb/>
　亦在陰此之謂不測<lb/>
　　此一節林?中曰有生而後有象有象而後有法<lb/>
　　有法而後有占有占而後有事竊謂始言易之神<lb/>
　　而占筮之事卒歸於神而已<lb/>
　　　右第四章始言易之在天地繼言文王觀天地<lb/>
　　　之象而作易又繼言文王作易而繫之辭至此<lb/>
　　　乃言易道難知而寄之筮占也?易之成書?<lb/>
<pb n="34a"/>
　　　天地能彌綸其道而其神天下罕知易不能憂<lb/>
　　　患而寓其神於占筮告天下也<lb/>
夫易廣矣大矣以言乎?則不禦以言乎邇則?而正<lb/>
以言乎天地之間則備矣<lb/>
　易以道陰陽而陰陽之性則乾坤是也乾大坤廣故<lb/>
　易為廣大廣配地大配天以言乎?謂天也天之行<lb/>
　健故不可禦以言乎邇謂地也地?直方故?而正<lb/>
　以言乎天地之間則人道也備言?欠闕也楊廷秀<lb/>
<pb n="34b"/>
　曰廣大出於乾坤龔氏曰廣言?不載也大言?不覆<lb/>
　也王景孟曰合乾坤以為易廣邇謂坤大?謂乾<lb/>
　　此一節總言三極之間?非易也<lb/>
夫乾其?也專其動也直是以大生焉夫坤其?也翕<lb/>
其動也闢是以廣生焉<lb/>
　專陸作塼非翕?級反歛也歛聚其氣闢婢亦反此<lb/>
　申言易之廣大出於乾坤也不禦?正者廣大之所<lb/>
　形也專直翕闢者廣大之所生也朱子曰乾坤各有<lb/>
<pb n="35a"/>
　動?於四?見之??而動交乾一而實故以質言<lb/>
　而曰大坤二而?故以量言而曰廣?天之形雖包<lb/>
　於地之外而其氣常行乎地之中也程可久曰方乾<lb/>
　用事而動坤乃輔乾而開闢及坤用事而?乾乃不<lb/>
　交而專壹也?所閡故曰直以揫歛為事故曰翕李<lb/>
　仲永曰乾為命之府坤則申之而已坤?則翕萬化<lb/>
　而含?動則闢萬化而光大程伯淳曰乾陽也不專<lb/>
　壹則不能直遂坤陰也不翕聚則不能發散<lb/>
<pb n="35b"/>
廣大配天地變通配四時陰陽之義配日月易簡之善<lb/>
配至?子曰易其至矣乎<lb/>
　此申言易之於?邇天地之間如此也而天地之間<lb/>
　以人為貴周官至?以為道本言在人?之到其地<lb/>
　位者也天地者廣大之體四時者變通之序日月者<lb/>
　陰陽之精至?者易簡之所賦尚何以配為哉?乾<lb/>
　坤之廣大變通陰陽之有其義易簡之有其善?以<lb/>
　形容之故有形者廣大?加於天地而非謂天地也<lb/>
<pb n="36a"/>
　有氣者變通莫著於四時而非謂四時也日月之往<lb/>
　來而為寒暑生殺?陽之義也而非指乎日月至?<lb/>
　之在人心而為仁義禮智易簡之善也而非專乎至<lb/>
　?李氏曰取彼以匹此得所配則乾坤有託而顯矣<lb/>
　李仲永曰配者兩相當也象者微像著也程可久曰<lb/>
　廣大者乾坤之體變通者乾坤之用義則理之所在<lb/>
　善則性之所鍾毛伯玉曰本之則為陰陽畫之則為<lb/>
　?耦名之則為乾坤用之則為剛柔造化之妙變動<lb/>
<pb n="36b"/>
　之端生生之理物之體質人之資性位之貴賤?之<lb/>
　邪正?出此二者此聖人本之以作易者也故以其<lb/>
　極至者贊之在易則具於爻象在人則極於聖賢與<lb/>
　天地四時日月俱運於不窮而反之至約則唯陰陽<lb/>
　二畫耳故曰易簡易其至矣乎與盛?大業至矣哉<lb/>
　之辭同此贊上文而生下意也作文者謂之結上生<lb/>
　下是也今人皆分在下一節?為一章誤矣朱子疑<lb/>
　子曰為後人所加?文言?卦多孔子所作亦有門<lb/>
<pb n="37a"/>
　人記之者此子曰字著孔子言之至此而嘆美之如<lb/>
　書之乃言曰也<lb/>
夫易聖人所以崇?而廣業也<lb/>
　聖人之?業體乾坤之易簡而為之首章已明其指<lb/>
　而此因贊易之至極於易簡之善配人心之至?而<lb/>
　乃申首章未盡之意也崇大之廣廣之也體乾坤以<lb/>
　廣大其?業猶易之廣大而配天地也<lb/>
知崇禮卑崇效天卑法地<lb/>
<pb n="37b"/>
　?之崇由夫知之所及業之廣由夫禮之所行知性<lb/>
　乎水易流於卑貴乎上騰故崇效天之?然後?可<lb/>
　以崇禮性乎大易過於?必貴乎下降故卑法地之<lb/>
　下然後業可以廣知今智禮或作體卑或作埤婢皆<lb/>
　非不曰知效天禮法地而云崇卑者則?欲其崇如<lb/>
　天卑如地非知本如天禮本如地也鄭舜舉曰成已<lb/>
　者?也故欲崇崇則日新成物者業也故欲廣廣則<lb/>
　富有林?中曰水性下知則配焉不極?明不足以<lb/>
<pb n="38a"/>
　為知火性上禮則配焉不道中庸不足以為禮<lb/>
天地設位而易行乎其中矣<lb/>
　設位言天尊地卑陳布於上下也自天地奠位而易<lb/>
　運行乎其中?非所以法象者此知禮之欲崇卑亦<lb/>
　效法於天地也論易之理先天地而存有太極然後<lb/>
　有天地論易之道則有天地易道然後行?天地則<lb/>
　?所寄託也郭子和曰易之廣大備於天地之間舉<lb/>
　天下之事莫不有易之道凡具天地之象者易已在<lb/>
<pb n="38b"/>
　其中故聖人無適而不用易<lb/>
成性存存道義之門<lb/>
　成知禮之性而存之又存其道義從此而出?崇業<lb/>
　廣矣門謂從此而出也由是之焉而有得則為?行<lb/>
　而宜之而有功則為業<lb/>
　　　右第五章言易之廣大散在三極而出於乾坤<lb/>
　　　乾坤之善在人為?業法象天地而成其性則<lb/>
　　　?業從此出矣<lb/>
<pb n="39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厚齋易學卷四十三<lb/>
</p>
<p>
</p>
  </div>
</body>
</text>
</TEI>