<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷三十八</head>
    <p>
<pb n="1a"/>
欽定四庫全書<lb/>
　春秋分記卷三十八　　　宋　程公?　撰<lb/>
　　書二十<lb/>
禮樂書第三<lb/>
　晉<lb/>
　　　　　車服饗禮<lb/>
晉文公圖伯定襄王于郟<hi>僖二十五年</hi>王享醴命之宥請隧<lb/>
勿許曰王章也未有代?而有二王亦叔父之所惡也<lb/>
<pb n="1b"/>
文公不敢請受地而還後三年<hi>二十八年</hi>鄭伯傅王用平禮<lb/>
也王享醴命晉侯宥命尹氏及王子虎?史叔興父策<lb/>
命晉侯為侯伯賜之大輅之服戎輅之服彤弓一彤矢<lb/>
百玈弓矢千秬鬯一卣虎賁三百人命為侯伯曰用平<lb/>
禮以平王時命文侯之禮也<lb/>
　　平王享晉文侯以鄭武公為相今襄王享文公復<lb/>
　　用鄭伯為相舉祖宗舊禮故曰用平禮也大輅賜<lb/>
　　同姓<hi>詳見上</hi>戎輅專征伐彤弓一彤矢百玈弓矢千<lb/>
<pb n="2a"/>
　　平王亦曾以此錫文侯秬鬯一卣卣中尊詩所謂<lb/>
　　?流在中也?流即秬鬯周禮鬱人掌和鬱鬯以<lb/>
　　實?而陳之釀秬為酒有鬱金之草和之使芬香<lb/>
　　條鬯故曰秬鬯天子賜同姓諸侯乃秬鬯如宣王<lb/>
　　賜召穆公秬鬯一卣平王錫晉文侯秬鬯一卣<lb/>
至景公請于王以黻冕命士?亦出王之賜<hi>宣十六年</hi>既而<lb/>
使士?平王室定王享之殽烝武子歸乃講求三代之<lb/>
典禮以脩晉國之法於是僣王禮矣其後魯?晉師于<lb/>
<pb n="2b"/>
上鄍魯賜晉三帥先路三命之服司馬司空輿帥候正<lb/>
亞旅皆受一命之服賜出於魯禮又變也<hi>成二年</hi>至若析<lb/>
羽為旌乃王制而齊鄭有之戚之?假羽毛於齊<hi>襄十四年</hi>
召陵之?假羽旄於鄭<hi>定四年</hi>齊鄭則僣矣晉為盟主又<lb/>
從假焉皆其大夫為之也傳曰明日或?以?晉於是<lb/>
乎失諸侯著非禮也<lb/>
　　　　　樂<lb/>
武王克殷成王定之分唐叔以大路密須之鼓闕鞏<hi>甲名</hi>
<pb n="3a"/>
姑洗<hi>鐘名定四年</hi>悼公享魯穆叔金奏肆夏之三工歌文王<lb/>
之三歌鹿鳴之三在禮九夏王夏者天子所用其餘八<lb/>
夏諸侯皆得用之陔夏卿大夫亦得用之自晉以肆夏<lb/>
享穆叔非禮也又可歌兩君相見之樂乎郊特牲曰大<lb/>
夫之奏肆夏也由趙文子始也文子自成十八年為卿<lb/>
於此時已備用肆夏故公以之享穆叔穆叔以為非<lb/>
　　襄四年傳穆叔如晉悼公享之金奏肆夏之三不<lb/>
　　拜<hi>肆夏樂曲名周禮以鐘鼓奏九夏其二曰肆夏一名樊三曰韶夏一名遏四曰納夏一名渠擊</hi>
<pb n="3b"/>
　　<hi>鍾而奏此三夏曲肆夏一名樊國語云金奏肆夏樊遏渠杜遂分為三夏之?名?叔玉云肆夏時</hi>
　　<hi>邁也樊遏執競也渠思文也</hi>工歌文王之三不拜<hi>大雅之首文王大明綿</hi>
　　歌鹿鳴之三三拜<hi>小雅之首鹿鳴四牡皇華</hi>韓獻子使行人子<lb/>
　　?問之曰子以君命辱於敝邑先君之禮藉之以<lb/>
　　樂以辱吾子吾子舍其大而重拜其細敢問何禮<lb/>
　　也對曰三夏天子所以享元侯也使臣弗敢與聞<lb/>
　　文王兩君相見之樂也臣不敢及<hi>稱文王之?受命作周</hi>鹿<lb/>
　　鳴君所以嘉寡君也敢不拜嘉四牡君所以勞使<lb/>
<pb n="4a"/>
　　臣也敢不重拜皇皇者華君教使臣曰必諮於周<lb/>
　　臣聞之曰訪問於善為咨咨親為詢咨禮為度咨<lb/>
　　事為諏咨難為謀臣獲五善敢不重拜<lb/>
周官大司樂王師大獻則令奏愷樂樂師?軍大獻教<lb/>
愷歌司馬法曰得意則愷樂所以示喜也蓋師出以律<lb/>
則示其憂師還以愷則示其喜晉文敗楚於城濮振旅<lb/>
愷入于晉尚此意歟<lb/>
　齊<lb/>
<pb n="4b"/>
管仲相桓公也王使宰孔賜齊侯胙仲則教桓公以天<lb/>
威不違?咫尺敢不下拜王以上卿之禮享管仲則辭<lb/>
以有天子之二守國?在其視舅犯相晉文請隧召王<lb/>
蓋異矣然桓公?嬖如夫人者六人管仲三歸反坫具<lb/>
官君臣昧於正身以?五公子之禍至靈公僣王者為<lb/>
旌之制而為毛又不可訓逮其季世公室寖衰陳氏益<lb/>
?景公憂焉嘗與晏子坐于路寢公歎曰美哉室其誰<lb/>
有此乎晏子曰敢問何謂也公曰吾以為在?對曰如<lb/>
<pb n="5a"/>
君之言其陳氏乎陳氏雖無大?而有施於民豆區釜<lb/>
鍾之數其取之公也薄其施之民也厚公厚斂焉陳氏<lb/>
厚施焉民歸之矣詩曰雖無?與女式歌且舞陳氏之<lb/>
施民歌舞之矣後世若少惰陳氏而不亡則國其國也<lb/>
己公曰善哉是可若何對曰唯禮可以己之在禮家施<lb/>
不及國民不遷農不移工賈不變士不濫官不滔大夫<lb/>
不收公利公曰善哉我不能矣吾今而後知禮之可以<lb/>
為國也對曰禮之可以為國也久矣與天地並君令臣<lb/>
<pb n="5b"/>
共父慈子孝兄愛弟敬夫和妻柔姑慈婦聽禮也君令<lb/>
而不違臣共而不貳父慈而教子孝而箴兄愛而友弟<lb/>
敬而順夫和而義妻柔而正姑慈而從婦聽而婉禮之<lb/>
善物也公曰善哉寡人今而後聞此禮之上也對曰先<lb/>
王所?於天地以為其民也是以先王上之公不能用<lb/>
而齊後卒為陳氏代之云<lb/>
　宋<lb/>
宋殷後也?子之命曰統承先王修其禮物作?于王<lb/>
<pb n="6a"/>
家禮曰宋之郊也契也是天子之事守也其典制有自<lb/>
矣<lb/>
僖二十四年成公如楚還入於鄭鄭伯將享之問禮於<lb/>
皇武子對曰宋先代之後也於周為客天子有事膰焉<lb/>
有喪拜焉豐厚可也鄭伯從之享宋公有加禮也襄九<lb/>
年警火一段亦見宋制度皆是殷之舊惟用馬於四墉<lb/>
祀盤庚于西門之外或殷祭未可知特?而難考文獻<lb/>
不足證殆此類歟十年宋公享晉悼公請以桑林荀罃<lb/>
<pb n="6b"/>
辭荀偃士?曰諸侯宋魯於是觀禮魯有禘樂?祭用<lb/>
之宋以桑林享君不亦宜乎舞師題以旌夏師謂樂師<lb/>
旌夏大旌也舞者行列以大旌表識之大射禮舉旌以<lb/>
?偃旌以商亦其類歟宋王者後用天子禮樂桑林亦<lb/>
殷制也乃若文公之葬<hi>成二年</hi>傳言始厚葬用蜃炭益車<lb/>
馬始用殉重器備?有四阿棺有翰檜則著非禮之失<lb/>
云<lb/>
　衛<lb/>
<pb n="7a"/>
武王克殷成王定之分康叔以大路少帛<hi>雜帛</hi>綪茷旃旌<lb/>
<hi>通帛為旃析羽為旌</hi>大?<hi>鍾?</hi>取於有閻之土以共王職取於相土<lb/>
之東都以?王之東蒐皆?以商政疆以周索以有明<lb/>
?故昭之以分物懿公之敗<hi>閔二年</hi>文公大布之衣大帛<lb/>
之冠務材訓農通商惠工敬教勸學授方任能大布麤<lb/>
布大帛厚繒蓋用諸侯諒闇之服以?復國也<lb/>
穆公賞新築人仲叔于奚以邑<hi>成二年</hi>辭請曲縣繁纓以<lb/>
朝許之仲尼聞之曰惜也不如多與之邑唯器與名不<lb/>
<pb n="7b"/>
可以假人君之所司也名以出信信以守器器以藏禮<lb/>
禮以行義義以生利利以平民政之大節也若以假人<lb/>
與人政也政亡則國家從之弗可止也己衛在春秋僣<lb/>
禮鮮少聖人因曲縣繁纓之予就其?以正之故曰惜<lb/>
也謂其餘則不勝責矣<lb/>
　　曲縣軒縣也周禮天子樂官縣四周諸侯軒縣闕<lb/>
　　南方辟王也繁纓繁與鞶同馬大帶也纓馬鞅也<lb/>
　　玉路金路象路鞶纓皆以五采罽飾之革路鞶纓<lb/>
<pb n="8a"/>
　　以條絲飾之木路以淺黑飾韋為鞶鵠色飾韋為<lb/>
　　纓而以賜大夫非也<lb/>
　　　　　衛音<lb/>
樂記曰鄭衛之音亂世之音也比於慢矣桑間濮上之<lb/>
音亡國之音也其政散其民流鄭氏曰濮水之上地有<lb/>
桑間者亡國之音於此之水出也昔殷紂使師延作靡靡之<lb/>
樂己而自沉於濮水後師涓過焉夜聞而寫之為晉平<lb/>
公鼓之<lb/>
<pb n="8b"/>
蔡陳曹燕禮樂不詳見<lb/>
　　昭四年傳鄭渾罕曰姬在列者蔡及曹滕其先亡<lb/>
　　乎偪而無禮謂蔡偪楚曹滕偪宋也然宋先代之<lb/>
　　後曹滕偪而從之尚庶幾焉若蔡以中國而從夷<lb/>
　　觀其盟?攻戰惟楚之從斯其違禮甚矣<lb/>
　陳<lb/>
哀十五年夏楚伐吳陳侯使公孫弔焉及良而卒將以<lb/>
尸入吳子使大宰嚭勞且辭曰以水潦之不時無乃?<lb/>
<pb n="9a"/>
然隕大夫之尸以重寡君之憂寡君敢辭上介芋尹蓋<lb/>
對曰寡君聞楚為不道薦伐吳國滅厥民人寡君使蓋<lb/>
備使弔君之下吏無?使人逢天之慼大命隕隊?世<lb/>
于良廢日共積一日遷次今君命逆使人曰無以尸造<lb/>
于門是我寡君之命委于草莽也且臣聞之曰事死如<lb/>
事生禮也於是乎有朝聘而終以尸將事之禮又有朝<lb/>
聘而遭?之禮若不以尸將命是遭?而還也無乃不<lb/>
可乎以禮防民猶或踰之今大夫曰死而棄之是棄禮<lb/>
<pb n="9b"/>
也其何以為諸侯主先民有言曰無穢虐士備使奉尸<lb/>
將命苟我寡君之命達于君所雖隕于深淵則天命也<lb/>
非君與涉人之過也吳人?之陳小國而能以禮抗於<lb/>
?吳君子尚之<lb/>
　鄭<lb/>
鄭伯爵也偪於晉楚而禮樂之僣尚多有之以諸侯而<lb/>
祖厲王<lb/>
　　桓十四年宋伐鄭取大?之椽歸為盧門之椽大<lb/>
<pb n="10a"/>
　　?者厲王之?也禮諸侯不敢祖天子大夫不敢<lb/>
　　祖諸侯王?之設於邦國非禮也劉敞曰鄭之祖<lb/>
　　厲王猶魯之郊上帝也<lb/>
賜其臣而以車服<lb/>
　　襄二十六年鄭簡公賞入陳之功賜子展先路三<lb/>
　　命之服賜子?次路再命之服車服皆出於王而<lb/>
　　諸侯自賜其臣非禮也<lb/>
析羽以為王旌<lb/>
<pb n="10b"/>
　　定四年晉人假羽旄於鄭析羽為旌王者所建而<lb/>
　　鄭有之非禮也<lb/>
享王而僣備樂傳?志之著其實也<lb/>
　　莊二十一年鄭厲公享王于闕西辟備六代之樂<lb/>
　　僣也<lb/>
　　　　　子?以禮相鄭<lb/>
子?相鄭以禮為政善於辭令雖晉楚之暴莫能加襄<lb/>
二十五年獻捷于晉戎服將事晉人問之曰我先君武<lb/>
<pb n="11a"/>
莊為平桓卿士城濮之役文公布命曰各復舊職命我<lb/>
文公戎服輔王以受楚捷不敢廢王命也二十八年相<lb/>
鄭伯如楚舍不為壇三十年子?治鄭使都鄙有章上<lb/>
下有服田有封洫廬井有伍豐卷將祭請田焉弗許曰<lb/>
唯君用鮮<hi>野獸</hi>?給而已三十一年相鄭伯如晉晉侯未<lb/>
之見子?使盡壞其館之垣而納車馬焉士文伯讓之<lb/>
對曰未知見時不敢輸幣亦不敢暴露敢請執事將何<lb/>
所命之北?文子相衛襄公以如楚宋之盟故也過鄭<lb/>
<pb n="11b"/>
印段迋勞于棐林如聘禮而以勞辭文子入聘子羽為<lb/>
行人馮簡子與子大叔逆客事畢而出言於衛侯曰鄭<lb/>
有禮其數世之福也其無大國之討乎詩云誰能執熱<lb/>
逝不以濯禮之於政如熱之有濯也濯以救熱何患之<lb/>
有子?之從政也擇能而使之鄭國將有諸侯之事子<lb/>
?乃問四國之為於子羽且使多為辭令與?諶乘以<lb/>
適野使謀可否而告馮簡子使斷之事成乃授子大叔<lb/>
使行之以應對?客是以鮮有敗事北?文子所謂有<lb/>
<pb n="12a"/>
禮也鄭人游於鄉校以論執政然明欲?鄉校子?曰<lb/>
何為夫人朝夕退而游焉以議執政之善否所善吾則<lb/>
行之所惡吾則改之是吾師也若之何?之昭十三年<lb/>
盟于平丘子??貢賦之次曰卑而貢重者甸服也鄭<lb/>
伯男也而使從公侯之貢懼弗給也敢以為請晉人許<lb/>
之?子?為政其於用禮帥本王室而行大叔繼之祖<lb/>
其遺智觀趙簡子問大叔以揖讓周旋之禮<hi>昭二十五年</hi>對<lb/>
曰是儀也非禮也簡子曰敢問何謂禮對曰吉也聞諸<lb/>
<pb n="12b"/>
先大夫子?曰夫禮天之經也地之義也民之行也天<lb/>
地之經而民實則之則天之明因地之性生其六氣用<lb/>
其五行氣為五味發為五色章為五聲?則?亂民失<lb/>
其性是故為禮以奉之為六畜五牲三犧以奉五味為<lb/>
九文六采五章以奉五色為九歌八風七音六律以奉<lb/>
五聲為君臣上下以則地義為夫婦外?以經二物為<lb/>
父子兄弟姑姊甥舅?媾姻婭以象天明為政事庸力<lb/>
行務以從四時為刑罰威獄使民畏忌以類其震曜殺<lb/>
<pb n="13a"/>
戮為溫慈惠和以效天之生殖長育民有好惡喜恕哀<lb/>
樂生于六氣是故審則宜類以制六志哀有哭泣樂有<lb/>
歌舞喜有施舍怒有戰?喜生於好怒生於惡是故審<lb/>
行信令禍福賞罰以制死生生好物也死惡物也好物<lb/>
樂也惡物哀也哀樂不失乃能協于天地之性是以長<lb/>
久簡子曰甚哉禮之大也對曰禮上下之紀天地之經<lb/>
緯也民之所生也是以先王尚之故人之能自曲直以<lb/>
赴禮者謂之成人大不亦宜乎此雖吉之言而曰聞諸<lb/>
<pb n="13b"/>
先大夫子?則子?信達乎禮矣至作丘賦鑄刑書盡<lb/>
壞先王法度與平日設施大異是猶溺春秋功利之習<lb/>
而不自知歟<lb/>
　　　　　鄭聲之邪<lb/>
春秋惟鄭多以樂與人襄十一年蕭魚之?賂晉悼公<lb/>
以師悝師觸師蠲歌鐘二肆<hi>縣鐘十六為一肆二肆三十二枚</hi>及其鎛<lb/>
磬女樂二八<hi>十六人</hi>十五年又以師茷師慧賂宋其鄭聲<lb/>
之謂乎蓋鄭衛為邪音由地近紂都染其餘習魏?所<lb/>
<pb n="14a"/>
以勸悼公安其樂而思其終亦見悼分有驕志故規之<lb/>
樂記曰鄭衛之音亂世之音也<lb/>
　秦<lb/>
秦自秦仲始大宣王命作大夫有車馬禮樂侍御之好<lb/>
國人美之車粼之詩所為美也其後襄公以討西戎始<lb/>
為諸侯受顯服大夫美之終南之詩所為戒也然襄公<lb/>
既有周地好戰不已俗尚武殉葬非禮也<lb/>
　楚　吳<lb/>
<pb n="14b"/>
楚之先熊繹辟在?山胙子男之田篳路藍縷以處草<lb/>
莽跋涉山林以事天子唯是桃弧棘矢以共禦王事而<lb/>
無分器吳之先斷髮文身臝以為飾豈禮也哉僣號稱<lb/>
王故狄之靈王為申之?<hi>昭四年</hi>問禮於左師與子?左<lb/>
師獻公合諸侯之禮六子?獻伯子男?公之禮六椒<lb/>
舉侍後以規過卒事不規曰禮吾未見者六焉又何以<lb/>
規夫差為?池之?<hi>哀十三年</hi>欲因魯之禮因晉之權而請<lb/>
冠端而襲<hi>襲衣冠端?端</hi>其藉于成周<hi>藉謂貢獻</hi>以尊天王穀梁傳<lb/>
<pb n="15a"/>
夫差曰好冠?孔子曰大矣哉夫差未能言冠而欲冠也<lb/>
<hi>不知冠有差等唯欲好冠</hi>有論秦楚吳之事固不可以言禮矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷三十八<lb/>
</p>
<p>
</p>
  </div>
</body>
</text>
</TEI>