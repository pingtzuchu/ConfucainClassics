<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋分記卷七十六</head>
    <p>
<pb n="1a"/>
欽定四庫全書<lb/>
　春秋分記卷七十六　　　　宋　程公說　撰<lb/>
　　楚世本第三<lb/>
　　　靈王<lb/>
　　　　靈王<hi>諡法亂而不損曰靈</hi>
　　　　　<hi>即公子圍共王子昭元年賊郟敖及其子而代立更名熊?明年改元昭十二年伐</hi>
　　　　　<hi>徐次于乾谿十三年樂乾谿不能去公子比與公子棄疾殺其子祿立子比為王靈王</hi>
　　　　　<hi>亡五月而卒在位十二年</hi>
<pb n="1b"/>
昭公經四年夏楚子蔡侯陳侯鄭伯許男徐子滕子頓<lb/>
子胡子沈子小邾子宋世子佐淮夷?于申楚人執徐<lb/>
子秋七月楚子蔡侯陳侯許男頓子胡子沈子淮夷伐<lb/>
?執齊慶封殺之遂滅?<lb/>
傳四年春王正月許男如楚楚子止之遂止鄭伯復田<lb/>
江南許男與焉<hi>前年楚子已與鄭伯田江南故言復</hi>使椒舉如晉求諸侯<lb/>
二君待之<hi>許鄭</hi>椒舉致命曰寡君使舉曰日君有惠賜<lb/>
盟於宋<hi>在襄二十七年</hi>曰晉楚之從交相見也以歲之不易<hi>言有<pb n="2a"/>難以豉切</hi>寡人願結驩於二三君使舉請間君若苟無四方<lb/>
之虞則願假寵以請於諸侯晉侯欲勿許司馬侯曰不<lb/>
可楚王方侈天?者欲逞其心以厚其毒而降之罰未<lb/>
可知也其使能終亦未可知也晉楚唯天所相不可與<lb/>
爭君其許之而修?以待其歸若歸於?吾猶將事之<lb/>
?諸侯乎若適淫虐楚將棄之<hi>棄不以為君</hi>吾又誰與爭公<lb/>
曰晉有三不殆<hi>危也</hi>其何敵之有國險而多馬齊楚多難<lb/>
<hi>??之難</hi>有是三者何鄉而不濟對曰恃險與馬而虞鄰國<lb/>
<pb n="2b"/>
之難是三殆也四嶽三塗陽城大室?山中南九州之<lb/>
險也是不一姓<hi>雖天下至險無?則滅亡</hi>冀之北土馬之所生無興<lb/>
國焉恃險與馬不可以為固也從古以然是以先王務<lb/>
修?音以亨<hi>通也</hi>神人不聞其務險與馬也鄰國之難不可<lb/>
虞也?多難以固其國?其疆土或無難以喪其國失<lb/>
其守宇若何虞難齊有仲孫之難而獲桓公至今賴之<lb/>
<hi>莊九年</hi>晉有里?之難而獲文公是以為盟主<hi>僖九年</hi>衛邢<lb/>
無難敵亦喪之<hi>閔二年狄滅衛僖二十五年衛滅邢</hi>故人之難不可虞也<lb/>
<pb n="3a"/>
恃此三者而不修政德亡於不暇又何能濟君其許之<lb/>
紂作淫虐文王惠和殷是以隕周是以興夫豈爭諸侯<lb/>
乃許楚使使叔向對曰寡君有社稷之事是以不獲春<lb/>
秋時見諸侯君實有之何辱命焉椒舉遂請昏<hi>蓋楚子遣舉時兼使求昏</hi>晉侯許之楚子問於子?曰晉其許我諸侯乎對<lb/>
曰許君晉君少安不在諸侯<hi>安於小</hi>其大夫多求莫匡其<lb/>
君在宋之盟又曰如一若不許君將焉用之王曰諸侯<lb/>
其來乎對曰必來從宋之盟承君之歡不畏大國<hi>晉也</hi>何<lb/>
<pb n="3b"/>
故不來不來者其魯?曹邾乎曹畏宋邾畏魯魯衛偪<lb/>
於齊而親於晉唯是不來其餘君之所及也誰敢不至<lb/>
王曰然則吾所求者無不可乎對曰求逞於人不可與<lb/>
人同欲盡濟　夏諸侯如楚魯衛曹邾不?曹邾辭以<lb/>
難公辭以時祭衛侯辭以疾鄭伯先待于申六月丙<lb/>
午楚子合諸侯于申椒舉言於楚子曰臣聞諸侯無歸<lb/>
禮以為歸今君始得諸侯其?禮矣霸之濟否在此?<lb/>
也夏?有鈞臺之享商湯有景亳之命周武有盟<hi>音孟</hi>津<lb/>
<pb n="4a"/>
之誓成有歧陽之蒐康有酆?之朝穆有塗山之會齊<lb/>
桓有召陵之師<hi>僖四年</hi>晉文有踐土之盟<hi>僖二十八年</hi>君其何<lb/>
用宋向戍鄭公孫僑在諸侯之良也君其選焉王曰吾<lb/>
用齊桓<hi>用會召陵之禮</hi>王使問禮於左師與子?左師曰小國<lb/>
習之大國用之敢不薦聞獻公合諸侯之禮六<hi>宋爵公故獻公禮</hi>子?曰小國供職敢不薦守獻伯子男會公之禮六<lb/>
君子謂合左師善守先代子?善相小國王使椒舉侍<lb/>
於後以規過<hi>規正二子之過</hi>卒事不規王問其故對曰禮吾所<lb/>
<pb n="4b"/>
未見者有六焉又何以規<hi>六禮楚未嘗行</hi>宋大子佐後至王田<lb/>
於武城久而弗見椒舉請辭焉王使往曰屬有宗祧之<lb/>
事於武城寡君將墮幣焉<hi>?許規反布也服云輸也</hi>敢謝後見徐<lb/>
子吳出也以為貳焉故執諸申楚子示諸侯侈椒舉曰<lb/>
夫六王二公之事<hi>六王啟湯武成康穆二公齊桓晉文</hi>皆所以示諸侯禮<lb/>
也諸侯所由用命也夏桀為仍之會有緡叛之商紂為<lb/>
黎之蒐東夷叛之周幽為大室之盟戎狄叛之皆所以<lb/>
示諸侯汰也諸侯所由棄命也今君以汰無乃不濟乎<lb/>
<pb n="5a"/>
王弗?子?見左師曰吾不患楚矣汰而愎諫不過十<lb/>
年左師曰然不十年侈其惡不??惡而後棄善亦如<lb/>
之德?而後興　秋七月楚子以諸侯伐?宋大子鄭<lb/>
伯先歸宋華費遂鄭大夫從使屈申圍朱方<hi>?邑慶封所封</hi>八<lb/>
月甲申克之執齊慶封而盡滅其族將戮慶封椒舉曰<lb/>
臣聞無瑕者可以戮人慶封唯逆命是以在此其肯從<lb/>
於戮乎<hi>言不肯?從戮</hi>播於諸侯焉用之王弗聽負之斧鉞以<lb/>
徇於諸侯使言曰無或如齊慶封?其君弱其孤以盟<lb/>
<pb n="5b"/>
其大夫<hi>崔杼?君慶封其黨</hi>慶封曰無或如楚共王之庶子圍?<lb/>
其君兄之子麇而代之以盟諸侯王使速殺之遂以諸<lb/>
侯滅賴賴子面縛銜璧士袒輿櫬從之造於中軍王問<lb/>
諸椒舉對曰成王克許<hi>僖六年</hi>許僖公如是王親釋其縛<lb/>
受其璧焚其櫬王從之遷賴於鄢楚子欲遷許於賴使<lb/>
?韋龜與公子棄疾城之而還申無宇曰楚禍之首將<lb/>
在此矣召諸侯而來伐國而克城竟莫校<hi>築城於外竟諸侯無與爭</hi>
王心不違民其居乎民之不處其誰堪之不堪王命乃<lb/>
<pb n="6a"/>
禍亂也　冬?伐楚入棘櫟麻以報朱方之役楚沈尹<lb/>
射奔命於夏汭<hi>?兵在東北楚盛兵在東南?其後</hi>箴尹宜咎城鍾離薳<lb/>
?彊城巢然丹城州來東國水不可以城彭生罷賴之<lb/>
師<lb/>
經五年春楚殺其大夫屈申冬楚子蔡侯陳侯許男頓<lb/>
子沈子徐人越人伐吳<lb/>
傳五年春楚子以屈申為貳於吳乃殺之以屈生為莫<lb/>
敖使與令尹子蕩如晉逆女過鄭鄭伯勞子蕩於氾勞<lb/>
<pb n="6b"/>
屈生于菟氏晉侯送女於邢邱子?相鄭伯會晉侯于<lb/>
邢邱晉韓宣子如楚送女叔向為介鄭子皮子太叔勞<lb/>
諸索氏大叔謂叔向曰楚王汰侈已甚子其戒之叔向<lb/>
曰汰侈已甚身之災也焉能及人若奉吾幣帛慎吾威<lb/>
儀雖汰侈若我何及楚楚子朝其大夫曰晉吾仇敵也<lb/>
苟得志焉無恤其他今其來者上卿上大夫也若吾以韓<lb/>
起為閽以羊舌肸為司宮足以辱晉吾亦得志矣可乎<lb/>
大夫莫對薳?彊曰可苟有其備何故不可恥匹夫不<lb/>
<pb n="7a"/>
可以無備??國乎是以聖王務行禮不求?人朝聘<lb/>
有珪享頫有璋小有述職大有巡功設机而不倚爵盈<lb/>
而不飲宴有好貨?有陪鼎入有郊勞出有贈賄禮之<lb/>
至也國家之敗失之道也則禍亂興城濮之役<hi>僖二十八年</hi>
晉無楚備以敗於邲<hi>宣十二年</hi>邲之役楚無晉備以敗於鄢<lb/>
<hi>成十六年</hi>自鄢以來晉不失備而加之以禮重之以睦是以<lb/>
楚弗能報而求親焉既獲姻親又欲?之以召?讎備<lb/>
之若何誰其重此<hi>言怨重</hi>若有其人?之可也<hi>謂有賢人以敵晉則<pb n="7b"/>可?之</hi>若其未有君亦圖之晉之事君臣曰可矣求諸侯<lb/>
而麇至求昏而薦女君親送之上卿及上大夫致之猶<lb/>
欲?之君其亦有備矣不然柰何晉人若喪韓起楊肸<lb/>
五卿八大夫輔韓須楊石因其十家九縣長轂九百其<lb/>
餘四十縣遺守四千奮其武怒以報其大?伯華謀之<lb/>
<hi>叔向兄</hi>中行伯魏舒帥之<hi>中行?</hi>其蔑不濟矣君將以親易<lb/>
怨實無禮以速寇而未有其備使?臣往遺之禽以逞君<lb/>
心何不可之有王曰不穀之過也大夫無辱厚為韓子<lb/>
<pb n="8a"/>
禮冬十月楚子以諸侯及東夷伐?以報棘櫟麻之役<lb/>
薳射以繁楊之師?於夏汭越大夫常?過帥師會楚<lb/>
子於瑣聞?師出薳?彊帥師從之<hi>從吳師</hi>遽不設備<lb/>
?人敗諸鵲岸楚子以馹<hi>音日傳也</hi>至於羅汭?子使其弟<lb/>
蹶由犒師楚人執之將以釁鼓王使問焉曰女卜來吉<lb/>
乎對曰吉此行也其庸有報志<hi>言吳有報楚意</hi>乃弗殺楚師濟<lb/>
於羅汭沈尹赤會楚子次於萊山薳射帥繁揚之師先<lb/>
入南?楚師從之及汝清?不可入<hi>有備</hi>楚子遂觀兵於<lb/>
<pb n="8b"/>
坁箕之山是行也?早設備楚無功而還以蹶由歸楚<lb/>
子懼?使沈尹射待命於巢薳?彊待命於雩婁禮也<lb/>
經六年秋九月楚薳罷帥師伐?冬叔弓如楚<lb/>
傳六年夏六月楚公子棄疾如晉報韓子也過鄭鄭罕<lb/>
虎公孫僑游吉從鄭伯以勞諸柤辭不敢見<hi>賢遍切</hi>固請<lb/>
見之見如見王<hi>見鄭伯如見楚王</hi>以其?馬八匹私面見子皮<lb/>
如上卿以馬六匹見子?以馬四匹見子太叔以馬二<lb/>
匹禁芻牧采樵不入田不樵樹不采蓻不抽屋不??<lb/>
<pb n="9a"/>
誓曰有犯命者君子廢小人降?不為暴主不慁賓往<lb/>
來如是鄭三卿皆知其將為王也秋九月楚子使薳洩<lb/>
伐徐?人救之令尹子蕩帥師伐?于豫章而次于乾<lb/>
谿?人敗其師於房鍾獲宮?尹棄疾子蕩歸罪於薳<lb/>
洩而殺之冬叔弓如楚聘且弔敗也<lb/>
經七年春三月公如楚<lb/>
傳七年楚子之為令尹也為王旌以田芋<hi>于附切</hi>尹無宇<lb/>
斷之曰一國兩君其誰堪之及即位為章華之宮納亡<lb/>
<pb n="9b"/>
人以實之無宇之閽入焉無宇執之有司弗與曰執人<lb/>
於王宮其罪大矣執而謁諸王<hi>執無宇</hi>王將飲酒無宇辭<lb/>
曰天子經略諸侯正封古之制也封略之內何非君土<lb/>
食土之毛誰非君臣故詩曰普天之下莫非王土率土<lb/>
之濱莫非王臣天有十日<hi>甲至癸</hi>人有十等<hi>王至臺</hi>下所以<lb/>
事上上所以共神也故王臣公公臣大夫大夫臣士士<lb/>
臣皁皁臣輿輿臣??臣僚僚臣僕僕臣臺馬有圉牛<lb/>
有牧以待百事今有司曰女胡執人於王宮將焉執之<lb/>
<pb n="10a"/>
周文王之?曰有亡荒?<hi>有亡人常大蒐其?</hi>所以得天下也吾<lb/>
先君文王作僕區<hi>刑書名烏侯切</hi>之?曰盜所?器與盜同罪<lb/>
所以封汝也若從有司是無所執逃臣也逃而舍之是<lb/>
無陪臺也<hi>言皆將逃</hi>王事無乃闕乎昔武王數紂之罪以告<lb/>
諸侯曰紂為天下逋逃主萃淵藪故夫致死焉<hi>人欲致死誅紂</hi>
君王始求諸侯而則紂無乃不可乎若以二文之法取<lb/>
之益有所在矣王曰取而臣以?盜有寵未可得也遂<lb/>
赦之<hi>赦無宇</hi>楚子成章華之臺願與諸侯落之太宰薳?<lb/>
<pb n="10b"/>
彊曰臣能得魯侯薳?彊來召公辭曰昔先君成公命<lb/>
我先大夫嬰齊曰吾不忘先君之好將使衡父照臨楚<lb/>
國鎮撫其社稷以輯寧爾民嬰齊受命于蜀<hi>成二年</hi>奉承<lb/>
以來弗敢失隕而致諸宗祧曰我先君共王引領北望<lb/>
曰月以冀傳序相授於今四王矣<hi>共康郟敖靈王</hi>嘉?未至唯<lb/>
襄公之辱臨我喪<hi>襄二十八年如楚弔康王喪</hi>孤與其二三臣悼心<lb/>
失圖社稷之不皇況能?思君?今君若步玉趾辱見<lb/>
寡君寵臨楚國以信蜀之役致君之嘉?是寡君既受<lb/>
<pb n="11a"/>
貺矣何蜀之敢望<hi>但欲使君來不敢望如蜀復有質子</hi>其先君鬼神實嘉<lb/>
賴之豈唯寡君君若不來使臣請問行期寡君將承質<lb/>
幣而見于蜀以請先君之貺三月公如楚楚子享公于<lb/>
新臺使長?者相好以太屈<hi>弓名</hi>既而悔之薳?彊聞之<lb/>
見公公語之拜賀公曰何賀對曰齊與晉越欲此久矣<lb/>
寡君無適與也而傳諸君君其備禦三鄰?守?矣敢<lb/>
不賀乎公懼乃反之<lb/>
　　晁補之曰薳?彊諫楚君以毋辱宣子叔向而恥<lb/>
<pb n="11b"/>
　　晉國道聖王所以務行禮蓋賢大夫也抑兩君相<lb/>
　　見問以弓矢物之至末何足道哉楚子悔焉而?<lb/>
　　彊詐魯以還之君吝臣欺何以為國彼哉彼哉<lb/>
經八年夏四月楚人執陳行人干徵師殺之冬十月楚<lb/>
師滅陳執陳公子招放之于越殺陳孔奐<lb/>
傳八年秋九月楚公子棄疾奉孫?圍陳<hi>陳悼大子偃師之子惠公</hi>
冬十一月壬午滅陳使穿封戍為陳公曰城麇之役不<lb/>
諂<hi>在襄二十六年戌與靈王爭皇頡</hi>侍飲酒於王王曰城麇之役女知<lb/>
<pb n="12a"/>
寡人之及此女其辟寡人乎對曰若知君之及此臣必<lb/>
致死禮以息楚國<lb/>
經九年春叔弓會楚子于陳<lb/>
傳九年春二月楚公子棄疾遷方城外人於許<hi>詳見許</hi>
經十有一年夏四月丁巳楚子?誘蔡侯般殺之於申<lb/>
楚公子棄疾帥師圍蔡冬十有一月丁酉楚師滅蔡執<lb/>
蔡世子有以歸用之<lb/>
傳十一年春王二月楚子在申召蔡靈侯三月丙申楚<lb/>
<pb n="12b"/>
子伏甲而饗蔡侯於申醉而執之夏四月丁巳殺之刑<lb/>
其士七十人公子棄疾帥師圍蔡韓宣子問於叔向曰<lb/>
楚其克乎對曰克哉蔡侯獲罪於其君<hi>?父而立</hi>而不能其<lb/>
民天將假手於楚以斃之何故不克然?聞之不信以<lb/>
幸不可再也楚王奉孫吳以討於陳曰將定而國陳人<lb/>
聽命而遂縣之今又誘蔡而殺其君以圍其國雖幸而<lb/>
克必受其咎弗能久矣桀克有緡以喪其國紂克東夷<lb/>
而隕其身楚小位下而亟?於二王能無咎乎天之假<lb/>
<pb n="13a"/>
助不善非祚之也厚其凶惡而降之罰也且譬之如天<lb/>
其有五材而將用之力盡而敝之是以無拯不可?振<lb/>
<hi>謂不可復振</hi>楚師在蔡晉荀?謂韓宣子曰不能救陳又不<lb/>
能救蔡<hi>八年楚滅陳今年楚滅蔡</hi>將焉用之秋?於厥?謀救蔡也<lb/>
鄭子皮將行子?曰行不?不能救蔡也蔡小而不順<lb/>
楚大而不德天將棄蔡以壅楚盈而罰之<hi>盈楚惡</hi>蔡必亡<lb/>
矣且喪君而能守者鮮矣三年王其有咎乎美惡周必<lb/>
復王惡周矣<hi>元年楚子?君郟敖而立?在大梁後三年十三年?星周復在大梁</hi>晉人<lb/>
<pb n="13b"/>
使狐父請蔡于楚弗許冬十一月楚子滅蔡用?大<lb/>
子于岡山<hi>殺以祭山</hi>申無宇曰不祥五牲<hi>牛羊豕犬雞</hi>不相為用<lb/>
況用諸侯乎王必悔之　十二月楚子城陳蔡不?使<lb/>
棄疾為蔡公王問於申無宇曰棄疾在蔡何如對曰擇<lb/>
子莫如父擇臣莫如君鄭莊公城櫟而寘子元焉使昭<lb/>
公不立齊桓公城穀而寘管仲焉至于今賴之<hi>莊三十二年</hi>
臣聞五大不在邊五細不在庭<hi>五官之長專盛過節則不可居邊細弱不勝任亦不可居朝廷</hi>親不在外羇不在內今棄疾在外鄭丹在內<hi>襄十<pb n="14a"/>九年丹奔楚</hi>君其少戒王曰國有大臣何如對曰鄭京櫟實<lb/>
殺曼伯宋蕭亳實殺子游<hi>莊十二年</hi>齊渠丘實殺無知<hi>?九年</hi>
衛蒲戚實出獻公<hi>襄十四年</hi>若由是觀之則害於國末大必<lb/>
折尾大不掉<hi>徒弔切</hi>君所知也<hi>詳見蔡</hi>
經十有二年夏楚殺其大夫成熊冬十月楚子伐徐<lb/>
傳十二年夏楚子謂成虎若敖之餘也<hi>令尹子玉之孫同出於若敖</hi>
遂殺之?譖成虎於楚子成虎知之而不能行書曰楚<lb/>
殺其大夫成虎?寵也　冬十月楚子狩于州來<hi>冬獵</hi>次<lb/>
<pb n="14b"/>
于潁尾使蕩侯潘子司馬督<hi>音篤</hi>?尹午陵尹喜帥師圍<lb/>
徐以懼?<hi>徐吳與國</hi>楚子次于乾谿以為之援雨雪王皮冠<lb/>
秦復陶翠被豹舄執鞭以出僕析父從<hi>木用切</hi>右尹子革<lb/>
夕<hi>以夕見王</hi>王見之去冠被舍鞭與之語曰昔我先王熊繹<lb/>
與?伋<hi>齊太公子丁公</hi>王孫牟<hi>衛康叔/子康伯</hi>燮父<hi>晉唐/叔子</hi>禽父<hi>周公子伯禽</hi>
並事康王四國皆有分我獨無有<hi>齊晉魯衛分珍?之器分扶問切下皆同</hi>
今吾使人於周求鼎以為分王其與我乎對曰與君王<lb/>
哉昔我先王熊繹辟在?山蓽路藍縷以處草莽跋涉<lb/>
<pb n="15a"/>
山林以事天子唯是桃弧棘矢以共禦王事齊王舅也<lb/>
<hi>成王母齊太公之女</hi>晉及魯?王母弟也楚是以無分而彼皆有<lb/>
今周與四國服事君王將唯命是從豈其愛鼎王曰昔<lb/>
我皇祖伯父昆吾舊許是宅<hi>昆吾?居許地</hi>今鄭人貪賴其田<lb/>
而不我與我若求之其與我乎對曰與君王哉周不愛<lb/>
鼎鄭敢愛田王曰昔諸侯?我而畏晉今我大城陳蔡<lb/>
不?賦皆千乘子與有勞焉諸侯其畏我乎對曰畏君<lb/>
王哉是四國者專足畏也又加之以楚敢不畏君王哉<lb/>
<pb n="15b"/>
工尹路請曰君王命剝圭以為鏚柲<hi>鏚斧也音戚柲柄也音祕破圭玉以飾斧柄</hi>敢請命<hi>請制度</hi>王入視之析父謂子革吾子楚國之<lb/>
望也今與王言如響國其若之何<hi>譏其順王如響應聲</hi>子革曰摩厲<lb/>
以須王出吾刃將斬矣<hi>以已喻鋒刃欲自摩厲以斷王淫慝</hi>王出復語左<lb/>
史倚相趨過王曰是良史也子善視之是能讀三墳五<lb/>
典八索九丘對曰臣嘗問焉昔穆王欲肆其心周行天<lb/>
下將皆必有車轍馬跡焉祭公謀父作祈招之詩以止<lb/>
王心王是以獲?於祇宮臣問其詩而不知也若問?<lb/>
<pb n="16a"/>
焉其焉能知之王曰子能乎對曰能其詩曰祈招之愔<lb/>
愔式昭?音思我王度式如玉式如金形民之力而無<lb/>
醉飽之心王揖而入饋不食寢不寐數日<hi>深感子革之言</hi>不能<lb/>
自克以及於難仲尼曰古也有志克已復禮仁也信善<lb/>
哉楚靈王若能如是豈其辱於乾谿<lb/>
經十有三年夏四月楚公子比自晉歸于楚?其君?<lb/>
于乾谿楚公子棄疾殺公子比秋蔡侯廬歸于蔡陳侯<lb/>
?歸于陳<lb/>
<pb n="16b"/>
傳十三年楚子之為令尹也殺大司馬薳掩而取其室<lb/>
及即位奪薳居田<hi>居掩之族言薳氏所以怨</hi>遷許而質許圍<hi>九年圍許大夫</hi>
蔡洧有寵於王王之滅蔡也其父死焉<hi>在十一年</hi>王使與於<lb/>
守而行<hi>使洧守國王行至乾谿</hi>申之會越大夫戮焉<hi>四年</hi>王奪?韋<lb/>
龜中犨<hi>地名</hi>又奪成然<hi>韋龜子</hi>邑而使為郊尹蔓成然故事<lb/>
蔡公<hi>棄疾</hi>故薳氏之族及薳居許圍蔡洧蔓成然皆王所<lb/>
不禮也因?喪職之族?越大夫常?過作亂<hi>申會所戮者</hi>
圍固城克息舟城而居之　觀起之死也其子從在蔡<lb/>
<pb n="17a"/>
事朝?<hi>在襄二十二年</hi>曰今不封蔡蔡不封矣我請試之<hi>觀從以父死怨楚故欲試作亂</hi>以蔡公之命召子干子?<hi>靈王弟元年子干奔晉子皙奔鄭</hi>
及郊而告之情<hi>告以蔡公不知謀</hi>彊與之盟入襲蔡蔡公將食<lb/>
見之而逃觀從使子干食坎用牲加書而速行<hi>偽與蔡公盟徵驗以示?</hi>已徇於蔡<hi>已觀從也音紀</hi>曰蔡公召二子將納之與之盟<lb/>
而遣之矣將師而從之蔡人聚將執之<hi>執觀從</hi>辭曰失賊<lb/>
成軍而殺余何益乃釋之<hi>言蔡公巳成軍殺巳不解罪</hi>朝?曰二三<lb/>
子若能死亡則如違之以待所濟<hi>言若能為靈王死則可違蔡公之命以待<pb n="17b"/>成敗</hi>若求安定則如與之以濟所欲<hi>言與蔡公可得安定</hi>且違上何<lb/>
適而可?曰與之乃奉蔡公召二子而盟于鄧依陳蔡<lb/>
人以國　楚公子比<hi>子干</hi>公子黑肱<hi>子/?</hi>公子棄疾<hi>蔡公</hi>蔓成<lb/>
然蔡朝?帥陳蔡不?許葉之師因四族之徒<hi>薳氏許圍蔡洧蔓成然</hi>以入楚及郊陳蔡欲為名故請為武軍<hi>築壘壁以示後人為復讎之名</hi>蔡公知之曰欲速且役病矣請藩而已乃藩為軍<lb/>
蔡公使須務牟與史猈先入因正僕人<hi>大子近官</hi>殺大子祿<lb/>
及公子罷敵公子比為王公子黑肱為令尹次于魚陂<lb/>
<pb n="18a"/>
公子棄疾為司馬先除王?使觀從從師于乾谿而遂<lb/>
告之<hi>從乾谿之師告使叛靈王</hi>且曰先歸復所後者劓師及訾梁而<lb/>
潰<hi>靈王還至訾梁?散</hi>王聞?公子之死也自投于車下曰人之<lb/>
愛其子也亦如余乎侍者曰甚焉小人老而無子知擠<lb/>
于溝壑矣王曰余殺人子多矣能無及此乎右尹子革<lb/>
曰請待于郊以聽國人王曰?怒不可犯也曰若入於<lb/>
大都而乞師於諸侯王曰皆叛矣曰若亡於諸侯以聽<lb/>
大國之圖君也王曰大福不再祇取辱焉然丹乃歸于<lb/>
<pb n="18b"/>
楚王?夏將入于鄢芋尹無宇之子申亥曰吾父再<lb/>
奸王命<hi>謂斷王旌執人於章華?</hi>王弗誅?孰大焉君不可忍?不<lb/>
可棄吾其從王乃求王遇諸棘闈以歸夏五月癸亥<lb/>
王縊于芋尹申亥氏<hi>經書四月誤</hi>申亥以其二女殉而葬之<lb/>
觀從謂子干曰不殺棄疾雖得國猶受禍也子千曰余<lb/>
不忍也子玉<hi>觀從</hi>曰人將忍子吾不忍俟也乃行國每夜<lb/>
駭曰王入矣<hi>相怨以靈王</hi>乙?夜棄疾使周走而呼曰王至<lb/>
矣國人大驚使蔓成然走告子千子?曰王至矣國人<lb/>
<pb n="19a"/>
殺君司馬將來矣<hi>棄疾</hi>君若早自圖也可以無辱?怒如<lb/>
水火焉不可為謀又有呼而走至者曰?至矣二子皆<lb/>
自殺丙辰棄疾即位名曰熊居葬子干于訾實訾敖<lb/>
<hi>不成君無號諡楚皆謂之敖</hi>殺囚衣之王服而流諸漢乃取而葬之<lb/>
以靖國人使子旗<hi>蔓然</hi>成為令尹楚師還自徐<hi>前年圍徐之師</hi>?<lb/>
人敗諸豫章獲其五帥平王封陳蔡復遷邑<hi>復九年所遷邑</hi>致<lb/>
?賂施??民宥罪舉職召觀從王曰唯爾所欲<hi>觀從教子干殺棄疾平王不念怨而召用之</hi>對曰臣之先佐開卜乃使為卜尹使<lb/>
<pb n="19b"/>
枝如子躬聘于鄭且致?櫟之田<hi>?櫟本鄭邑故還鄭</hi>事畢弗致<lb/>
<hi>知鄭自說服不復須賂故</hi>鄭人請曰聞諸道路將命寡君以?櫟敢請<lb/>
命對曰臣未聞命既復王問?櫟降服而對曰臣過失<lb/>
命未之致也王執其手曰子毋勤姑歸不穀有事其告<lb/>
子也他年芋尹申亥以王柩告乃改葬之初靈王卜<lb/>
曰余尚得天下不吉投龜詬天而呼曰是區區者而不<lb/>
余畀<hi>區區小天下</hi>余必自取之民患王之無厭也故從亂如<lb/>
歸初共王無冢適有寵子五人無適立焉乃大有事<lb/>
<pb n="20a"/>
于?望而祈曰請神擇於五人者使主社稷乃?以璧<lb/>
見於?望曰當璧而拜者神所立也誰敢違之既乃與<lb/>
巴姬密埋璧於大室之庭<hi>共王妾</hi>使五人齊<hi>音齋</hi>而長入拜<lb/>
<hi>從長幼以次拜</hi>康王跨之靈王肘加焉子干子?皆?之平王<lb/>
弱抱而入再拜皆厭紐<hi>?見璧紐</hi>?韋龜屬成然焉<hi>知其將立故托其子</hi>且曰棄禮違命楚其危哉<hi>棄長立之禮違當璧之命終致靈王之亂</hi>子干<lb/>
歸韓宣子問於叔向曰子干其濟乎對曰難宣子曰同<lb/>
惡相求如市賈焉何難<hi>言如市賈同利相求</hi>對曰無與同好誰與<lb/>
<pb n="20b"/>
同惡取國有五難有寵而無人一也有人而無主二也<lb/>
有主而無謀三也有謀而無民四也有民而無?五也<lb/>
子干在晉十三年矣晉楚之從不聞達者可謂無人<hi>晉楚之士從子千游皆非達人</hi>族盡親叛可謂無主無釁而動可謂無謀<lb/>
為羈終世可謂無民<hi>終身羈客</hi>亡無愛?可謂無?<hi>楚人無愛之者</hi>
王虐而不忌<hi>靈王</hi>楚君子干涉五難以?舊君誰能濟之<lb/>
有楚國者其棄疾乎君陳蔡城外屬焉苛慝不作盜賊<lb/>
伏?私欲不違民無怨心先神命之國民信之?姓有<lb/>
<pb n="21a"/>
亂必季實立楚之常也獲神一也<hi>當璧拜</hi>有民二也<hi>民信之</hi>
令?三也<hi>無慝</hi>苛寵貴四也<hi>貴妃/子</hi>居常五也<hi>棄疾季</hi>有五利<lb/>
以去五難誰能害之子干之官則右尹也數其貴寵則<lb/>
庶子也以神所命則又?之其貴亡矣其寵棄矣民無<lb/>
懷焉國無與焉將何以立宣子曰齊桓晉文不亦是乎<lb/>
對曰齊桓?姬之子也有寵於僖有鮑叔牙賓須無隰<lb/>
朋以為輔佐有莒?以為外主有國高以為內主從善<lb/>
如流下善齊肅不藏賄不從欲施?不倦求善不厭是<lb/>
<pb n="21b"/>
以有國不亦宜乎我先君文公狐季姬之子也有寵於<lb/>
獻好學而不貳生十七年有士五人<hi>狐偃趙衰?頡魏武子司空季子</hi>
有先大夫子餘<hi>趙衰</hi>子犯<hi>狐偃</hi>以為腹心有魏?賈佗以為<lb/>
股肱有齊宋秦楚以為外主有欒郤狐先以為內主<hi>欒枝郡穀狐突先軫</hi>亡十九年守志彌篤惠懷棄民民從而與之獻<lb/>
無異親民無異望<hi>獻公之子九人唯文公在</hi>天方相晉將何以代文<lb/>
此二君者異於子干共有寵子國有?主<hi>謂棄疾</hi>無施於<lb/>
民無援於外去晉而不送歸楚而不逆何以冀國　楚<lb/>
<pb n="22a"/>
之滅蔡也靈王遷許胡沈道房申於?焉平王即位既<lb/>
封陳蔡而皆復之禮也?大子之子廬歸于蔡悼大子<lb/>
之子?歸于陳禮也　冬十月?滅州來令尹子旗請<lb/>
伐?王弗許曰吾未撫民人未事鬼神未修守備未定<lb/>
國家而用民力敗不可悔州來在?猶在楚也子姑待<lb/>
之<lb/>
　<lb/>
　<lb/>
<pb n="22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋分記卷七十六<lb/>
</p>
<p>
</p>
  </div>
</body>
</text>
</TEI>