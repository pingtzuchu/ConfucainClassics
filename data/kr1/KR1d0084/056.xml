<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷五十七</head> <lb/>
    <p>
<pb n="1a"/>
欽定四庫全書<lb/>
　禮書卷五十七<lb/>
　　　　　　　　　　　　宋　陳祥道　撰<lb/>
<pb n="2a"/>
</p>
<p>
<pb n="3a"/>
</p>
<p>
<pb n="4a"/>
</p>
<p>
<pb n="5a"/>
</p>
<p>
<pb n="6a"/>
　　節<lb/>
掌節掌守邦節而辨其用以輔王命<hi>邦節者珍圭牙璋穀圭琬圭琰圭也王有命則?其節之用以授使者輔王命者執以行為信</hi>守邦國者用玉節守都鄙<lb/>
者用角節<hi>玉節之制如玉為之以命數為大小角用犀角其制未聞</hi>凡邦國之使節<lb/>
山國用虎節土國用人節澤國用龍節皆金也以英蕩<lb/>
輔之<hi>使節使卿大夫聘於天子諸侯行道所執之信也土平地也山多虎平地多人澤多龍以金為節鑄象馬必自以其國所多者於以相別為信明也今漢有銅虎符杜子春云蕩當為帑以函器盛此節或曰英蕩畫函也</hi>門?用符節貨賄用璽節道路用旌節皆有期以<lb/>
<pb n="6b"/>
反節<hi>門?司門司關也貨賄者主通貨賄之官謂司市也道路者主五涂之官謂鄉遂大夫也凡民?出至於邦國邦國之民若來入由門者司門為之節由?者司關為之節其商則司市為之節其以?令及家徒則鄉遂大夫為之節唯時事而行不出?不用節也變司市言貨賄者璽節主以通貨賄非必由市或資於民家焉變鄉遂言道路者容公邑及小都大都之吏皆主治五涂亦有民也符節者如今?中諸官詔符也璽節者今之印章也旌節今使者所擁節是也將送者執此節以送行者皆以道里日時課如今郵行有程矣以防容姦擅有所通也凡節有法式藏於掌節</hi>凡通?於天下者必有節以傳輔<lb/>
之<hi>必有節言?行無有不得節而出者也輔之以傳者節為信耳傳?所齎操及所適也</hi>無節者<lb/>
有幾則不達<hi>圜土?之正義曰角用犀角者案釋獸云犀似豕注云角在鼻上犀角是角中之貴<pb n="7a"/>故知不得用玉者當用犀角案小行人都鄙用管節注謂公之子弟及卿大夫之采地之吏也故用管節與此不同彼諸侯采地亦同用管節不異?外也山多虎者謂晉國之類也平地多人者若衛國之類也澤多龍者若鄭國之類也輔之者以函使不損壤也案昭二十九年公在鄆賜公衍羔裘使獻龍輔於齊侯注龍輔玉名所以輔龍節與此別也太史公本紀漢文帝二年九月初與郡國守相為銅虎符竹使符應劭曰銅虎符第一至第五國家當?兵遣使者至郡國合符符合乃?受之竹箭五枚長五寸鐫刻篆書第一至第五張晏曰符以代古之圭璋從簡易也鄭引之者欲明漢時銅虎符本出於此也</hi>小行人達天下之六<lb/>
節山國用虎節澤國用龍節皆以金為之道路用旌節<lb/>
門?用符節都鄙用管節皆以竹為之<hi>此謂邦國之節也達之者使之<pb n="7b"/>四方亦皆齎法式以齊等之也諸侯使臣行覜聘則以金節授之以為行道之信也虎人龍者自其國象也道路謂鄉遂大夫也都鄙者公之子弟及鄉大夫之采地之吏也凡邦國之民?出至他邦他邦之民若來入由國門者門人為之節由關者?人為之節其以徵令及家徒鄉遂大夫及采地吏為之節皆使人執節將之以達之亦有期以反節管如今之竹使符也其有商者通之以符節如門?門?者與市?事節可同也亦所以異於畿?也凡節有天子法式存於國正義曰行人亦是適四方之事言?天下之六節者據諸侯國而言掌節所云據畿?也虎節人節龍節三者據諸侯使節臣出聘所執旌節符節管節三者據在國所用案掌注變鄉遂言道路者容公邑大夫及小都大都之吏今此旌節中何知不亦容都鄙之吏而以都鄙吏在管節中者彼都鄙用角節文在上當直是都鄙之主此都鄙用管節最在下明都鄙吏在其中若然邦國之中都<pb n="8a"/>鄙主及吏同用管節矣云亦所以異於畿?也者畿?貨賄用璽節門?用符節畿外同用符節是異也</hi>調<lb/>
人凡和難弗辟則與之瑞節而以執之<hi>瑞節琰圭也</hi>行人凡<lb/>
其使也必以旌節雖道路有難而不時必達比長若徙<lb/>
于他則為之旌節而行若無授無節惟圜土?之鄉大<lb/>
夫國有大故以旌節輔令則達之大司徒若國有故則<lb/>
制萬民於王門令無節者不行於天下司救凡?時有<lb/>
天患民病則以節巡國中及郊野以王命施惠布憲正<lb/>
月之吉執旌節以宣布于四方而憲邦之刑禁掌交掌<lb/>
<pb n="8b"/>
以節與幣巡邦國之諸侯及其萬民之所聚司險若有<lb/>
故則藩塞阻路而止行者惟有節者達之懷方氏達之<lb/>
以節野廬氏凡有爵及有節者至則為之辟周語先王<lb/>
為贄幣瑞節以鎮之敵國?至?氏以告行理以節逆<lb/>
之<lb/>
　　八節<lb/>
　　玉節<hi>鄭氏曰玉節之制以玉為之以命數為大小</hi>
　　角節<hi>鄭氏曰角用犀角其制未聞</hi>
<pb n="9a"/>
　　龍節<hi>金為之</hi>
　　人節<hi>金為之</hi>
　　虎節<hi>金為之</hi>
　　符節<lb/>
　　管節<lb/>
　　旌節<lb/>
　節之為物或以玉或以角或以金或以竹或用以守<lb/>
　或用以使或用以民周官掌節之所掌者八玉節也<lb/>
<pb n="9b"/>
　角節也虎節也人節也龍節也符節也璽節也旌節<lb/>
　也小行人之所達者六虎節也人節也龍節也旌節<lb/>
　也符節也管節也掌節守邦國者用玉節守都鄙者<lb/>
　用角節此用以守者也山國用虎節土國用人節澤<lb/>
　國用龍節皆金為之此用以使者也門?用符節貨<lb/>
　賄用璽節道路用旌節皆有期以反節此用於使與<lb/>
　民者也<hi>行人凡其使也必以旌節此使者所執也比長若徙于他則為之旌節以?之此民所執</hi>
　<hi>也</hi>析竹為符節全竹為管節小行人有管節而掌節<lb/>
<pb n="10a"/>
　無之者掌節所掌謂之邦節以輔王命則所謂邦國<lb/>
　之使節使邦國者所執也<hi>鄭氏謂使卿大夫聘於天子諸侯誤也</hi>小行<lb/>
　人所達謂之天下之節則所謂龍節人節虎節管節<lb/>
　邦國都鄙使者所執非王官所掌也掌節無都鄙之<lb/>
　使節以使都鄙者無節特以旌節行之也小行人無<lb/>
　璽節以其所掌者使節而貨賄之事不預也然節不<lb/>
　特八節六節而已典瑞珍圭以徵守以恤凶荒牙璋<lb/>
　以起軍旅琬圭以治?以結好琰圭以除慝以易行<lb/>
<pb n="10b"/>
　榖圭以和難以聘女鄭氏皆以為王使之瑞節則珍<lb/>
　圭牙璋琬圭琰圭榖圭使者為信於所適者也龍節<lb/>
　虎節人節符節旌節行人為信於道路者也調人凡<lb/>
　和難弗辟則與之瑞節而以執之此琰圭耳則琰圭<lb/>
　不特施於使者民亦與之也書康誥曰越小臣諸節<lb/>
　春秋之時宋司馬握節以死司城效節於府人而去<lb/>
　司馬牛致其邑與珪而適齊<hi>杜預曰珪守邑之信符</hi>則守節不<lb/>
　特於邦國都鄙雖官府小臣亦有之也考工記牙璋<lb/>
<pb n="11a"/>
　榖圭七寸琬圭琰圭九寸漢竹使符竹箭五枚長五<lb/>
　寸然則先王之節其長?亦不過於此若夫旌節之<lb/>
　制又加長焉觀蘇武之杖節則非以寸計之也漢竹<lb/>
　使符銅虎各分其半右?京師左付郡守唐符璽郎<lb/>
　凡國有大事則出納符節班其右而藏其左先王之<lb/>
　節其班藏?亦如此然老子曰執左契不責於人則<lb/>
　藏其右者非是<lb/>
　　英蕩<lb/>
<pb n="11b"/>
　掌節凡邦國之使節山國用虎節土國用人節澤國<lb/>
　用龍節皆金也以英蕩輔之鄭氏曰使節使卿大夫<lb/>
　聘於天子諸侯行道所執之節也杜子春蕩當作帑<lb/>
　謂以函器盛此節或曰英蕩畫函考之於經禹貢揚<lb/>
　州貢篠蕩大射禮蕩在建鼓之間則蕩竹也詩曰二<lb/>
　矛重英又曰朱英綠縢則英飾也節之函以竹為之<lb/>
　而有飾焉先儒以為畫函其?是也言凡邦國之使<lb/>
　節則使邦國者之所執非邦國使者之所執也言皆<lb/>
<pb n="12a"/>
　金也以英蕩輔之則英蕩之輔王命特虎人龍節而<lb/>
　巳非輔其它也<lb/>
　　傳<lb/>
　司?凡所達貨賄者則以節傳出之鄭氏曰商或取<lb/>
　貨於民間無璽節者至??為之璽節及傳出之其<lb/>
　有璽節亦為之傳傳如今移所過文書節凡通?於<lb/>
　天下者必有節以傳輔之鄭氏曰節為信耳傳?所<lb/>
　齎操及所適?掌節所謂傳者凡通達於天下之節<lb/>
<pb n="12b"/>
　有傳也司?所謂傳者璽節之傳也漢制門?用傳<lb/>
　兩行書繒帛分持其一出入合之豈古之遺制歟文<lb/>
　帝十二年除之景帝四年又復之除之於無虞之時<lb/>
　復之於有警之後然先王之於天下先事而事先患<lb/>
　而慮不為無虞而輕廢不為有警而後設<lb/>
　　璽<lb/>
　周禮掌節貨賄用璽節職金掌凡金玉錫石丹青之<lb/>
　戒令受其入征者辨其物之媺惡與其數量揭而璽<lb/>
<pb n="13a"/>
　之左氏曰季武子取卞使公冶問襄公璽書追而與<lb/>
　之鄭杜皆曰璽印也漢舊儀曰璽皆白玉螭虎細文<lb/>
　曰皇帝行璽皇帝之璽皇帝信璽天子行璽天子之<lb/>
　璽天子信璽凡六璽衛宏漢舊儀曰諸侯玉印?金<lb/>
　?它鈕文曰璽列侯?金印龜鈕文曰印丞相將軍<lb/>
　?金印龜鈕文曰章中二千石銀印龜鈕文曰章千<lb/>
　石六百石四百石銅印鼻鈕文曰印唐符寶郎<hi>武后改符</hi>
　<hi>璽郎為符寶郎</hi>掌天子八寶及國之符節釋名曰印信也?<lb/>
<pb n="13b"/>
　文曰執政所持信也孫堅得傳國璽方圍四寸上有<lb/>
　鈕文盤五龍然則漢天子之璽其方不過四寸諸侯<lb/>
　王以下其小又可知也<lb/>
　<lb/>
　<lb/>
　<lb/>
　<lb/>
　禮書卷五十七<lb/>
</p>
<p>
</p>
  </div>
</body>
</text>
</TEI>