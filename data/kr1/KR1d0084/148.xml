<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>禮書卷一百四十九</head> <lb/>
    <p>
<pb n="1a"/>
欽定四庫全書<lb/>
　禮書卷一百四十九<lb/>
　　　　　　　　　　　宋　陳祥道　撰<lb/>
　喪禮<lb/>
　　括髮<lb/>
　問喪曰親始死雞斯徒跣扱上衽檀弓曰始死羔裘<lb/>
　?冠者易之而已則始死有易冠無去冠者有易裘<lb/>
　無袒衣矣儀禮小斂之節主人髻髮袒婦人髽于室<lb/>
<pb n="1b"/>
　問喪曰三日而斂袒而踊之檀弓曰主人既小斂袒<lb/>
　括髮又曰袒括髮變也袒括髮去飾之甚也又曰叔<lb/>
　孫武叔之母死既小斂舉者出?出?袒且投其冠<lb/>
　子游曰知禮喪大記曰小斂主人袒?髦括髮以麻<lb/>
　則小斂投冠?髡髻髮而袒矣?人子之於始喪其<lb/>
　幸生之心未巳故未忍去飾焉及小斂則已矣然後<lb/>
　髻髮而袒叔孫武叔既小斂舉者出?袒而投其冠<lb/>
　子游嗤之則投冠髻髮宜在未舉出?之前歟?子<lb/>
<pb n="2a"/>
　問曰女改服布深衣以趨喪鄭氏曰婦人始喪未成<lb/>
　服之服然則男子始喪?亦曰白布深衣也雞斯之<lb/>
　喪不可以考鄭氏改雞斯為笄纚謂始死將斬衰者<lb/>
　笄纚將齊衰者素冠婦人將斬衰者去笄而纚將齊衰<lb/>
　者骨笄而纚孔穎達之徒遂謂始死去冠而有笄縱將小<lb/>
　斂則去笄縱著素冠視斂其?無據喪服小記曰斬衰括?<lb/>
　以麻為母括?以麻免而以布則小斂奉尸出堂主人拜賓<lb/>
　之時為母括髮以麻與父同也尸出堂訖降自西階<lb/>
<pb n="2b"/>
　即位復位之時為母不括髮而免以與父異也<hi>儀禮男女</hi>
　<hi>奉尸俟于堂訖主降自西階東即位主人拜賓即位踊襲絰于序東復位也</hi>奔喪禮至家<lb/>
　升階殯東西面坐哭括髮袒降堂東即位襲絰絞帶<lb/>
　反位皆如初於又哭括髮袒成踊三哭亦括髮袒成<lb/>
　踊<hi>又哭明日朝也三哭又其明日朝也</hi>奔母之喪西面哭括髮袒降堂<lb/>
　東即位襲免於又哭不括髮奔喪不及殯先之墓括<lb/>
　髮遂冠歸入門哭括髮袒於又哭三哭皆括髮袒為<lb/>
　母所以異於父者一括髮其餘免以終事其義皆與<lb/>
<pb n="3a"/>
　小記同也喪大記曰君大夫之喪子弁絰雜記曰小<lb/>
　斂環絰君大夫士一也則大夫以上素弁士素委貌<lb/>
　皆加環絰也孔穎達曰斬衰男子括髮齊衰男子免<lb/>
　皆斂殯之時耳非斂殯則大夫以上加素弁士加素<lb/>
　冠皆於括髮之上天子七日成服諸侯五日成服大<lb/>
　夫三日成服於理或然<lb/>
　　免<lb/>
　問喪曰冠者不肉袒何也曰冠至尊也不居肉袒之<lb/>
<pb n="3b"/>
　體也故為之免以代之也又曰免者以何為也不冠<lb/>
　者之所服也儀禮小斂主人括髮袒?主人免于房<lb/>
　喪服小記曰為母括髮以麻免而以布又曰男子免<lb/>
　而婦人髽大記曰小斂主人即位襲帶絰踊母之喪<lb/>
　即位而免奔喪曰奔母喪一括髮其餘以免終事小<lb/>
　記又曰緦小功虞卒哭則免既葬而不報虞則雖主<lb/>
　人皆冠及虞則皆免為兄弟既除喪已及其葬也反<lb/>
　服其服報虞卒哭則免如不報虞則除之?葬者反<lb/>
<pb n="4a"/>
　哭者皆冠及郊而后免反哭君弔雖不當免時也主<lb/>
　人必免不散麻雖異國之君免也親者皆免又曰主<lb/>
　人未除喪有兄弟自它國至則主人不免而為主問<lb/>
　喪曰?者不免童子惟當室緦緦者其免也當室則<lb/>
　免而杖矣儀禮曰朋友在它邦則袒免歸則已大傳<lb/>
　曰四世而緦服之窮也五世袒免殺同姓也文王世<lb/>
　子曰族之相為也宜弔不弔宜免不免有司罰之鄭<lb/>
　氏曰免狀如冠而廣一寸?有所傳然也然則免於<lb/>
<pb n="4b"/>
　括?為輕故為父括髮為母免於冠飾為重故緦小<lb/>
　功之虞卒哭?葬者之及郊反哭主人之於君弔必<lb/>
　免然則袒免非喪服之常有時用之而已齊衰而下<lb/>
　小斂皆袒免是有常服者必袒免止於袒免者無常<lb/>
　服故施於五世焉?者不免於疾也童子不免未可<lb/>
　加以成人之服也<lb/>
　　髽<lb/>
　喪服女子子在室為父布總箭笄髽衰三年女子子<lb/>
<pb n="5a"/>
　適人者為其父母婦為舅姑惡笄有首以髽士喪禮<lb/>
　小斂婦人髽于室既夕禮曰丈夫髽散帶垂即位<hi>鄭氏</hi>
　<hi>曰此互文以見</hi>喪小記曰男子冠而婦人笄男子免而婦人<lb/>
　髽奔喪曰婦人奔喪東髽檀弓曰南?縚之妻之姑<lb/>
　之喪夫子誨之髽曰爾無總總爾爾無扈扈爾又曰<lb/>
　婦人髽而弔自敗於臺鮐始也鄭氏釋喪大記曰去<lb/>
　纚大紒曰髽釋喪服曰髽露紒也猶男子之括髮斬<lb/>
　衰括髮以麻則髽亦用麻以麻者自項而前交於額<lb/>
<pb n="5b"/>
　上郤繞紒如著慘頭焉?其所傳然也其狀則母從<lb/>
　?爾不至於?而高也無扈扈爾不至於卑而大也<lb/>
　爾雅曰卑而大扈則從從為?而高可知也小斂主<lb/>
　人括髮袒?主人免于房婦人髽于室奔喪男子東<lb/>
　括髮婦人東髽又小記曰男子免而婦人髽則婦人<lb/>
　之髽猶男子之括髮免也故括髮以麻則髽以麻矣<lb/>
　免而以布則髽以布矣髽以麻則斬衰也髽以布則<lb/>
　齊衰也小斂齊之髽不言笄則未成服之髽無笄矣<lb/>
<pb n="6a"/>
　女子子適人者為其父母婦為舅姑惡笄有首以髽<lb/>
　孔子言髽而繼之以榛笄則成服之髽有笄矣又儀<lb/>
　禮言髽衰三年小記言齊衰惡笄以終喪則斬衰齊<lb/>
　衰之髽皆終喪矣<hi>孔穎達曰常服之髽不用麻布</hi>然則啟殯之髽雖<lb/>
　在成服之後?亦無笄以對男子之袒而免故也男<lb/>
　子之袒免及於五世婦人之髽不及於大功者以髽<lb/>
　不特對免而又上同於括髮故也?者不髽以疾也<lb/>
　弔者不髽以?也皇氏以麻髽布髽露紒為三髽然<lb/>
<pb n="6b"/>
　則髽雖麻與布之不同其為露紒一也<lb/>
　　笄<lb/>
　儀禮女子子在室為父箭笄髽衰三年傳曰箭笄長<lb/>
　尺吉笄尺二寸女子子適人者為其父母婦為舅姑<lb/>
　惡笄有首以髽卒哭子折笄首以笄布總傳曰笄有<lb/>
　首者惡笄之有首也惡笄者櫛笄也折笄首者折吉<lb/>
　笄之首也吉笄者象笄也何以言子折笄首而不言<lb/>
　婦終之也妾為女君君之長子惡笄有首齊衰惡笄<lb/>
<pb n="7a"/>
　以終喪男子冠婦人笄檀弓曰南?縚之妻之姑之<lb/>
　喪夫子誨之髽?榛以為笄然則喪笄有三箭笄也<lb/>
　櫛笄也折首笄也箭笄櫛笄長尺折首笄長尺二寸<lb/>
　箭笄為重櫛笄次之折首笄為輕斬衰笄以箭齊衰<lb/>
　笄以櫛女子子在室為父箭?則斬衰之笄以箭矣<lb/>
　女子子適人者為其父母婦人為舅姑惡笄而女子<lb/>
　子在室亦如之則齊衰以櫛矣箭笄惡不足以言之<lb/>
　櫛笄言惡以其木之無文故也古者櫛以樿樿白理<lb/>
<pb n="7b"/>
　而無文則櫛笄用樿無樿則榛可矣故檀弓曰蓋榛<lb/>
　以為笄也儀禮曰卒哭子折笄首折笄首者折吉笄<lb/>
　之首也言子不言婦終之也?惡笄有首吉笄折首<lb/>
　吉笄則父而不子折其首?子而不婦以其不可全<lb/>
　於子故吉笄以其不可全於婦故折其首儀禮曰女<lb/>
　子子在室為父箭笄三年小記曰齊衰惡笄以終喪<lb/>
　則惡笄不終喪而吉笄折其首者特子之適人者而<lb/>
　已鄭氏曰笄有首者若今時刻鏤摘頭矣觀古無字<lb/>
<pb n="8a"/>
　則笄之形制可知<lb/>
　　竹杖<lb/>
　　削杖<lb/>
　記曰斬衰貌若苴齊貌若枲喪服有苴絰有牡麻絰<lb/>
　傳曰苴絰麻之有蕡者也牡麻者枲麻也爾雅曰蕡<lb/>
　枲實也孫氏曰蕡麻子也?枲之有蕡者其色苴惡<lb/>
　故謂之苴無實者其色反是故謂之牡麻苴絰苴帶<lb/>
　以苴麻名之也苴衰苴杖因絰帶名之也杖之制下<lb/>
<pb n="8b"/>
　本其大如經其長齊心苴杖竹也削杖桐也為父竹<lb/>
　杖為母桐杖?竹之為物堅貞而不變桐之為物柔<lb/>
　脆而易彫為父斬為母齊斬者常伸而三年齊者或<lb/>
　屈以期月此竹杖桐杖所以不同也杖雖主於父母<lb/>
　凡斬衰皆杖為妻期亦杖為長子亦杖期服必杖而<lb/>
　有所不杖童子婦人不杖有所必杖<hi>孔穎達曰婦人不杖謂童女也</hi>
　其授也有官<hi>周禮肆師之類</hi>其授之也有日其執之輯之去<lb/>
　之使人執之也有時其棄之也有所虞杖不入室祔<lb/>
<pb n="9a"/>
　杖不升堂練則筮日筮尸視濯要絰杖而已?杖所<lb/>
　以輔病者也喪久而平則杖不用矣<hi>鄭氏曰大祥除衰杖</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　禮書?一百四十九<lb/>
</p>
<p>
</p>
  </div>
</body>
</text>
</TEI>