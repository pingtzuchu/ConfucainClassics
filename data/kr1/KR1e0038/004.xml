<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋後傳卷四</head>
    <p>
<pb n="1a"/>
欽定四庫全書<lb/>
　春秋後傳卷四　　　　　宋　陳傅良　撰<lb/>
　　閔公<lb/>
元年春王正月齊人救邢<lb/>
　書救邢潰而遷夷儀也<lb/>
夏六月辛酉葬我君莊公秋八月公及齊侯盟于落姑<lb/>
季子來歸<hi>有傳</hi>
　此公子友也其稱季子何賢之斯不名之不名之斯<lb/>
<pb n="1b"/>
　以美稱稱之也季友酖牙以立般也而慶父卒賊般<lb/>
　於是奔陳閔公立尚幼盟齊侯於落姑請復季友未<lb/>
　知孰為之也慶父為之則閔公不?以閔之見?則<lb/>
　非慶父之意而國人為之也國人之欲歸季子以已<lb/>
　亂也而季子雖歸慶父夫人亂未已俄而?閔公於<lb/>
　是以僖公適邾則國人何賢乎季子微季子則慶父<lb/>
　之?成而莊公之統?慶父之?不成莊公之統不<lb/>
　?者季子在也是故奔陳不書如邾不書全季子也<lb/>
<pb n="2a"/>
冬齊仲孫來<hi>有傳</hi>
　書來譏也仲孫湫則齊之命大夫也其書來何是覘<lb/>
　魯也莊公薨子般?而閔公幼落姑之盟嘗以請於<lb/>
　齊矣僅能復季子而已而慶父夫人之志未可知也<lb/>
　桓公不能正憪然使人以覘魯曰是可取乎桓公伯<lb/>
　諸侯將因人之難以為利書來不書聘所以病齊桓<lb/>
　也<hi>趙子云病桓公而嘉仲孫</hi>
二年春王正月齊人遷陽夏五月乙酉吉禘于莊公<hi>有傳</hi>
<pb n="2b"/>
　禘者何王者享其祖之所自出而以其祖配之也雍<lb/>
　之頌曰禘太祖也周有二祖太祖文王也始祖稷也<lb/>
　<hi>太祖始祖文見儀禮</hi>祖之所自出者嚳也文王配帝於明堂稷<lb/>
　配天於郊而嚳禘於太廟東遷之後諸侯祖天子矣<lb/>
　於是始有太廟則亦有禘<hi>據傳吳子?夢卒臨於周廟謂文王也?蒯?之禱</hi>
　<hi>曰皇祖文王烈祖康叔文祖襄公是謂三祖晉亳城北之盟亦曰先王先公則魯?晉皆祖文武鄭祖厲</hi>
　<hi>王矣</hi>魯之郊禘惠公請之<hi>本劉恕外紀</hi>東周之僣禮也孔子<lb/>
　曰魯之郊禘非禮也周公其衰矣又曰禘自既灌而<lb/>
<pb n="3a"/>
　往者吾不欲觀之矣入太廟每事問蓋傷之也然則<lb/>
　春秋何以始見於閔公閔公未除喪而亟行於莊公<lb/>
　自是用之?公之廟<hi>據傳昭二十五年禘于襄公定八年禘于僖公之類</hi>是故<lb/>
　特書之以其不勝譏譏其甚者耳<hi>餘具郊語中</hi>
秋八月辛丑公薨<lb/>
　魯之春秋固書曰公子慶父?公于武闈聖人修之<lb/>
　曰公薨諱之也遇?君父之大哀也則何忍言之是<lb/>
　故書薨而不地且不葬薨十二公所同也不地不葬<lb/>
<pb n="3b"/>
　隱閔所獨也然則雖諱而亂臣賊子之獄具矣<lb/>
九月夫人姜氏孫于邾<lb/>
　文姜孫於齊?不稱姜氏此其稱姜氏何文姜無妻<lb/>
　道哀姜無母道是故文姜一見貶?之哀姜再見而<lb/>
　後貶?也貶不於事端則必於其重者莫重於致廟<lb/>
　則孫邾猶可言也<lb/>
公子慶父出奔莒<lb/>
　閔薨不地且不葬亂臣賊子之獄具矣則曷為書慶<lb/>
<pb n="4a"/>
　父如他國慶父賊子般而?閔魯臣子無討焉則書<lb/>
　慶父固如他臣也季友於賊般也奔陳於?閔也適<lb/>
　邾須慶父奔而後入立僖魯之存僅焉耳是故宋萬<lb/>
　奔陳雖殺之不書慶父奔莒雖殺之不書春秋所以<lb/>
　嚴佚賊之責也季子奔陳不書適邾不書全之也則<lb/>
　其嚴佚賊之責何若季子可與言事存矣事亡則未<lb/>
　也有季友在慶父將不免於為戮則曷為謂之無討<lb/>
　均之為佚賊也<lb/>
<pb n="4b"/>
冬齊?子來盟<hi>榖梁有傳</hi>
　來盟言使<hi>據桓十四年鄭語</hi>此其不言使何貴之也凡外大<lb/>
　夫不言使舍武氏子毛伯<hi>王喪未命</hi>皆私交也<hi>據隱元年祭伯莊二</hi>
　<hi>十三年祭叔二十七年莒慶宣五年齊?固之類</hi>非私交也而不言使則未<lb/>
　始有大夫者書大夫<hi>楚屈瑕</hi>苟大夫也則不名皆貴之<lb/>
　也貴之也者所以?私交也貴之則曷為不言使其<lb/>
　誼有君命之所不及也<lb/>
十有二月狄入衛<lb/>
<pb n="5a"/>
　於是?及狄人戰于熒澤?師敗績遂滅?則其但<lb/>
　書入何不以累桓公也凡滅國有存之者則不言滅<lb/>
　歸?於存之者也有乘而取之者亦不言滅歸罪於<lb/>
　取之者也是故?不言滅須句不言滅<hi>事在僖二十一年</hi>
鄭棄其師<hi>公羊有傳</hi>
　於是?克奔陳不書不足書也是故以鄭伯克段于<lb/>
　鄢為義則太叔不書奔以天王出居於鄭為義則王<lb/>
　子帶不書奔<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷四<lb/>
</p>
<p>
</p>
  </div>
</body>
</text>
</TEI>