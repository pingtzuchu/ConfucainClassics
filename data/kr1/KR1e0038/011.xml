<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋後傳卷十一</head>
    <p>
<pb n="1a"/>
欽定四庫全書<lb/>
　春秋後傳卷十一　　　　宋　陳傅良　撰<lb/>
　　定公<lb/>
元年春王三月晉人執宋仲幾于京師<hi>榖梁有傳</hi>夏六月癸<lb/>
亥公之喪至自乾侯戊辰公即位秋七月癸巳葬我君<lb/>
昭公<hi>胡氏從馮山以從祀先公為祔祭昭公據葬稱諡不應不祔廟今不取</hi>九月大雩立<lb/>
煬?冬十月隕霜殺菽<lb/>
二年春王正月夏五月壬辰雉門及兩觀災秋楚人伐<lb/>
<pb n="1b"/>
吳<lb/>
　此囊瓦也貶人之<lb/>
冬十月新作雉門及兩觀<lb/>
三年春王正月公如晉至河乃復二月辛卯邾子穿卒<lb/>
夏四月秋葬邾莊公冬仲孫何忌及邾子盟于拔<lb/>
四年春王二月癸巳陳侯?卒三月公?劉子晉侯宋<lb/>
公蔡侯衛侯陳子鄭伯許男曹伯莒子邾子頓子胡子<lb/>
滕子薛伯杞伯小邾子齊國夏于召陵侵楚<lb/>
<pb n="2a"/>
　傳曰劉文公合諸侯于召陵謀伐楚也晉之合諸侯<lb/>
　至平邱而止則是役劉子為之也劉子定?難復辟<lb/>
　于周而楚納子朝於是合十八國之師伐楚雖五伯<lb/>
　未有盛於此時者也以周之不競而能合諸侯盛於<lb/>
　五伯俄而劉子卒君子?深悲之也<lb/>
夏四月庚辰蔡公孫姓帥師滅沈以沈子嘉歸殺之五<lb/>
月公及諸侯盟于?鼬把伯成卒于?<lb/>
　有晉侯在何以書公及諸侯盟非晉主盟也公?諸<lb/>
<pb n="2b"/>
　侯盟于薄公?諸侯盟于宋皆後至之文也非後至<lb/>
　也而曰公及諸侯盟則以魯主之也是故書及劉卷<lb/>
　卒諸侯無?同於是有特相盟者矣<lb/>
六月葬陳惠公許遷于容城秋七月公至自?劉卷卒<lb/>
　王卿士不卒<hi>據成十三年成肅公昭十一年單成公</hi>有?於天下之故<lb/>
　則卒之於襄王之難有王子虎焉於敬王之難有劉<lb/>
　子焉君子曰王室其庶幾乎而無救于周是故特卒<lb/>
　之也司馬遷於諸國世家多缺卒而卒孔子?知此<lb/>
<pb n="3a"/>
　者也<lb/>
葬把悼公楚人圍蔡晉士鞅衛孔圉帥師伐鮮虞葬劉<lb/>
文公冬十有一月庚午蔡侯以吳子及楚人戰于?舉<lb/>
楚師敗績<lb/>
　於是蔡侯如晉請伐楚晉辭蔡侯天下諸侯莫與憂<lb/>
　蔡者而愬之??子興師以伐楚是則吳知憂中國<lb/>
　也是故?始稱子書戰書敗績皆進?也而楚囊瓦<lb/>
　貶稱人<lb/>
<pb n="3b"/>
楚囊瓦出奔鄭庚辰?入郢<hi>公穀有傳</hi>
　入國不言邑入楚也而曰入郢非得國之辭也是役<lb/>
　也?辛王孫由于王孫圉鍾建?巢申包胥王孫賈<lb/>
　宋木??皆悉宣力焉秦師救楚楚子入于郢則楚<lb/>
　為有人矣書入郢非得國之辭也前曰?子今曰?<lb/>
　復從其舊號也舍?池書?而已<lb/>
五年春王三月辛亥朔日有食之夏歸粟于蔡於越入<lb/>
?<lb/>
<pb n="4a"/>
　向曰越人今曰於越復從其舊號也越未有聞也昭<lb/>
　定之春秋?楚爭而後越入中國?于瑣也<hi>昭五年</hi>越<lb/>
　常壽過始見於經而亟稱人後三十年而入?不復<lb/>
　稱人矣晉楚之初春秋未以敵言之戰于邲也則楚<lb/>
　稱子矣?楚之初春秋未以敵言之戰于?舉也則<lb/>
　?稱子矣至於?越終春秋不以敵言之也是故越<lb/>
　入?書?入越不書<hi>哀元年</hi>
六月丙申季孫意如卒秋七月壬子叔孫不敢卒冬晉<lb/>
<pb n="4b"/>
士鞅帥師圍鮮虞<lb/>
六年春王正月癸亥鄭游速帥師滅許以許男斯歸二<lb/>
月公侵鄭公至自侵鄭<lb/>
　自宣之季年凡伐不言公魯無君將者八十年矣至<lb/>
　是而書侵鄭則以公山不狃侯犯陽虎之?也故曰<lb/>
　政逮於大夫四世矣故夫三桓之子孫?矣<lb/>
夏季孫斯仲孫何忌如晉秋晉人執宋行人樂祁?冬<lb/>
城中城季孫斯仲孫何忌帥師圍鄆<lb/>
<pb n="5a"/>
七年春王正月夏四月秋齊侯鄭伯盟于鹹<lb/>
　此特相盟也特相盟自齊桓以來未之有也於是再<lb/>
　見其再見何諸侯無主盟矣是故石門志諸侯之合<lb/>
　也鹹志諸侯之判也<lb/>
齊人執衛行人北?結以侵衛齊侯衛侯盟于沙大雩<lb/>
齊國夏帥師伐我西鄙九月大雩冬十月<lb/>
八年春王正月公侵齊公至自侵齊二月公侵齊三月<lb/>
公至自侵齊曹伯露卒夏齊國夏帥師伐我西鄙公?<lb/>
<pb n="5b"/>
晉師于瓦公至自瓦<lb/>
　不曰?士鞅曰?晉師重師也?之戰公?晉師于<lb/>
　上鄍不書諱之也四卿並將而以禽鄭自師逆公三<lb/>
　家之張成於此矣故諱之也於是齊師伐我晉士鞅<lb/>
　趙鞅荀寅救我公?晉師于瓦勿諱可也<lb/>
秋七月戊辰陳侯柳卒晉士鞅帥師侵鄭遂侵衛<lb/>
　此其言遂何晉始伐與國也於襄之二十三年齊始<lb/>
　叛晉取朝歌去年鄭始叛晉盟齊于鹹衛始叛晉盟<lb/>
<pb n="6a"/>
　于沙於是侵鄭衛又明年及齊平雖魯亦叛晉矣故<lb/>
　悉書之也<lb/>
葬曹靖公九月葬陳?公季孫斯仲孫何忌帥師侵衛<lb/>
冬衛侯鄭伯盟于曲濮從祀先公盜竊?玉大弓<lb/>
　於是禘于僖公不書書從祀先公非常也順祀則曷<lb/>
　為謂之非常陽虎欲去三桓而為此也陽虎欲去三<lb/>
　桓是以陪臣廢置大夫也虎陪臣也欲廢置三卿而<lb/>
　追正宗廟之禮已而弗勝取周公之分器以出?莫<lb/>
<pb n="6b"/>
　之禁者書曰從祀先公盜竊?玉大弓魯無人之辭<lb/>
　也是故陪臣叛皆不書<hi>據昭二十二年南蒯以費叛定十三年晉趙稷??以邯</hi>
　<hi>鄲叛之類</hi>書陽虎為盜是治陪臣也君子之作春秋治至<lb/>
　於陪臣斯極矣<hi>見公羊</hi>
九年春王正月夏四月戊申鄭伯蠆卒得?玉大弓六<lb/>
月葬鄭獻公秋齊侯衛侯次于五氏<lb/>
　外?書次自厥貉以來未之有也於是再見其再見<lb/>
　何中國無伯也齊衛伐盟主則其不書伐何春秋重<lb/>
<pb n="7a"/>
　?晉也於襄之二十三年嘗書齊伐晉至是而不書<lb/>
　何齊始叛晉諸侯猶有盟主也前年鄭叛晉盟齊于<lb/>
　鹹衛叛晉盟齊于沙明年及齊平魯亦叛晉諸侯無<lb/>
　盟主矣有盟主非美事也無盟主非細故也是故春<lb/>
　秋重?晉也<lb/>
秦伯卒冬葬秦哀公<lb/>
十年春王三月及齊平夏公?齊侯于夾谷公至自夾<lb/>
谷晉趙鞅帥師圍衛齊人來歸鄆讙龜?田叔孫州仇<lb/>
<pb n="7b"/>
仲孫何忌帥師圍郈<lb/>
　未有言來歸田者言來歸必自外至者也<hi>據鄭來歸祊及齊來</hi>
　<hi>歸衛?之類</hi>鄆讙龜?田言來歸以是為齊人之願也濟<lb/>
　西言取讙闡言取鄆讙龜?之田不言取以是為齊<lb/>
　人之願則猶齊田也<hi>何休從外來常文與齊人來歸衛?同</hi>齊強於天<lb/>
　下伐盟主合諸侯于鄟陵矣於是願歸田則以孔子<lb/>
　相夾谷之?也謂春秋之諸侯不足用為善者是不<lb/>
　即人心者之論也故曰如有用我者期月而已可也<lb/>
<pb n="8a"/>
秋叔孫州仇仲孫何忌帥師圍郈宋樂大心出奔曹宋<lb/>
公子地出奔陳冬齊侯衛侯鄭游速?于安甫叔孫州<lb/>
仇如齊宋公之弟辰暨仲佗石彄出奔陳<lb/>
十有一年春宋公之弟辰及仲佗石彄公子地自陳入<lb/>
于蕭以叛夏四月秋宋樂大心自曹入于蕭冬及鄭平<lb/>
　傳曰始叛晉也書輸平以志諸侯之合書及鄭平以<lb/>
　志諸侯之散此春秋之所以終始也<lb/>
叔還如鄭?盟<lb/>
<pb n="8b"/>
十有二年春薛伯定卒夏葬薛襄公叔孫州仇帥師墮<lb/>
郈<lb/>
　郈叔孫之邑也費季孫之邑也叔孫州仇墮郈季孫<lb/>
　斯墮費以是為二家之願也三家?魯出昭公矣於<lb/>
　是願墮其都則以孔子之相魯也謂春秋之大夫不<lb/>
　足用為善者是不即人心者之論也故曰如有用我<lb/>
　者?月而已可也<lb/>
衛公孟彄帥師伐曹季孫斯仲孫何忌帥師墮費秋大<lb/>
<pb n="9a"/>
雩冬十月癸亥公?齊侯盟于?十有一月丙寅朔日<lb/>
有食之公至自?十有二月公圍成公至自圍成<lb/>
　成孟孫之邑公行不越竟不書至至圍成危之也初<lb/>
　作三軍也三分公室而各有其一季氏盡征之叔孫<lb/>
　氏臣其子弟孟氏取其半焉三家之強孟氏為猶有<lb/>
　君也莫難於墮郈費成墮易耳而公自將圍成弗克<lb/>
　是不足與有為也齊人歸女樂三日不朝是以微罪<lb/>
　行也<lb/>
<pb n="9b"/>
十有三年春齊侯衛侯次于垂葭夏築蛇淵囿大蒐于<lb/>
比蒲衛公孟彄帥師伐曹秋晉趙鞅入于晉陽以叛冬<lb/>
晉荀寅士吉射入于朝歌以叛<lb/>
　荀寅士吉射伐趙氏鞅奔晉陽韓魏伐范中行氏寅<lb/>
　吉射奔朝歌鞅非始禍者也則曷為皆以叛書之春<lb/>
　秋之季家有藏甲都邑皆百雉之城矣鞅必奔晉陽<lb/>
　寅吉射必奔朝歌則是皆叛也<lb/>
晉趙鞅歸于晉<lb/>
<pb n="10a"/>
　歸不言自鞅無所自也歸易辭也欒盈魚石猶言入<lb/>
　至鞅而後言歸則晉無人之辭也此韓趙魏分晉之<lb/>
　本也叛臣至於書歸則佚賊不足錄矣此韓魏趙分<lb/>
　晉之本也<lb/>
薛?其君比<lb/>
十有四年春衛公叔戍來奔衛趙陽出奔宋二月辛巳<lb/>
楚公子結陳公孫佗人帥師滅頓以頓子牂歸夏衛北<lb/>
?結來奔五月於越敗?于檇李?子光卒<lb/>
<pb n="10b"/>
　光嘗?君矣其君稱國以?而光書卒何他君無貶<lb/>
　焉然則光無罪歟以莒展輿之罪不著于春秋而逾<lb/>
　年不成君則光罪不容誅矣<lb/>
公?齊侯衛侯于牽公至自?秋齊侯宋公?于洮天<lb/>
王使石尚來歸脤衛世子蒯瞶出奔宋衛公孟彄出奔<lb/>
鄭宋公之弟辰自蕭來奔大蒐于比蒲邾子來?公<lb/>
　?公於比蒲也<hi>從榖梁范甯注</hi>自舍中軍公不與兵政者四<lb/>
　十年矣於是蒐比蒲則以季孫斯叔孫州仇之墮費<lb/>
<pb n="11a"/>
　郈也故曰政逮于大夫四世矣故夫三桓之子孫微<lb/>
　矣<lb/>
城莒父及霄<lb/>
十有五年春王正月邾子來朝鼷?食郊牛牛死改卜<lb/>
牛二月辛丑楚子滅胡以胡子豹歸夏五月辛亥郊壬<lb/>
申公薨于?寢鄭罕?帥師伐宋齊侯衛侯次于渠蒢<lb/>
邾子來奔喪<lb/>
　諸侯來奔喪於是始<lb/>
<pb n="11b"/>
秋七月壬申姒氏卒<hi>左氏公羊有傳</hi>八月庚辰朔日有食之九<lb/>
月滕子來?葬丁巳葬我君定公雨不克葬戊午日下<lb/>
昃乃克葬辛巳葬定姒<lb/>
　妾母也自成風訖於宣襄子苟為君則其母為夫人<lb/>
　子嘗為君不敢以其母為夫人者隱公而已矣是故<lb/>
　聲子不葬聲子不葬葬定姒則是哀公之以夫人喪<lb/>
　其母猶宣襄也哀公之喪其母猶宣襄也則何以卒<lb/>
　不稱夫人葬不稱小君徒以喪在殯不及尊其母焉<lb/>
<pb n="12a"/>
　耳<lb/>
冬城漆<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋後傳卷十一<lb/>
</p>
<p>
</p>
  </div>
</body>
</text>
</TEI>