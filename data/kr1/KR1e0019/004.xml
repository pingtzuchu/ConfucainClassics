<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋皇綱論卷四</head>
    <p>
<pb n="1a"/>
欽定四庫全書<lb/>
　春秋皇綱論卷四　　　　　宋　王?　撰<lb/>
　　　　歸入<lb/>
　　　　?及<lb/>
　　　　書遂<lb/>
　　　　公至<lb/>
　　　　郊禘<lb/>
　　　歸入<lb/>
<pb n="1b"/>
左氏曰國逆而立之曰入復其位曰復歸諸侯納之曰<lb/>
歸以惡曰復入公羊曰復歸曰出惡歸無惡復入者出<lb/>
無惡入有惡入者出入惡歸者出入無惡穀梁曰歸為<lb/>
善自某歸次之入者?弗受也曰入惡入也又曰大夫<lb/>
出奔反以好曰歸以惡曰入通例曰歸入以惡皆曰復<lb/>
<hi>句?</hi>歸者言國逆而歸復歸者雖國逆而其事不善也入<lb/>
者不為國逆而自外入也復入者又有惡也啖趙歸入<lb/>
之義?而纂例示入者多非善也愚案諸例不一其實<lb/>
<pb n="2a"/>
難通唯突歸于鄭榖梁云歸易辭也我入邴公羊云言<lb/>
入難也二傳各有一說得仲尼之旨以此知二傳之學<lb/>
博?前後諸儒之論以成其書特此一義是一人之獨<lb/>
見爾然二學不能專守大義反攻異端故致其混亂經<lb/>
意久誤學者今舉諸例不合於經者以明之左氏云國<lb/>
逆而立之曰入者則鄭伯突入于櫟且殺檀伯豈國逆<lb/>
乎云復其位曰復歸者則?侯朔入于?何以不言復<lb/>
歸云諸侯納之曰歸者則蔡季自陳歸于蔡乃蔡人召<lb/>
<pb n="2b"/>
之豈諸侯納之乎云以惡曰復入者則?見欒盈魚石<lb/>
唯此書復入故云爾夫書其出奔又書其復入皆以險<lb/>
難擅入其國以据其邑則罪已明矣何必以入為惡哉<lb/>
此左氏之說不通也公羊云復歸者出惡歸無惡則?<lb/>
侯出奔楚不名以令叔武攝也復歸書?侯鄭自楚復<lb/>
歸于衛以殺叔武也豈出惡歸無惡乎云復入者出無<lb/>
惡入有惡者亦同左氏之說也云入者出入惡則許叔<lb/>
入于許豈有惡乎云歸者出入無惡則突歸于鄭豈無<lb/>
<pb n="3a"/>
惡乎此公羊氏之說不通榖梁云歸為善自某歸者次<lb/>
之又云以好曰歸以惡曰入其意大抵同於公羊此榖<lb/>
梁氏之說不通也通例云歸入以惡皆曰復則鄭世子<lb/>
忽復歸于鄭豈有惡乎云歸者言國逆而歸則衛逆公<lb/>
子晉何不言歸乎云入者不為國逆而自外入也則夫<lb/>
人姜氏入豈非公親逆乎云復入又有惡者亦用?義<lb/>
爾此通例之?不通也由是觀之則諸?皆不可通亦<lb/>
已明矣夫歸者直歸己之國爾平常歸己之國奚復難<lb/>
<pb n="3b"/>
哉至有憂患險難則不可書歸故同外入之例言入以<lb/>
?異之也?觀經文前後皆然其說各具于通義學者<lb/>
?詳之也<lb/>
　　　?及<lb/>
左氏曰凡師出與謀曰及不與謀曰?而桓十六年春<lb/>
魯宋蔡衛?于曹夏伐鄭言?不言及杜氏遂以為諱<lb/>
納不正故從不與之例又見伯主侵伐亦有與謀而書<lb/>
?者遂以為盟主之命則上行乎下雖或先謀皆從不<lb/>
<pb n="4a"/>
與之例此?傅?傳文實非通論案經稱?及則其與<lb/>
謀也從可知矣豈有不與乎果若本非期約則當書曰<lb/>
某侯??公如定十四年邾子??公此例是也公羊<lb/>
曰?猶聚也及我欲之也又曰汲汲也榖梁曰?者外<lb/>
為主及者?為主也二傳文雖不同義亦相近案僖四<lb/>
年及江人?人伐陳是時齊桓帥諸侯伐楚執袁濤塗<lb/>
遂命魯伐陳豈是我欲之乎又桓十七年公與邾儀父<lb/>
盟至秋及宋人衛人伐邾此乃宋志豈是?為乎?八<lb/>
<pb n="4b"/>
年夏師及齊師圍郕郕降于齊師又豈是?為主而我<lb/>
欲之乎由是觀之則三傳之?俱不通矣杜氏又曰傳<lb/>
唯以師出為例而劉賈許潁濫以經諸及字為義欲以<lb/>
彊合所以多錯亂也愚案經凡盟?戰伐俱言?及而<lb/>
左氏唯以師為義則仲尼何故於盟?亦分?及乎諸<lb/>
儒自不通春秋制文之體遂紛亂爾謹詳此?及之例<lb/>
凡盟與伐並皆通用?及者魯先至?者彼先至而魯<lb/>
往?爾何者若首止之?公己先至諸侯在後即不可<lb/>
<pb n="5a"/>
以言公?諸侯故以公及之若諸侯有一人先至即公<lb/>
在後不可言公及諸侯故以公?之又以公之寡則公<lb/>
先至者少故書及者少也以諸侯之?則公後至者多<lb/>
故書?者多也義既當然仍有明據若雉門及兩觀災<lb/>
亦以先後而言與此同也況凡及盟及伐之類諸侯一<lb/>
心善惡同之故止以先後為義唯戰及則異於是以兩<lb/>
相仇敵須分曲直輕重故變其例以直及不直以罪輕<lb/>
及罪重若以先及後則當以客及主?不可通之於經<lb/>
<pb n="5b"/>
況此義亦有據焉若宋督?其君與夷及其大夫孔父<lb/>
是以尊及卑也尊卑曲直之義亦相類也其有己書?<lb/>
例于上<hi>句?</hi>下欲明魯與諸侯盟則但書及以我及外且<lb/>
不嫌也若定四年公?諸侯于召陵書公及諸侯盟于<lb/>
?鼬襄三年公?諸侯同盟于雞澤書叔孫豹及諸侯<lb/>
之大夫及陳袁僑盟是也義例昭然無足疑矣<lb/>
　　　書遂<lb/>
春秋書遂凡二十有一左氏不解而於文十八年冬十<lb/>
<pb n="6a"/>
月壬午公子遂?晉趙盾盟于衡雍乙酉公子遂?雒<lb/>
戎盟于暴釋之云遂?伊雒之戎殊不知聖經之體制<lb/>
也杜氏於公子遂如京師遂如晉以為各受命於公子<lb/>
結遂及齊侯宋公盟乃用公羊之說以為專辭自相差<lb/>
謬矣若以為各受命則衡雍?暴之盟豈是一受命而<lb/>
再舉公子遂乎若以為專辭則祭公遂逆王后于紀茍<lb/>
無王命則祭公焉敢擅逆后乎推之人情必不然也榖<lb/>
梁曰遂者繼事之辭此但?遂字而不原聖人所以書<lb/>
<pb n="6b"/>
遂之意殊亦未備趙氏用榖梁義而於晉侯侵曹晉侯<lb/>
伐?下釋云不言遂者非因侵曹而伐衛也案左氏晉<lb/>
侯?伐曹假道于衛?人弗許還自南河濟侵曹伐衛<lb/>
以此言之則是因侵曹而伐衛明矣若謂凡諸遂字但<lb/>
以繼事而書無他義例則何故不遂書伐衛而再舉晉<lb/>
侯乎又衡雍與暴之盟壬午至乙酉三日爾既無他義<lb/>
例則何故不書遂乃煩其文再舉公子遂乎如榖梁義<lb/>
固淺矣杜氏曰再舉晉侯兩國俱?告此亦不然?其<lb/>
<pb n="7a"/>
本因各舉侵伐之命故不可書遂若一舉本謀侵曹伐<lb/>
衛則雖兩國俱?告亦何妨書遂乎趙氏又謂僖四年<lb/>
齊桓伐楚是尊周室也然怒蔡興師假名及楚非其誠<lb/>
故書曰遂則反以書遂為譏也若是則侵曹伐衛再舉<lb/>
晉侯豈聖人?其誠乎不當然也謹案公羊一事而再<lb/>
見者卒名及先目後凡之例其義皆通則書遂之義亦<lb/>
猶是也?春秋記事凡二事一舉則稱遂二事各舉則<lb/>
具文驗之前後無有或異者若晉侯侵曹命令已舉衛<lb/>
<pb n="7b"/>
不假道遂再舉伐衛之令則須具文不可盡遂也公子<lb/>
遂受命?晉趙盾盟又受命?雒戎盟與此同也餘無<lb/>
此義例但當書遂而聊舉一二以明之僖二十八年公<lb/>
侯<hi>云云</hi>于溫天王狩于河陽下文諸侯遂圍許?晉侯<lb/>
始伯?諸侯朝王以討不服則??圍許本因一舉故<lb/>
言遂也是時曹伯襄復歸于曹遂?諸侯圍許?伯主<lb/>
復之之後即時赴?故亦言遂宣十八年公孫歸父還<lb/>
自晉至笙遂奔齊亦因聘晉之舉其義一也餘各具於<lb/>
<pb n="8a"/>
通義學者詳之<lb/>
　　　公至<lb/>
諸侯世嗣宗廟社稷之重其?出也必告廟而後行其<lb/>
反也又有告至之禮所以謹出入?安危也王制曰諸<lb/>
侯?出?乎社造乎禰?子問曰諸侯相見反必親告<lb/>
於祖禰是也春秋書公至即其事也三傳之說各異左<lb/>
氏云告于廟故書此得其粗者也公榖則?其事以為<lb/>
說或謂之危或謂之惡或謂之久或謂之?或謂之得<lb/>
<pb n="8b"/>
意或謂之不信此皆傅?之談非實仲尼之旨也啖助<lb/>
曰凡公行書至者八十有二不書至者九十有四此因<lb/>
時君告廟不告廟也告廟則書之於?故春秋書之以<lb/>
示功過且志其去國?邇遲速也其餘不告或恥或怠<lb/>
也此據左氏而云也昭二十六年春公至自齊居于鄆<lb/>
又云公至自?二十八年公如晉次于乾侯又書公至<lb/>
自乾侯是時季氏據國公亡在外則豈因告廟然後書<lb/>
之乎?公雖在外然其如齊晉也季氏與國人無容不<lb/>
<pb n="9a"/>
知故史官得以書之爾?此則知凡公之出入史皆書<lb/>
也但仲尼修經之時凡?告廟者則存之以記得禮其<lb/>
不?告廟者則不書以示失禮而譏之也?公之時自<lb/>
嫌非正凡於其至俱不行告廟之禮故仲尼亦不書之<lb/>
以明其失也其昭公在外亦書之者此乃仲尼痛閔昭<lb/>
公疾惡季氏特書之以志其變爾故魯卿凡被執辱而<lb/>
歸者亦書至焉其義一也公榖二傳見有此義故妄為<lb/>
之說殊淺陋也其有二事者榖梁曰二事偶則以後事<lb/>
<pb n="9b"/>
致後事小則以先事致啖助曰或致前事或致後事?<lb/>
夫子擇其重者志之也此不通矣案例凡圍滅重於侵<lb/>
伐襄十八年諸侯圍齊而書公至自伐齊若舉重則何<lb/>
以不言至自圍齊乎襄十年??于柤遂滅偪陽而書<lb/>
公至自?則何以不言至自滅偪陽乎僖四年諸侯侵<lb/>
蔡蔡潰而書公至自伐楚不?戰則蔡潰為重何不言<lb/>
至自侵蔡乎由是言之則非舉重也明矣?經書至者<lb/>
以其告廟而書也所書之文則用告廟之辭也若辭稱<lb/>
<pb n="10a"/>
至自伐楚即以伐楚書若辭稱至自侵蔡即以侵蔡書<lb/>
足明聖人所書之文皆紀其實況事?自明何假更用<lb/>
舉重之義哉<lb/>
　　　郊禘<lb/>
成王追尊周公賜魯以重祭郊禘是也儒者或謂君臣<lb/>
名器者禮之大分也成王不當賜魯以天子之祭故仲<lb/>
尼修經凡遇郊禘之失禮而書之以示譏也愚謂此書<lb/>
?失之矣夫武王甫定天下而崩成王在襁褓周公以<lb/>
<pb n="10b"/>
聖人才識膺顧託之重攝王政制典禮隆周道致太平<lb/>
?育成王逮乎成人然後一明復辟之義其功?豈有<lb/>
量哉是故成王欲尊寵周公無以稱其意故賜魯以郊<lb/>
禘子孫承之則尊寵周公之意無窮己也奚拘以常禮<lb/>
而忽天下之度乎議者何不見監諸堯舜之事而思乎<lb/>
且仲尼之經亦無譏郊禘之旨但衰亂之世既僣且慢<lb/>
則其罪焉故孔子曰魯之郊禘非禮也周公其衰矣?<lb/>
以僣慢而言之也經書吉禘于莊公僣也鼷?食郊牛<lb/>
<pb n="11a"/>
角慢也非謂譏郊禘也故常時之郊禘不書則常事不<lb/>
書也假使成王之賜果為失禮則王命固已?矣後王<lb/>
可俾魯侯廢先王之命而止之乎魯之嗣君又可廢先<lb/>
王之命而慢其祖乎以此又知罪不在魯故也則聖人<lb/>
之不譏郊禘無所疑矣學者知成王尊寵周公之義因<lb/>
謂賜魯以郊禘使得用天子之禮旂章日月祀帝于郊<lb/>
配以后稷<hi>此明堂位之文</hi>又謂魯以周公故特置文王廟<hi>此杜氏義</hi>
亦皆失之矣謹案成王命魯以郊禘者專欲尊寵周公<lb/>
<pb n="11b"/>
爾若使魯侯世得用天子之禮則不惟僣亂而無紀反<lb/>
是尊寵其後代子孫豈是尊寵周公乎且郊之祭也必<lb/>
以祖配故周之郊也以后稷配今既魯郊則何故祖后<lb/>
稷而已為配乎其禘禮則明堂位云以禘禮祀周公於<lb/>
大廟此說是也魯亦無文王之廟儒者見禘是王祭故<lb/>
云然夫郊者祭天之名禘者祭先王之號是皆天子之<lb/>
事也諸侯不得郊天禘其先王成王追思周公之?於<lb/>
其薨後賜魯以郊禘之祭郊必以祖配是尊寵周公使<lb/>
<pb n="12a"/>
配天也禘者禘其祖之所自出是尊寵周公使配文王<lb/>
也於是尊寵周公之意無有窮己子孫承之世世不?<lb/>
也其魯侯之所自用車服制度則有常矣又何乖君臣<lb/>
名器之分乎其左氏之學謂禮不卜常祀凡郊則為非<lb/>
禮此說是也公榖之學乃謂三卜不從當不郊或免牲<lb/>
為禮恐不然矣果若三卜不從而不郊或免牲以為禮<lb/>
則何故國之重祭且本王命當?行之豈以三卜不吉<lb/>
而遂止之乎案禮吉事先近日辟不敏也凶事先?日<lb/>
<pb n="12b"/>
辟不?也則夫卜葬日者豈以卜不吉而遂不葬乎必<lb/>
不然也則郊當三卜先卜上辛不吉次卜中辛又不吉<lb/>
則卜下辛又不吉則於三卜之中擇其差勝者用之以<lb/>
表誠?之義但不當不郊爾以此知公榖之說無所據<lb/>
也或曰果若從左氏謂不郊為非禮則何故未嘗書春<lb/>
秋三月三卜郊不從乃免牲乎曰春秋適無此一節事<lb/>
爾何足疑而難之乎<lb/>
　春秋皇綱論卷四<lb/>
</p>
<p>
</p>
  </div>
</body>
</text>
</TEI>