<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>童溪易傳卷十八</head>
    <p>
<pb n="1a"/>
欽定四庫全書<lb/>
　童溪易傳卷十八　　　　宋　王宗傳　撰<lb/>
?<hi>艮下坎上</hi>蹇利西南不利東北利見大人貞吉彖曰蹇<lb/>
難也險在前也見險而能止知矣哉蹇利西南?得中<lb/>
也不利東北其道窮也利見大人?有功也當位貞吉<lb/>
以正邦也蹇之時用大矣哉<lb/>
　蹇合坎艮以成體坎水在前艮山在後前有險後有<lb/>
　阻何適而可哉此所以為蹇也蹇之為義有止塞而<lb/>
<pb n="1b"/>
　?流通故曰蹇難也蹇難之世君子不幸而?逢其<lb/>
　時則亦奈之何哉在我者務知所以處蹇之道而巳<lb/>
　矣故蹇之所以為難者以坎險之在前也見險而能<lb/>
　止此處蹇之道也彖合坎艮之義以言處蹇之道故<lb/>
　曰險在前也見險而能止夫險難在前人所共見固<lb/>
　不待明者而後見之也然蹈危履險亡軀害人而?<lb/>
　益於救難者明者不然也故君子於此體艮之止而<lb/>
　止焉其曰能止則救難之心非若是恝也相時度勢<lb/>
<pb n="2a"/>
　而不以衝??聒為能故也此之所見又在人所共<lb/>
　見之外也故?之曰知矣哉以言見人之所見者不<lb/>
　足謂知於人所共見之外而又有所謂能焉者斯足<lb/>
　謂之知也矣夫所謂相時度勢者何也卦之?曰利<lb/>
　西南不利東北是也西南之維坤實位焉夫坤地也<lb/>
　其勢?平而順易以?平順易之道?以濟難則其<lb/>
　難舒矣故蹇利西南?得中也此即九五一爻以言<lb/>
　濟蹇之道也夫當蹇難之時?以濟難而不得中正<lb/>
<pb n="2b"/>
　之道焉則是與難爭也與患難爭鋒而求以濟難惑<lb/>
　也矣何謂中正之道曰?平而順易是也以九居五<lb/>
　而得中正之位則是?以濟難而得中正之道也五<lb/>
　實坎體而謂之利西南云者?坎體本坤九?居中<lb/>
　而成坎夫九以剛明之才而?處坤之中位非利西<lb/>
　南?得中也之義乎若夫不知西南之為利而反其<lb/>
　所詣焉則有所不利矣故易於此指其所之而避其<lb/>
　所忌而以利不利明以告之夫東北之維艮實位焉<lb/>
<pb n="3a"/>
　此正坤之對而西南之反也?艮山也其勢險阻而<lb/>
　危極以險阻危極之道而濟難何難之能濟乎故曰<lb/>
　不利東北其道窮也此即艮上有坎以言蹇之所以<lb/>
　為難也利見大人?有功也此又即六二?應九五<lb/>
　以言濟蹇之有功也當位正吉以正邦也此又謂自<lb/>
　初至上六爻皆得其正以言蹇之必濟也或曰六二<lb/>
　九三六四九五上六正也初六正乎曰當蹇之世陽<lb/>
　居下位則陽為失位以?居下位詎非正乎夫以九<lb/>
<pb n="3b"/>
　居五有陽剛中正之?所謂大人也六二以柔中之<lb/>
　??而應之則其見之也何利如之此所以能相與<lb/>
　而成濟蹇之功也六爻自初至上?陽各當其位此<lb/>
　易所謂正也在人則為貴賤履位賢不肖襲情上下<lb/>
　各守其分而不相踰越以此道而正邦則邦自正矣<lb/>
　又何蹇之不濟乎此所以吉也夫天下之所以不理<lb/>
　患難之所以難去者以上下之分不明也今也六爻<lb/>
　之間其剛柔素定如此則求以濟蹇也又豈必他求<lb/>
<pb n="4a"/>
　云乎哉?正之在人也所謂其本心也以人之本心<lb/>
　也而還以正之則不勞而功成矣盡是道而成是功<lb/>
　者則六二之與九五是也故卦之德曰利見大人貞<lb/>
　吉由是觀之則當蹇之時盡蹇之道而以為蹇之用<lb/>
　也豈不大哉故蹇之時用大矣哉何謂時用曰正而<lb/>
　巳矣<lb/>
象曰山上有水蹇君子以反身修德<lb/>
　曰蹇云者有止塞而?流通之謂也山上有水則?<lb/>
<pb n="4b"/>
　下流之象也此豈有他哉?有所止塞之故也夫山<lb/>
　上之水?有止塞則建瓴之便孰能禦之其曰有水<lb/>
　云者有而未?之義也君子之道所以未孚於人未<lb/>
　亨於世者亦豈有他哉時使然也故夫水之蹇也反<lb/>
　其流而豐其蓄而巳其蓄既豐則盈科而放海矣孰<lb/>
　能吾蹇邪君子之蹇也反其身而修德而巳吾德?<lb/>
　修則己正而物正矣亦孰吾蹇邪孟子曰行有不得<lb/>
　者皆反求諸己而巳矣求諸己者?至則其行也豈<lb/>
<pb n="5a"/>
　復有不得矣乎嗚呼此君子之學以自反為之本也<lb/>
　夫自反之學其在平夷?事之時猶不可舍而況蹇<lb/>
　之時乎故蹇之六爻皆以?為蹇來為宜也<lb/>
初六?蹇來譽象曰?蹇來譽宜待也<lb/>
　夫可以行則行可以止則止出處之大致然也又況<lb/>
　當蹇之時而居諸下位其可以?昧而輕進乎故曰<lb/>
　?則有蹇來則有譽夫初六以柔而居下當斯時也<lb/>
　?人皆以?昧輕進而失而吾獨以謹重待時為得<lb/>
<pb n="5b"/>
　庸非譽乎其曰宜待云者戒之也<lb/>
六二王臣蹇蹇匪躬之故象曰王臣蹇蹇中?尤也<lb/>
　六二以柔靜知止在蹇之時為?於難可以?蹇矣<lb/>
　然身雖?蹇而與九五大人居相應之地蹇而不濟<lb/>
　難而不救將焉用居此位也故必盡王臣之義而後<lb/>
　居此中位可以?愧矣蹇蹇謂時之方蹇而吾當力<lb/>
　任此蹇之責此雖非其躬之蹇也而上而吾君下而<lb/>
　天下之民皆予?也予其敢謂其非躬之故而不以<lb/>
<pb n="6a"/>
　為蹇也乎惟能如是故居此中位?於吾心而可以<lb/>
　?過尤也中以位言之則二之位也以人言之則王<lb/>
　臣之心也昔退之作爭臣論嘗引此爻與蠱之上九<lb/>
　以譏陽城矣而曰若蠱之上九居?用之地而致匪<lb/>
　躬之節以蹇之六二在王臣之位而?不事之心則<lb/>
　?進之患生而曠官之刺興志不可則而尤之不能<lb/>
　?也亦曰居此位者則必及此事若視政之得失若<lb/>
　越人視秦人之肥瘠忽焉不加休戚於其心則過矣<lb/>
<pb n="6b"/>
　夫諫諍言官也猶不可曠而況居大臣之位而當蹇<lb/>
　難之時其可以自處於靜止之地而巳乎<lb/>
九三?蹇?反象曰?蹇來反?喜之也<lb/>
　九三艮之主也?之二?所以能自立於蹇難之世<lb/>
　者以三為之捍蔽也三若舍?而之外則?而蹇矣<lb/>
　故莫若來而反諸?體之上以為二?之主則在?<lb/>
　者得所附矣其喜慰之心宜如何哉春秋書季子來<lb/>
　歸榖梁子曰其曰季子貴之也其曰來歸喜之也?<lb/>
<pb n="7a"/>
　當莊公死子般?慶父主兵季友力不能支固嘗避<lb/>
　難而出奔矣當是時也魯國方危?難未定國人思<lb/>
　得季友以安宗社故閔公即位之元年書公及齊侯<lb/>
　盟於落姑盟納季子也而公羊子亦曰其言來歸何<lb/>
　喜之也何休釋之曰季子來歸則國安故喜之此則<lb/>
　蹇之九三所謂?蹇來反?喜之也之謂也<lb/>
六四?蹇來連象曰?蹇來連當位實也<lb/>
　四?位也而以六居之當位者也夫居其位而輕去<lb/>
<pb n="7b"/>
　之則?而蹇矣故亦莫若來而連下之諸爻以靜止<lb/>
　自守則得其所安矣實誠實也夫處蹇之道在於以<lb/>
　誠實為本處蹇而不以誠實為本則?無所執守外<lb/>
　?所據依人誰我與哉故??蹇矣必欲來而連乎<lb/>
　下之諸爻相恃以為安則莫若以誠實為之本也彖<lb/>
　曰當位貞吉此不云當位正也而云當位實也何也<lb/>
　程曰上下之交主於誠實用各有其所也<lb/>
九五大蹇朋來象曰大蹇朋來以中節也<lb/>
<pb n="8a"/>
　六爻皆蹇也而九五則處坎險之中所謂蹇之大者<lb/>
　夫有剛健中正之?而以身任天下之大蹇則亦何<lb/>
　所不可而古者聖帝明王於此則又必汲汲焉務於<lb/>
　來天下之助焉者以為戡難而正邦者非?才之助<lb/>
　不可也此九五處大蹇之任而又有?於朋來之助<lb/>
　焉彖曰當位貞吉以正邦也?謂收正邦之功者雖<lb/>
　九五也而所以正邦者則上下六爻皆當其位而然<lb/>
　也然則處大蹇之任以中正之道節正天下者非有<lb/>
<pb n="8b"/>
　?於朋來之助可乎蹇之六位皆正人也故曰朋來<lb/>
　夫?得朋來之助而以中正之道節正天下此九五<lb/>
　所以收正邦之功歟<lb/>
上六?蹇來碩吉利見大人象曰?蹇來碩志在?也<lb/>
利見大人以從貴也<lb/>
　蹇至上六蹇之極也又復何所?乎?則自為蹇蹙<lb/>
　爾非真有蹇也故亦曰?蹇碩大也?綽舒肆之謂<lb/>
　也來則從五應三其志在?而難?以紓故曰來碩<lb/>
<pb n="9a"/>
　吉夫蹇至上六始言吉者以為蹇至此極物極必反<lb/>
　蹇極則通故也彖曰利見大人大人謂九五也夫九<lb/>
　五朋來之主也當此之時利見之者豈惟上六也哉<lb/>
　而上六獨云爾者處一卦之外尤不可以不知所從<lb/>
　故也不然當此之世不?方來而上六獨後乎五故<lb/>
　不能?凶上六之在蹇也可不知所從乎其曰利見<lb/>
　大人以從貴也者易之於上六也懼其或恃己之尊<lb/>
　忘己之賤而不知有所從也故為之戒云嗚呼聖人<lb/>
<pb n="9b"/>
　厭亂之心即此亦可見矣<lb/>
?<hi>坎下震上</hi>解利西南?所?其來復吉有攸?夙吉彖<lb/>
曰解險以動動而免乎險解解利西南?得?也其來<lb/>
復吉乃得中也有攸?夙吉?有功也天地解而雷雨<lb/>
作雷雨作而百果草木皆甲拆解之時大矣哉<lb/>
　天下未嘗有?難之時亦未嘗?濟難之道顧人謀<lb/>
　如何爾人謀一至則反有難而為?難特其餘事爾<lb/>
　此易之所以有解解合震坎以成體震動也坎險也<lb/>
<pb n="10a"/>
　解險以動動而免乎險解此即震坎之體以言解也<lb/>
　解利西南?得?也此則即震九四一爻以言解也<lb/>
　其來復吉?得中也此則即坎九二一爻以言解也<lb/>
　有攸?夙吉?有功也此又即震九四之爻以言解<lb/>
　也夫需也蹇也皆險在前也而當解之時險?散則<lb/>
　險不在前矣故曰險以動動而免乎險解猶之曰曷<lb/>
　謂乎險以動也?動而出乎險之外巳免乎險難云<lb/>
　爾險難?免此所以為解也夫所以濟難者以?平<lb/>
<pb n="10b"/>
　順易之道蹇之利西南是也今難之?解也此道奚<lb/>
　宜置哉成湯之代虐以?及其?代虐也亦不聞廢<lb/>
　是?也此得?之道也其在卦也則震體本坤九以<lb/>
　一陽?居坤下是以成震夫九以一陽而?居坤之<lb/>
　下非利西南?得?也之謂乎坤為?故曰得?九<lb/>
　四所謂朋至斯孚是也夫天下之難?巳解散則是<lb/>
　?所?也??所?則當來而復諸安靜之地使天<lb/>
　下知有息肩之暇奠枕之安矣此吉也不然則亂去<lb/>
<pb n="11a"/>
　而兵未休財匱而賦愈急民疲而役不止難何時而<lb/>
　可解邪此殆非所謂時中之道也其在卦也爻惟二<lb/>
　陽陽在四則為震陽在二則為坎坎中之一陽來居<lb/>
　二位此所謂乃得中也雖然難?解矣?巳無所?<lb/>
　矣治不忘亂安不忘危此又人君之至戒也其可以<lb/>
　難之?解而恝然忘其所謂警戒之心哉若有攸?<lb/>
　尤當夙致其警戒之念可也益之戒舜曰警戒無虞<lb/>
　而?陶亦曰屢省乃成欽哉此有攸?而以夙為吉<lb/>
<pb n="11b"/>
　也夫惟能夙致其警戒之心則有所不??而有功<lb/>
　矣其在卦也則亦震之九四是也震之為義在於恐<lb/>
　懼修省而九四居動而免乎險之地故又以有攸?<lb/>
　夙吉為之戒云夫彖之所言者皆人謀也人謀?至<lb/>
　則天下?不解之難而天地之解實如之故又以天<lb/>
　地之解以終一彖之義天地解而雷雨作此又即震<lb/>
　坎之象以言天地之解也夫震為雷坎為雨雷雨一<lb/>
　作而百果草木皆甲拆則天地之?容有不解之物<lb/>
<pb n="12a"/>
　矣乎此天地之解也夫百果草木皆甲拆惟解之時<lb/>
　為然天下之難?不散亦惟解之時為然然則古今<lb/>
　之時孰大於解也乎故終?之曰解之時大矣哉<lb/>
象曰雷雨作解君子以赦過宥罪<lb/>
　昔孔子誦成湯之言曰萬方有罪罪在朕躬百姓有<lb/>
　過在予一人?以天下之有罪與過者皆由上之所<lb/>
　化故也孟子曰文武興則民好善幽厲興則民好暴<lb/>
　是也夫當大難方解之初天下之人始出塗炭去昏<lb/>
<pb n="12b"/>
　而即明去亂而歸治苟惟上之人追罪其罪追尤其<lb/>
　過而盡誅之則更起天下之難矣此非所以為解也<lb/>
　故必也法天地之解有聳動之大號滂沛之大恩如<lb/>
　雷雨之作而萬物均被其澤焉則向之有罪與過者<lb/>
　咸釋然有更始自新之望矣故曰君子以赦過宥罪<lb/>
　赦者舍也宥者?也於過誤則赦而舍之於罪惡則<lb/>
　宥而?之此雖不能?輕重淺深之異然待之以不<lb/>
　死一也雖然人君之政有所謂赦宥云者特因亂難<lb/>
<pb n="13a"/>
　既解之後而有是也若屢行而不已焉則適所以長<lb/>
　?而滋姦非政也其後世之過乎此駁赦之論所以<lb/>
　作於五代之張元<lb/>
初六?咎象曰剛柔之際義?咎也<lb/>
　夫當解難之初?非柔弱之才所能勝也然身居下<lb/>
　位能以己之柔而濟夫二之剛使二之剛得已之柔<lb/>
　以為輔而亦以剛際夫柔則剛柔相資於解之義為<lb/>
　?咎矣不然位?不足而才復歉然當解之初豈能<lb/>
<pb n="13b"/>
　?咎也歟?九二坎之主也初六以?柔之才當解<lb/>
　之初近而際諸九二而九二亦自近而際之此所謂<lb/>
　剛柔之際也夫同居?體柔者能以柔而際剛而剛<lb/>
　者亦以剛而際柔同心居?以?成解難之功得之<lb/>
　矣又孰得以才之不足而咎初也乎或曰初與四居<lb/>
　相應之地今而謂之與二相際何也曰初為坎底勢<lb/>
　不上?四為動主性非下逮凡曰際云者上下相鄰<lb/>
　之謂也泰之九三曰天地際也是也故初雖與四為<lb/>
<pb n="14a"/>
　應而?際四之象<lb/>
九二田?三狐得?矢貞吉象曰九二貞吉得中道也<lb/>
　田狩事也狐疑物也?中色也矢直器也二以剛中<lb/>
　之才為坎之主受解之任卦?所謂?所?其來復<lb/>
　吉而彖所謂乃得中也是也夫天下之難常生於人<lb/>
　情之疑惑方其未解也故不免於田狩之事三狐者<lb/>
　人情?多之疑也九二則以田而?之??矣夫復<lb/>
　何所?哉來而復諸安靜之地以中直之道待天下<lb/>
<pb n="14b"/>
　而巳矣故曰得?矢此九二之貞吉而象謂之得中<lb/>
　道也夫方其難之未解也受是解之任而不以任是<lb/>
　解之責此固非二之所謂正也及其難之?解也三<lb/>
　狐之??而不知中道之為得此又豈二之正也歟<lb/>
六三負且乘致?至貞吝象曰負且?亦可醜也自我<lb/>
致戎又誰咎也<lb/>
　夫亂難?解則貴賤履位朝廷清明容有非據之人<lb/>
　加諸上位則其致?戎也必矣六三以?柔居下之<lb/>
<pb n="15a"/>
　上所謂小人而處?位者也夫小人宜在下者也故<lb/>
　三有負且?之象繫辭釋之曰負者小人之事也?<lb/>
　者君子之器也則以六居三之謂也夫以負荷之質<lb/>
　而且?車非所宜據可知矣安得不召?戎也哉故<lb/>
　繫辭曰小人而?君子之器?斯奪之矣上慢下暴<lb/>
　?斯伐之矣何者以小人而加諸上位天下之所不<lb/>
　容故也若昏亂之世則彼之志得以行矣其孰能誰<lb/>
　何之哉貞吝云者以六居三不正者也故於正道為<lb/>
<pb n="15b"/>
　可醜吝而象曰負且?亦可醜也夫人必自侮然後<lb/>
　人侮之國必自伐然後人伐之六三之負且?自侮<lb/>
　自伐亦甚矣則其致?戎也孰使之然哉?所歸其<lb/>
　咎矣故曰自我致戎又誰咎也我謂三也象曰又誰<lb/>
　咎也疑貞吝下有?咎二字今逸之<lb/>
九四解而拇朋至斯孚象曰解而拇未當位也<lb/>
　夫處近尊之位遇有為之時又有能為之才而其事<lb/>
　業或未能厭滿於人心者此九四所以有解而挴之<lb/>
<pb n="16a"/>
　象而象曰未當位也拇之為物在下體而微者也初<lb/>
　六之象也四與初正居相應之地其所解者至微至<lb/>
　?而其功未足以稱乎其位故有是象也惟夫解之<lb/>
　所及者不特至微至?而巳使凡朋?之至而吾?<lb/>
　所不用其孚焉則解之功大矣斯足以當夫位矣故<lb/>
　又曰朋至斯孚是言也所以勉四也夫當解之時在<lb/>
　上而有功乎下也易在下而致力乎上也難故四與<lb/>
　初雖居相應之地初無際四之象而四有解初之功<lb/>
<pb n="16b"/>
　惜乎其未大也此所以有朋至斯孚之勉焉<lb/>
六五君子維有解吉有孚于小人象曰君子有解小人<lb/>
退也<lb/>
　夫天下之難所以未去者在於小人有不肯巳之心<lb/>
　故也夫小人之心所以不肯巳者非果難己之也以<lb/>
　君子之舉動?以保信之而彼遂不肯已也嗚呼小<lb/>
　人之心而至於不肯已也此天下之難所以作而不<lb/>
　休而君子日夜用其智竭其謀求以巳其難而難卒<lb/>
<pb n="17a"/>
　未巳也然則如之何而可以保信之乎曰維有解而<lb/>
　巳矣君子維有解則彼小人者必曰吾君子我赦也<lb/>
　不我殛也我宥也不我?也吾有更生之望矣吾有<lb/>
　自新之路矣曩者吾以為斯世之棄人也今復得以<lb/>
　齒於天地之間矣曩者吾以為逃刑避罪之不暇也<lb/>
　今復得以為太平之人矣吾何為而為此亂民也哉<lb/>
　如此則雖不用智不竭謀以與小人爭一旦之命而<lb/>
　彼之不肯巳之心釋然散去而?餘而難自巳矣何<lb/>
<pb n="17b"/>
　者?吾有以保信之故也故曰君子維有解有孚於<lb/>
　小人而象曰君子有解小人退也曰退云者巳其不<lb/>
　肯巳之心而?復與我爭衡故也然則巳難之道其<lb/>
　事甚約其效甚速也如此夫武王之?伐商也歸馬<lb/>
　於華山散牛於桃林示天下不復用兵此維有解之<lb/>
　謂也而又發鉅橋之粟散鹿?之財大賚於四海而<lb/>
　致萬姓之?服此有孚於小人也當是時也為小人<lb/>
　者雖欲不巳其不肯巳之心得乎彖曰解之時大矣<lb/>
<pb n="18a"/>
　哉盡是大者則六五是也於古人則武王是也<lb/>
上六公用射隼于?墉之上?之?不利象曰公用射<lb/>
隼以解悖也<lb/>
　解至上六解之功巳成矣故極言解悖之道夫隼鷙<lb/>
　悍之禽也所謂上慢而下暴六三之象也解之六爻<lb/>
　惟三與上各處一卦之上而非其應故上以震動之<lb/>
　極而尤在諸爻之上於位則正於勢則便於器則利<lb/>
　於時則宜以正而去不正?之??難者故曰公用<lb/>
<pb n="18b"/>
　射隼於?墉之上?之?不利三居下之上?外之<lb/>
　限也故有?墉之象若同人九四?其墉則?外之<lb/>
　限又在九四矣繫辭之釋此爻也而曰隼者禽也弓<lb/>
　矢者器也射之者人也君子藏器於身待時而動何<lb/>
　不利之有動而不括是以出而有?語成器而動者<lb/>
　也此又申解悖之道也<lb/>
　<lb/>
　童溪易傳卷十八<lb/>
</p>
<p>
</p>
  </div>
</body>
</text>
</TEI>