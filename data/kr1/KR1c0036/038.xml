<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>詩說??字義卷六</head>
    <p>
<pb n="1a"/>
欽定四庫全書<lb/>
　詩說??字義卷六　　明　季本　撰<lb/>
小宛<lb/>
<hi>一章</hi>鳴鳩似山鵲而小短尾青?色多聲華谷嚴氏以為<lb/>
　鶻鵰也即氓詩食葚之鳩郯子所謂鶻鳩氏司事莊<lb/>
　子所謂鷽鳩也非斑鳩也陸農師曰鷽鳩多聲故名<lb/>
　鳴鳩鳴鳩小物?起而飛搶榆枋時則不至控於地<lb/>
　而已矣今飛鳴?天勉強故也性食桑葚<lb/>
<pb n="1b"/>
<hi>三章</hi>螟蛉桑上小青蟲也似?屈其色青而細小蜾臝細<lb/>
　腰土蜂也俗呼□螉舊說蜾臝取桑蟲負之於木空<lb/>
　中七日而化為其子其說蓋本陸璣蟲魚?而范氏<lb/>
　??新語乃曰近世詩人取蜾臝之巢?而視之乃<lb/>
　自有細卵如粟寄螟蛉之身以養之其螟蛉不生不<lb/>
　死蠢然在穴?則螟蛉盡枯其卵日益長大乃為蜾<lb/>
　臝之形穴竅而出蓋此物不獨取螟蛉亦取小蜘蛛<lb/>
　置穴中寄卵於蜘蛛腹脅之間其蜘蛛亦不生不死<lb/>
<pb n="2a"/>
　?之蜘蛛盡枯其子乃成今人養晚蠶者蒼蠅亦寄<lb/>
　卵於蠶之身?之其卵為蠅穴繭而出殆物類之相<lb/>
　似者而以為說者考之不精此其為說似嘗究物理<lb/>
　者然自莊列揚雄皆有純雄自化類我速肖之說則<lb/>
　其來已?而非起於漢儒矣且與詩義相合豈范氏<lb/>
　所言?是一蟲而誤指為果臝歟不然則蜾臝之與<lb/>
　螟蛉有互相育化之理邪姑?存之<lb/>
小弁<lb/>
<pb n="2b"/>
<hi>一章</hi>鸒斯鸒鳥名斯語辭爾雅謂之鵯鶋郭璞註云鴉烏<lb/>
　也小爾雅以為小而腹下白不反哺者謂之雅烏白<lb/>
　項而?飛者謂之燕烏今按烏之得名以其純?也<lb/>
　純?則腹下不白此反哺之烏也若雅則腹下白及<lb/>
　頸有白者不可以為烏矣然皆以烏名而北風集傳<lb/>
　釋莫?匪烏亦以為??與雅即鴉也豈鴉烏可以<lb/>
　通名而其或?或白則不可以無?鸒斯本以名鴉<lb/>
　以其不反哺者言也<lb/>
<pb n="3a"/>
何人斯<lb/>
<hi>七章</hi>塤箎皆樂器土曰塤大如?子銳上平底似稱錘六<lb/>
　孔竹曰箎長尺四寸圍三寸七孔一孔上出徑三分<lb/>
　凡八孔橫吹之<lb/>
蓼莪<lb/>
<hi>一章</hi>莪蘿蒿也一名□蒿陸璣曰蘿蒿生澤田漸洳之處<lb/>
　葉細科生三月中莖可生食又可蒸香美華谷嚴氏<lb/>
　曰始生為莪長大為蒿莪至長大之時則非莪矣乃<lb/>
<pb n="3b"/>
　蒿也其始為莪猶可食其後為蒿則無用蔚馬薪蒿<lb/>
　也蒿之尤粗大者也據此則莪蒿蔚本一種也初生<lb/>
　為莪既長為蒿尤大為蔚爾雅則分而為三曰莪則<lb/>
　以蘿釋之其義如前陸璣所云是也曰蒿則以□釋<lb/>
　之郭璞謂今青蒿香中炙啖者曰蔚則以牡□釋之<lb/>
　郭璞謂無子者然陸璣牡蒿三月始生七月華華似<lb/>
　胡麻而紫赤八月為角角似小豆銳而長意此似非<lb/>
　無子者既曰無子則蔚又何從生乎故蒿與蔚必皆<lb/>
<pb n="4a"/>
　莪之所成也華谷之言是矣鹿鳴食野之蒿與菁菁<lb/>
　者莪皆此莪與蒿也但蒿之為種多矣蓋草之?者<lb/>
　也其草至秋?大故曰蒿有蘩則白蒿也說見采蘩<lb/>
　字義有蓬則蓬蒿也說見伯兮字義有蕭有蓍並蒿<lb/>
　?也詳見曹下泉字義又有艾即艾蒿也爾雅謂之<lb/>
　?臺可以炙而乂病故謂之艾乂病則安故字書訓<lb/>
　艾為安此皆詩中所載蒿類之相疑者也故併論於<lb/>
　此<lb/>
<pb n="4b"/>
<hi>三章</hi>缾酒器舊?皆以為缾小而罍大惟華谷嚴氏謂缾<lb/>
　非酒器如易羸其缾之缾因以罍為罍水在洗之罍<lb/>
　而皆云盛水之器則當為以缾汲水而注之於罍是<lb/>
　謂貧貽父母之?也義近卑污惟以為酒器則卷耳<lb/>
　釋金罍者固曰酒器容一石而禮器尊於缾之缾卑<lb/>
　賤用之則酒器之小者也蓋以缾取酒於罍而於維<lb/>
　罍之?義不背矣<lb/>
大東<lb/>
<pb n="5a"/>
<hi>一章</hi>匕其制如匙雜記云匕用桑長三尺吉禮則用棘蓋<lb/>
　用桑者謂?祭也用棘者吉祭及待?客也長三尺<lb/>
　然後可以載鼎肉而黍稷之七其制則小也孔氏曲<lb/>
　禮?曰飯黍無用箸當用匕故少牢?人溉匕與敦<lb/>
　註云匕所以匕黍稷也則黍稷之匕與牲體之匕誠<lb/>
　不同焉敦即簋之?名也陳氏祥道曰敦量不過三<lb/>
　豆?不過一尺則黍稷之匕小矣集傳謂匕以載鼎<lb/>
　肉而升之於?是待?客之禮也則以大匕言矣但<lb/>
<pb n="5b"/>
　大東詩意所重在民食之足主於載黍稷耳<lb/>
<hi>五章</hi>漢天河也在箕斗二星之間其長竟天餘詳見雲漢<lb/>
　字義○織女在漢旁三星鼎足望之跂然而成三角<lb/>
　三角即三隅故毛氏曰跂隅貌襄鄭氏以為駕謂更<lb/>
　其肆也集傳曰天有十二次日月所止舍所謂肆也<lb/>
　經星一晝一夜左旋一周而有餘則終日之間自卯<lb/>
　至酉當更七次也<lb/>
<hi>六章</hi>牽牛亦漢旁星爾雅以河鼓為牽牛然李巡孫炎皆<lb/>
<pb n="6a"/>
　以為二星以漢天文志考之河鼓在牽牛之北則非<lb/>
　一星矣○啟?長庚或以為二星或以為一星然經<lb/>
　文分東西言之則二星也夾漈鄭氏曰啟?金星長<lb/>
　庚水星金在日西故日將出則東見水在日東故日<lb/>
　將沒則西見集傳謂金水二星常附日而行以其先<lb/>
　日而出故謂之啟?以其後日而入故謂之長庚與<lb/>
　夾漈說同○天畢畢星也狀如掩?之畢<lb/>
<hi>七章</hi>箕四星其踵似箕且有舌上二星為踵下二星為舌<lb/>
<pb n="6b"/>
　踵狹而舌廣○斗六星其方如斗且有柄四星為斗<lb/>
　二星為柄箕與斗相連之宿而箕在斗南故稱南箕<lb/>
　如璧在室東而稱東璧井在參東而稱東井也斗在<lb/>
　箕北而稱北斗義亦如之非謂三垣之北斗也若三<lb/>
　垣之斗則常見不?不但見其西柄而已○翕鄭氏<lb/>
　訓引於義難通惟毛氏以為合??近之而亦未詳<lb/>
　也蓋翕對張而言箕之舌廣如開張之狀張正所以<lb/>
　翕也故以翕言猶治亂而曰亂也舌張欲翕是欲吞<lb/>
<pb n="7a"/>
　噬於東之意也西?其柄是欲挹取於東之意也○<lb/>
　觀此詩所?之星自漢箕以至於畢皆戍亥月夜所<lb/>
　及見之候也而又有葛屨履霜之言其必作詩者因<lb/>
　時有感而借以發意歟<lb/>
四月<lb/>
<hi>六章</hi>鶉鵰之大者又名鶚陸農師曰鵰似鷹而大?色俗<lb/>
　呼皂鵰其飛上薄雲漢三山李氏曰若以為鶉鵲之<lb/>
　鶉則無戾天之理<lb/>
<pb n="7b"/>
<hi>七章</hi>桋舊說以為桋赤棘也樹葉細而岐銳皮理錯戾好<lb/>
　叢生山中中為車輞如此則不可以言於隰矣華谷<lb/>
　嚴氏取曹氏茅始生之說今從之<lb/>
鼓鐘<lb/>
<hi>一章</hi>淮水出汝?府信陽州桐?山至淮安府安東縣入<lb/>
　海<lb/>
楚茨<lb/>
<hi>一章</hi>茨蒺藜也棘刺也經有二棘一名小棗一名蒺藜皆<lb/>
<pb n="8a"/>
　以其有刺故謂之刺楚茨所言乃茨之刺也華谷嚴<lb/>
　氏曰方言?草木刺人北燕朝鮮之間謂之茦自關<lb/>
　而西謂之刺江湘之間謂之棘○享祀皆祭之通名<lb/>
　也或曰享或曰祀或曰祭一而已矣蓋享獻也以禮<lb/>
　物獻神之謂也故書傳云奉上之謂享祀字從已蓋<lb/>
　懼精誠之通於神者或有已時故說文曰祭無已也<lb/>
　祭者與神相交際也其字左從夕肉也右從之手也<lb/>
　象右手持肉以獻於神也周禮以祀為祀天神祭為<lb/>
<pb n="8b"/>
　祭地示享為享人鬼若以互文見意則可若分為專<lb/>
　名則不可經中?言以享者多作享而此章則自古<lb/>
　本以至?嚴諸本亦俱作享惟集傳作饗必傳寫之<lb/>
　誤也享古字為亨後人妄作一畫耳享與饗義各不<lb/>
　同雖或有通用者而此章之享則本非饗也下章神<lb/>
　保是饗之饗從鄉從食謂向之而饗其食也故廣韻<lb/>
　曰向也歆也受也饗又為燕饗之饗義與此不同詳<lb/>
　見彤弓字義<lb/>
<pb n="9a"/>
<hi>三章</hi>俎狀如今神前案卓周設下跗於?端如?閾然故<lb/>
　謂之房也陳氏祥道曰?下脩短無文舊圖謂?二<lb/>
　尺四寸廣尺二寸不可考也竊意古者席地而坐故<lb/>
　籩豆簠簋皆可就食周禮?人云簋豆皆崇尺則簠<lb/>
　籩之崇可知俎以陳牲非席地可取食者宜略?矣<lb/>
　俎有薦腥薦爓薦熟之不同腥謂豚?而腥之殊?<lb/>
　肩?脾?胉與脅為七體此上古之禮也爓謂體?<lb/>
　而爓之又分豚?為十一體以湯爓之而不全熟此<lb/>
<pb n="9b"/>
　中古之禮也熟則以其所爓者先?於鑊既熟則以<lb/>
　鼎重?之升於俎此近代之禮也既熟於鑊而又易<lb/>
　鼎以?之必欲致?故也?饔?所謂陳鼎於鑊西<lb/>
　俎陳於鼎西南以牲體入鑊時已?訖取於鑊實於<lb/>
　鼎取於鼎實於俎者是已又割其餘以制之則有燔<lb/>
　炙之事燔者火燒之名炙者?火之名難熟者近火<lb/>
　故肉則燔之易熟者?火故肝則炙之燔炙皆臠而<lb/>
　貫炙之燔亦炙也但以?火近火而異名耳燔炙亦<lb/>
<pb n="10a"/>
　皆熟之但比熟則更加味而馨香耳俎由鼎升俎有<lb/>
　九鼎亦有九九之下有七有五有三牛也羊也豕也<lb/>
　魚也腊也腸胃也膚也鮮魚也鮮腊也俎之九也去<lb/>
　鮮魚鮮腊則為七俎矣又去其二則為五俎矣又去<lb/>
　其二則為三俎矣此皆正俎天子諸侯大夫士之所<lb/>
　以?也又有陪俎非正俎則膷臐膮之三臛臛者?<lb/>
　也即鉶?也牛臛為膷羊臛為臐豕臛為膮又有昕<lb/>
　?所以載心舌而燔炙之皆從獻之物故鄭氏以為<lb/>
<pb n="10b"/>
　從獻之俎考之禮俎無從獻之名意者其本在九?<lb/>
　而割者歟九俎皆神前之俎神俎之體尸既嚌而反<lb/>
　其餘於昕俎者謂之尸俎尸俎之外又有主人主婦<lb/>
　祝佐?長兄弟宗人??及?兄弟??宗婦公有<lb/>
　司之俎而楚茨所謂為俎孔碩者則?執?而言謂<lb/>
　神前薦熟之俎也燔炙則特舉其烹調之美而言以<lb/>
　見神之所嗜耳東萊?氏曰為俎孔碩謂薦熟也或<lb/>
　燔或炙謂從獻也燔肉與肝炙豈得謂之孔碩乎是<lb/>
<pb n="11a"/>
　以俎分大小也亦過於分析矣又牲之升俎意必有<lb/>
　盛之之器如膷臐膮之臛盛於鉶也禮家言升牲於<lb/>
　俎者似直以俎盛之此以語腥猶可若以語熟則棘<lb/>
　匕載肉於鼎而升之俎懼其有失脫則執畢?以臨<lb/>
　之特牲饋食註可考也?可在俎而無盛乎無盛則<lb/>
　進神之時將移俎以從之乎周禮掌蜃祭祀共蜃器<lb/>
　陳氏祥道謂腥曰脤熟曰膰蜃以盛之其說是已但<lb/>
　註?多不以蜃?言於俎耳牛人祭祀供牛牲之盆<lb/>
<pb n="11b"/>
　謂殺牛以盆盛血亦禮家釋血毛者之所不言也豈<lb/>
　可盛肉而不以蜃乎蜃器蓋即今之托盤以蜃為飾<lb/>
　而色白故以蜃名耳○豆所以盛?羞?羞?羞榖<lb/>
　物謂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>食糝食之類?羞牲物如麋臡鹿臡之類三<lb/>
　羞所以盡歡心也○?客尊者為??長也卑者為<lb/>
　客??也按禮家每以諸侯為?卿大夫為客孔氏<lb/>
　?所謂尊卑異也然又曰?客相對則?散文則通<lb/>
　是亦可以通言也但此以為?為客?言之似有尊<lb/>
<pb n="12a"/>
　卑之差耳又按特牲但言宿?孔氏曰士將祭宿?<lb/>
　吏?一人為三獻之?不言筮?也蓋擇之於諸臣<lb/>
　耳集傳以?客為筮而戒之使助祭者則與孔?不<lb/>
　同矣○獻酬者?既獻尸而遂與之相獻酬也交錯<lb/>
　旅酬也主人酌?曰獻?飲主人曰酢主人又自飲<lb/>
　而復飲?曰酬酬?飲也特?飲一主人則飲二蓋<lb/>
　欲??使飲也?受之奠於席前而不舉至旅酬而<lb/>
　後少長相勸交錯以?也○笑語言交談時皆歡樂<lb/>
<pb n="12b"/>
　也鄉射記曰古者於旅也語文王世子曰?祭合語<lb/>
　陳氏澔謂旅酬之時皆得言說先王之法?合義理<lb/>
　而相告語也<lb/>
<hi>五章</hi>位謂阼階上西南乃主人?尸命之位及既告利成<lb/>
　而後?阼階下送尸集傳於工祝致告之前即為往<lb/>
　阼階下西南之位則與儀禮不合矣○工祝致告謂<lb/>
　告利成也與前章告嘏辭者不同告嘏在酳尸尸酢<lb/>
　主人之時告利成則祭畢而尸遂起矣○皇尸尊稱<lb/>
<pb n="13a"/>
　之也然上下皆得通稱故特牲士禮而曰皇尸卒爵<lb/>
　少牢大夫禮而曰皇尸未實此詩皇尸則天子之稱<lb/>
　尸也○徹鄭氏謂諸宰徹去諸饌君婦籩豆而已朱<lb/>
　子於論語註則曰祭畢收其俎蓋互相備也<lb/>
信南山<lb/>
<hi>五章</hi>清酒者清?之酒美酒之通名此言清酒則鬱鬯之<lb/>
　酒也鬱鬱金香草也鬯從米從凵釀米在器之義以<lb/>
　秬黍?酒而條暢故謂之鬯以鬱和之然後謂之鬱<lb/>
<pb n="13b"/>
　鬯郊特牲云?合鬯言合則?鬯本二物禮緯以鬯<lb/>
　即為?金草誤矣蓋灌地?神之獻灌與祼同亦謂<lb/>
　之祭非指朝踐饋食酳尸之時故用?鬯以其氣香<lb/>
　可以求神也朝踐饋食酳尸所獻之酒則用周禮所<lb/>
　謂五齊五齊用稻秫??為之非?鬯也五齊之下<lb/>
　又有三酒則諸人所飲之酒也蓋五齊皆特?其味<lb/>
　薄鬼神享德不享味唯以致敬而已三酒皆舊釀其<lb/>
　味厚卑於五齊則人所飲也三酒之中亦有清酒久<lb/>
<pb n="14a"/>
　?最清味比諸酒為尤厚然非祼神之清酒也烈祖<lb/>
　既載清酤乃祼神之酒也與此祭以清酒同若旱麓<lb/>
　清酒既載則兼祼獻而言?鬯五齊矣韓奕清酒百<lb/>
　壺則諸人所飲之三酒也故清酒者美酒之通名猶<lb/>
　曰爾酒既清云耳太古無酒祭用元酒元酒者水也<lb/>
　非清酒也元酒又與?水不同?水者?著之義由<lb/>
　月而生故謂之?即周禮司烜氏掌以?取?水於<lb/>
　月者也後世有酒則?水元酒設而不用周禮司?<lb/>
<pb n="14b"/>
　??云?鬯與齊皆配以?水三酒配以元酒存古<lb/>
　之義也○毛鄭氏以為告純血鄭氏以為告殺蓋本<lb/>
　楚語觀射父所謂毛以示物血以告殺之言而以示<lb/>
　物為告純者則又本於郊特牲毛血告幽全之物貴<lb/>
　純之道也此皆未為深?禮意夫純與殺豈可告於<lb/>
　神者?禮所謂血毛告於室者謂薦血也薦血則必<lb/>
　當以毛從血而告之以見血本於牲之純耳所重在<lb/>
　於薦血也取膋則以脂染蕭合黍稷而?蕭合羶薌<lb/>
<pb n="15a"/>
　也大意如此祭義云祭之日君牽牲既入廟中麗于<lb/>
　碑卿大夫袒而毛牛尚耳鸞刀以刲尚耳者以耳毛<lb/>
　為?也或以為牛耳濕則無病故尚耳殊不知大牢<lb/>
　中有羊豕之血亦取其毛以?之豈以無病而耳濕<lb/>
　邪其以鸞刀以刲?於卿大夫袒而毛牛之後則固<lb/>
　謂卿大夫所殺也而臨川王氏及長樂劉氏乃以為<lb/>
　王執鸞刀以親殺此何據邪考之儀禮特牲則曰主<lb/>
　人立於門外視側殺少牢則曰主人即位於廟門之<lb/>
<pb n="15b"/>
　外司馬刲羊司士擊豕宗人告備乃退則士大夫猶<lb/>
　視殺而不親刲安有天子而可以自殺牲乎若祭義<lb/>
　君牽牲入廟問而殺於神前之說則非所以體先祖<lb/>
　不忍聞聲見死之心既辯於廟祀考成矣今其說附<lb/>
　於廟制考義末卷<lb/>
甫田<lb/>
<hi>一章</hi>耘除草耔壅本蓋后稷為田一?三畎廣尺深尺而<lb/>
　播種於其中苖葉以上稍耨草因壝其土以附苖根<lb/>
<pb n="16a"/>
　壟盡畎平則根深而耐風與旱也此耘田也亦?省<lb/>
　耕之事<lb/>
<hi>二章</hi>社土神亦名后土土以代天生物養人百榖皆土所<lb/>
　出故祭社則以稷配蓋后稷能殖百榖而有功於民<lb/>
　者也鄭元以為社是五土之神而配以勾龍稷是原<lb/>
　隰之神而配以后稷王肅則謂社祭勾龍稷祭后稷<lb/>
　皆人鬼也而不以為土榖之神鄭說蓋略近之而亦<lb/>
　未盡是也夫稷土所生之一物也以后稷養民功大<lb/>
<pb n="16b"/>
　故特舉以報之?命之曰社稷五榖已在土中不必<lb/>
　以五榖為稷而與社列為二祭也故經傳?言祭者<lb/>
　但言祭社而稷在其中矣祭法曰王為?姓立社曰<lb/>
　大社自為立社曰王社諸侯為百姓立社曰國社諸<lb/>
　侯自為立社曰侯社大夫以下成?立社曰置社大<lb/>
　社者即?土也其位在國庫門之?右周禮小宗伯<lb/>
　所謂建國之神位右社稷左宗廟者也國社之建亦<lb/>
　如之故大王為諸侯時建社亦?土也王社所在古<lb/>
<pb n="17a"/>
　無?文崔氏云王社在籍田王所自祭以供粢盛侯<lb/>
　社亦在籍田其說於義為長蓋耕籍終?之?人亦<lb/>
　有?時祭禳讀法之事自宜?立一社也此社既為<lb/>
　籍田而設亦農事也然而一事之社不得與大社國<lb/>
　社同尊宜不以稷配也故西漢及魏有官社無官稷<lb/>
　?之時有帝社無帝稷官社帝社即籍田之社也而<lb/>
　有社無稷其尚存古之遺制歟陳氏祥道曰王社侯<lb/>
　社國中之土示而已無預農事故不置稷其言不置<lb/>
<pb n="17b"/>
　稷者則是而謂無預農事則失之矣天子之社又有<lb/>
　郊社並稱者則似周禮大司樂澤中之方丘與地上<lb/>
　之圜丘相對者也圜丘一名泰壇說者以為南郊之<lb/>
　丘方丘一名泰折說者以為北郊之丘是以國之南<lb/>
　北郊分二處也然以禮考之則天地本合祭者也中<lb/>
　庸曰郊社之禮所以事上帝也地之氣主宰於天故<lb/>
　言上帝以兼之而言郊多不言社也祭法曰燔柴於<lb/>
　泰壇祭天也瘞埋於泰折祭地也用騂犢夫犢角繭<lb/>
<pb n="18a"/>
　栗者也祭天牛角繭栗而用特牲祭社牛角尺而用<lb/>
　大牢今?言騂犢亦主宰乎天而言也以其合祭故<lb/>
　以地從天以地從天則稷之配天即其配社者矣彼<lb/>
　圜丘方丘既有此名果何所用?竊意圜以象天方<lb/>
　以象地因形為丘理亦無害但郊社既合自當同壇<lb/>
　方圜二丘宜依一處用以為燔柴瘞埋之所而已至<lb/>
　於行禮奏樂恐?在合祀之郊而禮家以南北二郊<lb/>
　截然分為二祭其果周公制禮之意乎王制云祭天<lb/>
<pb n="18b"/>
　地社稷為越紼而行事以天地社稷並言則天地者<lb/>
　郊社之合祭也社稷者大社之專祭也郊社在郊大<lb/>
　社在社郊社之位其不同者如此考之召誥周公營<lb/>
　洛丁巳用牲于郊牛二翼日戊午乃社于新邑牛一<lb/>
　羊一豕一郊用牛二者以稷配天而異牲也社用牛<lb/>
　羊豕各一者大牢也因初定大社之位而祭又郊天<lb/>
　方以稷配則大社可從略矣不然在禮天子社稷皆<lb/>
　大牢諸侯社稷皆少牢謂之皆則社與稷皆異牢也<lb/>
<pb n="19a"/>
　而安可以一言?然此為營新邑而告祭非常祭也<lb/>
　求禮意者宜亦從宜焉自合祭之外社皆以稷配也<lb/>
　?國之農事兵事與夫大故天?無不祭且告者郊<lb/>
　特牲曰社所以神地之道地載萬物取財於地故?<lb/>
　民美報焉周禮肆師社之日蒞卜來?之嫁大祝國<lb/>
　有大故天?彌祀社稷大師宜於社設軍社大?同<lb/>
　宜於社建邦國先告后土大司?大軍旅蒞戮于社<lb/>
　此皆社之所宜有事者也而民間之有置社雖與大<lb/>
<pb n="19b"/>
　社國社大小不同然亦為農事而立猶漢之里社也<lb/>
　蓋其?時祭禱讀法之事與籍田之社同但一鄉之<lb/>
　社亦猶一事之社也故亦不置稷焉孔氏謂天子諸<lb/>
　侯大夫皆有稷則亦仍原隰為稷神之誤耳若甫田<lb/>
　二章之所謂社則天子省耕於畿?而所至之方與<lb/>
　方神合祀之社蓋春祈之事不當與常祭並論矣○<lb/>
　方與祊同謂四方之祭也周禮大司馬春獻禽以祭<lb/>
　社秋致禽以祀祊月令建戍之月祭禽於四方即其<lb/>
<pb n="20a"/>
　事也但四方之祭見於禮書者屢矣其義亦多不同<lb/>
　而說者卒無定論有以為五官之神者有以為四望<lb/>
　者有以為八蜡之百物者隨其文義而求之各有攸<lb/>
　宜若強合於一則有不通者蓋禮家多以四方為四<lb/>
　望與山川並列而四望即望于山川也似不可以為<lb/>
　方然小宗伯及司服皆序四望于山川之上則四望<lb/>
　之外又有山川矣是以五嶽四海為名山大川而又<lb/>
　以山川列其下則為國?山川之小者矣曲禮謂天<lb/>
<pb n="20b"/>
　子祭四方祭山川諸侯則曰方祀祭山川以四方對<lb/>
　方祀則四方為四望而方祀則祀其方之名山大川<lb/>
　如梁山為?望江為楚望也其餘山川則亦其小者<lb/>
　矣曰四方又曰山川與郊特牲言祭四方而下又言<lb/>
　祭山川亦猶小宗伯司服之言四望山川也四方固<lb/>
　可以言四望而與社對祀此何禮乎若以四方為八<lb/>
　蜡百物之神則?辜之小祀而五官之神又人鬼也<lb/>
　皆不應與社相對且五帝之數目逾於四何可以強<lb/>
<pb n="21a"/>
　合於四方哉竊意方社之方乃四方之合祭即土氣<lb/>
　之運行於四時而功用充滿於四方者也但以其質<lb/>
　具於地則謂之社以其氣行於天則謂之方其實一<lb/>
　也故春初氣尚聚則本其含章而言祭則因壇於社<lb/>
　壝而求神於后土秋後氣已分則就其發用而言祭<lb/>
　則為壇於郊外而求神於四方皆順氣之聚散而祭<lb/>
　之所以不同也聖人知鬼神之情狀故其制禮如此<lb/>
　不然則社主春祈方主秋報秋報之方何與於五帝<lb/>
<pb n="21b"/>
　四望百物?方亦通於上下之祭也但甫田之方則<lb/>
　天子省耕而合社以祈耳○田祖即先農謂神農也<lb/>
　孔氏曰神農始?造田謂之田祖先為稼穡謂之先<lb/>
　嗇神其農業謂之神農名殊而實同也今按神農雖<lb/>
　嘗為帝而農事由之以起故天子諸侯為民祈報者<lb/>
　皆得祀之或據郊特牲?以為先嗇古之天子而諸<lb/>
　侯不得祭殊不知禮父為天子子為士?以天子祭<lb/>
　以士是士亦可祭天子也特其禮物有殺耳?萬世<lb/>
<pb n="22a"/>
　之人共享農利而為民祈報之祭可以不及乎其?<lb/>
　亦太拘矣○琴瑟協比而歌也擊鼓所以節樂也鄭<lb/>
　氏釋此蓋本周禮籥章?國祈年于田祖則?豳雅<lb/>
　擊土鼓以樂田畯而為之說殊不知祈年乃孟春祈<lb/>
　榖于上帝而後及田祖之事專祭田祖則詩宜有頌<lb/>
　如豐年之類似不當用豳雅也其曰?豳雅者但可<lb/>
　以樂田畯耳而?此章以田祖合祀社方非祈年于<lb/>
　田祖之專祭又安得用樂田畯之樂乎<lb/>
<pb n="22b"/>
大田<lb/>
<hi>三章</hi>方房也以孚甲初生未合時言與生民既方之訓房<lb/>
　者不同彼謂生意初動於房中未有孚甲也孔氏於<lb/>
　此則謂米外之房米生於中若人之房舍也孚者米<lb/>
　外之粟皮甲者以其在米外若鎧甲○皂以實未堅<lb/>
　時言長樂劉氏曰榖粒之生而未充滿曰皂○堅華<lb/>
　谷嚴氏曰成實而堅也○好禾之無所損也華谷嚴<lb/>
　氏曰禾雖已堅實或大風所偃或淫雨所腐或早霜<lb/>
<pb n="23a"/>
　所殺之類則損?不好○稂童梁莠稗草皆害苖者<lb/>
　也○螟螣蟊賊皆害苖之蟲爾雅食苖心螟食葉螣<lb/>
　食節賊食根蟊陸璣云螟似<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>?而頭不赤螣蝗也<lb/>
　賊桃李中?蟲赤頭身長而細耳或說云蟊螻蛄食<lb/>
　苖根<lb/>
<hi>四章</hi>騂?毛氏以為騂牛也?羊豕也今按牛羊豕者大<lb/>
　牢也羊本白牡然亦有?者故併豕而言?也來方<lb/>
　者謂所至之方非以方為四方之神也蓋天子省耕<lb/>
<pb n="23b"/>
　至於其地一時報成不能分祭故合田祖於社方而<lb/>
　祭之詳見豐年正釋鄭氏則引周禮牧人陽祀用騂<lb/>
　牲?祀用黝牲之文黝?也謂陽祀祭天於南郊及<lb/>
　宗廟?祀祭地於北郊及社稷原鄭之意不知以何<lb/>
　神為陽而用騂何神為?而用黝邪即其所謂祭地<lb/>
　者而言之則祭法有云燔柴於泰壇祭天也瘞埋於<lb/>
　泰折祭地也用騂犢地亦用騂而不以黝?陳氏澔<lb/>
　固嘗疑之而謂?祀者或是他祀歟然亦必指小祀<lb/>
<pb n="24a"/>
　耳孔氏則又遷就鄭說而謂方祀各以其方色牲如<lb/>
　大宗伯青圭禮東方赤璋禮南方白琥禮西方元璜<lb/>
　禮北方皆有牲幣各放其器之色及牧人望祀各以<lb/>
　方之色牲之說然孔子嘗謂仲弓?牛之子騂且角<lb/>
　雖欲勿用山川其舍諸則魯在東方分青土以立社<lb/>
　者也其方望之山川宜亦依方之色而用青矣何為<lb/>
　而亦以騂邪竊意周已易命改觀尚赤以為一代之<lb/>
　制故祭必用騂以為神之所享在此而豈區區為觀<lb/>
<pb n="24b"/>
　美哉故小祀不必備禮者則?事也或用厖可矣而<lb/>
　用騂之正禮無間於天地?陽也禮家附為紛紛之<lb/>
　說其必秦承戰國之陋制歟?來方禋祀乃以先農<lb/>
　主方社而合祭者也何所取於分方而各以其方之<lb/>
　色邪<lb/>
頍弁<lb/>
<hi>一章</hi>蔦寄生也葉似當廬子如覆盆子赤?甜美本草曰<lb/>
　一名寓木凡桑?楊楓等樹上皆有之此物自感造<lb/>
<pb n="25a"/>
　化之氣而生?是一物也○女蘿?絲也一名唐蔓<lb/>
　連草上黃赤如金陸農師曰上有?絲下必有茯苓<lb/>
　其實不?也淮南子云?絲無根而生蛇無足而行<lb/>
　魚無耳而??無口而鳴皆自然者也<lb/>
?之初筵<lb/>
<hi>一章</hi>大侯謂燕射之侯主君而言故謂之大抗舉侯而張<lb/>
　之也凡射張侯而不繫左下綱中掩束之至將射司<lb/>
　馬命張侯弟子脫束遂繫下綱蓋侯上下左右皆有<lb/>
<pb n="25b"/>
　舌以維持之而綱則持舌繩也事未至故左下綱未<lb/>
　繫其餘皆已繫之於植侯向堂以西為左掩向東也<lb/>
　將射則脫束而繫左下綱以射也○射夫?臣也同<lb/>
　以比射夫之耦射禮選?臣為三耦三耦之外其餘<lb/>
　各自取匹謂之?耦○爵罰爵射以酒為罰者恐其<lb/>
　不勝則氣有不平故假酒以樂之耳而勝者之發有<lb/>
　的但祈免此爵而已可見射而飲酒非為好飲也舊<lb/>
　說謂祈爾爵為求勝以罰不勝則疑於欲人之負者<lb/>
<pb n="26a"/>
　未為?道也惟曹氏曰求免於罰爵蓋本射義求中<lb/>
　以辭爵之意華谷嚴氏取之其義似勝當射時用酒<lb/>
　惟以示罰非有所求也<lb/>
采菽<lb/>
<hi>一章</hi>??冕九章之服也凡冕服皆元衣而纁裳故曰元<lb/>
　??畫龍於衣九章之第一章也黼繡於裳九章之<lb/>
　第八章也九章之服衣有五章裳有四章但言?黼<lb/>
　者各舉其一而以黼協韻虞書孔氏?曰黼若斧形<lb/>
<pb n="26b"/>
　考工記云白與?謂之黼釋器云斧謂之黼孫炎云<lb/>
　黼文如斧形蓋半白半?似斧刃白而身?黻謂?<lb/>
　已相背謂刺繡為已字?已字相背也考工記?與<lb/>
　青謂之黻刺繡為?已字以青?線繡也據此則黼<lb/>
　亦以?白線刺如斧半白半?之形矣餘詳見終南<lb/>
　及九罭字義<lb/>
角弓<lb/>
<hi>八章</hi>蠻毛氏以為南蠻髦書牧誓作髳孔氏以為髳在巴<lb/>
<pb n="27a"/>
　蜀是也今按?楚以南皆南蠻之地則西與巴蜀連<lb/>
　界矣括地志以為古髳國之地有髳州則今雲南楚<lb/>
　雄府定?縣也如此則去周京太?而安能與庸蜀<lb/>
　徽盧彭濮同從武王伐紂哉當周之衰?楚率?蠻<lb/>
　為中國患尤梗王化故以此?之<lb/>
都人士<lb/>
<hi>二章</hi>臺笠陸農師曰臺夫?莎草也可以為蓑又可以為<lb/>
　笠則蓑者披於身者也笠者戴於首者也此野人出<lb/>
<pb n="27b"/>
　田時之服一以禦暑一以禦雨○緇撮緇布冠其制<lb/>
　小僅可撮其髻故曰緇撮庶人雖得服委?而儉者<lb/>
　服緇布冠故緇布冠庶人之常服也<lb/>
瓠葉<lb/>
<hi>二章</hi>炰燔并三章炙鄭氏箋謂治?之宜鮮者毛炰之柔<lb/>
　者炙之乾者燔之孔氏?曰鮮而新殺者合毛炰之<lb/>
　若割截而柔者則臠貫而炙之若今炙肉也乾者謂<lb/>
　脯腊則加之火上燔之若今乾脯也柔謂殺已多日<lb/>
<pb n="28a"/>
　而未乾也今按合毛炮之說者多以爓去毛為?然<lb/>
　爓去毛非包字之義也蓋必以物而包燒之故曰炰<lb/>
　亦不必專言以毛包也詳見六月字義燔炙者楚茨<lb/>
　箋以為燔肉炙肝?謂燔者火燒之名炙者?火之<lb/>
　名以難熟者近火易熟者?之故肝炙而肉燔也華<lb/>
　谷嚴氏又釋之曰燔燒也近火燒之如今之燒肉火<lb/>
　焰所及也瓠葉傳云加火曰燔?以為加置火上是<lb/>
　燔燒之也炙瓠葉傳云炕火也?以為炕舉也以物<lb/>
<pb n="28b"/>
　貫之而舉於火上以炙之是炙為?火也此皆因註<lb/>
　?而為說也惟錢氏曰凡肉置火上曰炰爇之曰燔<lb/>
　近火曰炙此與前說不同蓋以燔為爇之於??如<lb/>
　今之炒肉也炙為燒之於火上如今之肉脯也其說<lb/>
　似亦有理姑?存之以備考焉但以炰為肉置火上<lb/>
　則無以見包字之義耳<lb/>
何草不黃<lb/>
<hi>四章</hi>有棧之車棧閣也閣木於車上故謂之棧車周禮巾<lb/>
<pb n="29a"/>
　車註云士?棧車庶人?役車先儒皆以役車為牛<lb/>
　車則棧車駕馬非牛車也而此詩棧車毛氏以為役<lb/>
　車者以其出於民言也夫役車在鄉以牛任載者也<lb/>
　若行役四方其所載者乃司馬法所謂斧斤鑿鋤之<lb/>
　類古之人如召伯之城謝蓋亦用之然必官與之顧<lb/>
　直不空役也蓋古者寓兵於農公?之外不以煩民<lb/>
　詳見讀禮疑圖卷三今以?征非牛車所能任故用<lb/>
　駕馬之棧車而實役於民間故毛氏直以為役車耳<lb/>
<pb n="29b"/>
　此賦於公?之外者也而民困甚矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩說??字義卷六<lb/>
</p>
<p>
</p>
  </div>
</body>
</text>
</TEI>