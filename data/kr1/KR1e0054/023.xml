<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳?卷二十三</head>
    <p>
<pb n="1a"/>
欽定四庫全書<lb/>
　春秋集傳詳?卷二十三　宋　家鉉翁　撰<lb/>
　　　昭公一<hi>名裯襄公子母齊歸十周景王四年立是?晉平  七年</hi>
元年春王正月公即位<lb/>
　入春秋即位以正者四君文成襄哀也皆繼先君而<lb/>
　立承國於父昭公乃子野之弟母齊歸乃子野母敬<lb/>
　歸之娣季氏越次而立之魯大夫穆叔謂太子死有<lb/>
　母弟則立之無則立長子野非嫡夫人之子不當立<lb/>
<pb n="1b"/>
　其娣子季氏不從則襄公諸子蓋有年長而當立者<lb/>
　季氏利昭公之幼弱而立耳隱公之立正也先儒猶<lb/>
　以??無所承上不稟命故春秋不書即位今子野<lb/>
　死昭公越次而立?無所承上不稟命者也春秋何<lb/>
　猶書即位乎嘗竊觀聖人之微旨昭公所以特書即<lb/>
　位者正季氏逐君之罪也季氏竊魯國之柄犯上作<lb/>
　亂漸至不制昭公起而誅之此人君之所得?事不<lb/>
　克濟殞身於外嗣子復?賊臣所擯不得有國春秋<lb/>
<pb n="2a"/>
　若不書即位無以明君臣之分而正亂賊之戮故於<lb/>
　昭公特書即位?其有討亂之心與夫?大夫所立<lb/>
　而俛首屏氣受制於賊臣者不可同日而語矣此書<lb/>
　即位之變例蓋昭公之立與文成襄哀異矣<lb/>
叔孫豹會晉趙武楚公子圍齊國弱宋向戌衛齊惡陳<lb/>
公子招蔡公孫歸生鄭罕虎許人曹人于虢<hi>義已見襄二十七年會盟于宋</hi>
　宋之盟虢之會夷之利而非中國福也愚前已論之<lb/>
<pb n="2b"/>
　因木訥所評有云趙武?宋盟而弭天下之兵諸侯<lb/>
　安之於是復率諸侯之大夫而?天下之利甚大故<lb/>
　春秋?之吁誤矣木訥每以利害而談春秋愚恐?<lb/>
　後人之惑不容己於言也夫夷夏有常分中國之尊<lb/>
　不與夷狄對峙並存於宇宙之?也帝王盛時事不<lb/>
　復可談於衰世自入春秋以來百七十年楚僻居南<lb/>
　服雖崛?自大而不得與晉齒也中國諸侯依盟主<lb/>
　以自存其有屈於夷者暫也非其常也宋向戌持弭<lb/>
<pb n="3a"/>
　兵之說以?交於二國辭曰弭兵始謀未嘗欲驅中<lb/>
　國諸侯而?楚役也趙武不明?外之分苟偷目前<lb/>
　之安于宋之盟首紊常經倒置冠履俾晉楚之與國<lb/>
　交相見而中國諸侯宋魯鄭?咸北面於夷楚之庭<lb/>
　?辱實大其甚悖義者始以弭兵而合晉楚之成既<lb/>
　而楚盛兵以臨諸侯滅陳滅蔡滅賴芟夷小國憑陵<lb/>
　諸夏人有左衽之憂夷狄之禍至是?烈而陋儒苟<lb/>
　見目前之暫安遂以盟楚?天下之大利是之謂邪<lb/>
<pb n="3b"/>
　說有國有家者所當深懲而痛?雖加以正卯之戮<lb/>
　殆不?過也所謂讀舊書不歃血者楚再?長而晉<lb/>
　不敢與爭中國之恥也而謂春秋與之豈非誣乎蓋<lb/>
　春秋?中國惜不使夷得以僭華是故長晉夫豈謂<lb/>
　晉人所行?是?之而無貶乎會盟于中原遜裔夷<lb/>
　以?長此豈小失而謂晉人以信?本故春秋每書<lb/>
　必先豈不大失春秋之本旨乎蓋榖梁左傳倡之後<lb/>
　之儒者借說經以迎合時論愚讀書至此不能不?<lb/>
<pb n="4a"/>
　憤歎也<lb/>
三月取鄆<hi>公羊作運</hi>
　公羊曰?邑也其言取之何不聽也注謂運叛而魯<lb/>
　討之不當書取左氏以?莒之鄆魯伐而取之諸儒<lb/>
　多從左氏但鄆有東西之異文十二年城諸及鄆者<lb/>
　魯鄆也成九年楚入鄆襄十二年季宿救台入鄆者<lb/>
　莒鄆也傳謂魯莒爭鄆?日久矣蓋地相接而名偶<lb/>
　同此?莒鄆何疑不書某帥師伐莒取鄆者?魯諱<lb/>
<pb n="4b"/>
　亦以貶也諸侯方?會而魯以兵取人之邑此與盜<lb/>
　竊何以異是時昭公新立豈知?此皆季氏所?也<lb/>
　蓋救台入鄆之時欲取而未得至是遂取而有之楚<lb/>
　人欲治其罪趙武反曲?辭?謂封疆之削何國蔑<lb/>
　有主齊盟者誰能辨之自武?是言當時諸侯益無<lb/>
　所憚小國幾不能以自存楚亦用是輕中國韓之會<lb/>
　所以肆行而罔忌武實有以召之<lb/>
夏秦伯之弟鍼出奔晉<hi>義初見隱七年</hi>
<pb n="5a"/>
　公羊曰仕諸晉也有千?之國而不能容其母弟故<lb/>
　君子謂之出奔也榖梁曰諸侯之尊弟兄不得以屬<lb/>
　通其弟云者親而奔之惡也此秦后子也有寵於桓<lb/>
　如二君於景其母懼其及於禍使之奔晉傳謂鍼適<lb/>
　晉有車千?夫以千?之國而區區母弟車之多伉<lb/>
　其君鍼之汰亦甚矣書秦伯之弟出奔晉不惟譏秦<lb/>
　伯亦貶鍼也其母使之奔母亦智矣使如叔段之母<lb/>
　則亂作於?誅不旋踵其所以卒得返國由母賢故<lb/>
<pb n="5b"/>
　爾后子豈得無罪三傳專責秦伯過矣<lb/>
六月丁巳邾子革卒<lb/>
晉荀?帥師敗狄于大鹵<hi>公榖以?太原</hi>
　大鹵太原也狄來?晉敗之於太原本無譏也據左<lb/>
　傳晉人於是始?車以?行誘狄而敗之胡氏曰使<lb/>
　後世車戰法亡崇尚步卒以變詐相高皆此等?之<lb/>
　書敗譏之也<lb/>
秋莒去疾自齊入于莒莒展輿出奔?<hi>義已見襄公三十年莒人?君</hi>
<pb n="6a"/>
　左傳以展輿??君父之賊前既辨其不然矣但展<lb/>
　輿者因國人?君而得立不能?父討賊莒之罪人<lb/>
　也去疾乃密州之長子厥父?長立少去疾則當立<lb/>
　者也今去疾自外而入展輿出奔春秋皆繫之以國<lb/>
　者展輿?君不得不繫之以國繫而奔之耳去疾?<lb/>
　長則繫以國而入之雖然地居長當立而其父未嘗<lb/>
　命之以?世子則其立也?挾大國之力非立之正<lb/>
　優於?公子之自外而入者不得不以世子自居矣<lb/>
<pb n="6b"/>
　故鄭忽在春秋之世獨得以世子而入所以存其?<lb/>
　長異乎庶孽之干正者也<lb/>
叔弓帥師疆鄆田<lb/>
　前此取邑多矣未有疆其田者今而書帥師書疆鄆<lb/>
　田何哉蓋魯之鄆與莒之鄆壤地相接名雖同而二<lb/>
　國之境截然不可紊也今魯?莒之有亂伐而兼之<lb/>
　又懼莒人來爭不已故出師往疆其田疆之者不宜<lb/>
　疆者也周之建國疆理具在取他人之有又從而疆<lb/>
<pb n="7a"/>
　之重貶魯也<lb/>
葬邾悼公<lb/>
冬十有一月己酉楚子麇卒<hi>左傳謂公子圍?之諡曰郟敖圍改名??</hi>
　春秋書卒而左傳以?公子圍?之凡?而書卒者<lb/>
　有之如襄七年鄭伯?頑如?未見諸侯丙戌卒于<lb/>
　鄵不書?而?之義見今麇死惟書楚子麇卒愚竊<lb/>
　觀經旨疑傳所載之未實也蓋圍所?者楚之嗣君<lb/>
　麇之世子如魯子般子赤之類而非?麇也何以言<lb/>
<pb n="7b"/>
　之麇病革圍聞其將死自外急歸?君之殞戕其子<lb/>
　而?其位是亦?也而非?其君麇當時諸國傳聞<lb/>
　之誤有以??君者耳不然圍之罪顯著春秋何以<lb/>
　不正其?君之戮而惟以卒書乎自昭公之後夫子<lb/>
　年在弱冠親見一時之事故據實而書之胡文定累<lb/>
　數百千言求以通左氏之說辭雖繁而終未可通不<lb/>
　若据經之?實<lb/>
楚公子比出奔晉<lb/>
<pb n="8a"/>
二年春晉侯使韓起來聘<lb/>
夏叔弓如晉<lb/>
秋鄭殺其大夫公孫?<lb/>
　公孫?之死當其罪矣稱國以殺何哉殺不以其罪<lb/>
　耳?之攻良霄也其罪固已當誅子產畏之而不能<lb/>
　正也兄弟爭室其罪均當逐子產又畏之而不能裁<lb/>
　也今因其傷疾作始克明正典刑亦云晚矣以累上<lb/>
　書言鄭國之無政也<lb/>
<pb n="8b"/>
冬公如晉至河乃復季孫宿如晉<lb/>
　榖梁曰公如晉而不得入季孫宿如晉而得入惡季<lb/>
　孫宿也十二年傳又曰季氏不使遂乎晉與此互文<lb/>
　以見義公凡六及河而復惟二十三年書至河有疾<lb/>
　乃復者實以疾復愚謂昭公之立至此?未兩年雖<lb/>
　無可稱之善亦未有顯然可指之惡晉平拒而不見<lb/>
　晉平甚庸豈知?此斯皆晉之?大夫黨於季氏?<lb/>
　?其君以從季氏之欲愚意魯昭是時已有鋤治?<lb/>
<pb n="9a"/>
　宗之意將謀之晉君藉盟主之力而去之?季氏所<lb/>
　先故屢及河而不得進春秋書之深著晉人黨臣抑<lb/>
　君之罪亦以垂人臣外交之戒云<lb/>
三年春王正月丁未滕子原卒<lb/>
夏叔弓如滕<lb/>
五月葬滕成公<hi>襄公之葬滕子來?故叔弓如滕特書</hi>
秋小邾子來朝<lb/>
八月大雩<lb/>
<pb n="9b"/>
冬大雨雹<lb/>
　此著時而書雨雹又加以大字頻見於一冬也明年<lb/>
　春正月又著月而書雨雹亦加大字頻見於一月也<lb/>
　?陽和而?雨露霜雪?陽爭而?雹?時彌月而<lb/>
　未巳臣干君下陵上其兆見矣傳載申豐之言歸咎<lb/>
　于藏冰之失胡氏駁之曰山谷之冰藏之也周用之<lb/>
　也?亦古者本末備舉燮調之事耳謂能使四時無<lb/>
　愆伏淒苦之變雷出不震無菑霜雹則亦誣矣申豐<lb/>
<pb n="10a"/>
　季氏之黨故?諂辭以塞人君遇災之懼左傳之?<lb/>
　之過矣胡氏駁之甚當<lb/>
北燕伯?出奔齊<hi>燕初見桓十二年</hi>
　北燕姬姓在晉之北召公奭之後也稱北燕所以?<lb/>
　於南燕北燕?山戎所隔齊桓公伐戎開道乃與中<lb/>
　國通國君出奔有書名以奔者有不書名以奔者?<lb/>
　侯衎?孫甯所逐奔而不名北燕伯??諸大夫所<lb/>
　脅奔而名之亦各以當時事?書法之抑揚耳據傳<lb/>
<pb n="10b"/>
　北燕伯多嬖寵欲去諸大夫而立其所嬖燕大夫比<lb/>
　以殺公之外嬖公懼而奔則其奔也亦有以自取與<lb/>
　孫甯作亂逐君其事差若不同此所以有名不名之<lb/>
　異耳或曰嬖寵固不可任?卿有若齊田魯季?孫<lb/>
　氏者其必任之可乎曰是所謂權臣非所謂公卿大<lb/>
　夫也所貴乎國君者選賢?能布在有位信之任之<lb/>
　與之共圖國政近習不得聞也國有公卿大夫而以<lb/>
　近習間之亂也若夫控御權姦固自有道不可與近<lb/>
<pb n="11a"/>
　習謀<hi>義已見襄十四年?侯出奔</hi>
四年春王正月大雨雹<hi>義已見去年冬大雨雹</hi>
夏楚子蔡侯陳侯鄭伯許男徐子滕子頓子胡子沈子<lb/>
小邾子宋世子佐淮夷?于申<hi>楚書爵義見前</hi>
楚人執徐子<lb/>
　宋之盟虢之會晉楚同之猶以紊夷夏?外之辨春<lb/>
　秋譏焉今楚?新立逞其狂悖從晉人求諸侯晉之<lb/>
　君臣不知?中國惜輕以許楚遂合夷夏之君十有<lb/>
<pb n="11b"/>
　三國而?此?夷主夏盟?盟之一大變也趙武韓<lb/>
　起叔向無以辭其責武起不學倚叔向以決大議而<lb/>
　晉楚之從交相見與今茲求諸侯而?此?議皆從<lb/>
　叔向而決而輕徇夷楚坐失夏盟遺中國以恥人謂<lb/>
　叔向?忠且智吾但見其委曲順從以苟目前之安<lb/>
　而已是?也夷主之夷?之是之謂夷?中國諸侯<lb/>
　預於夷?者辱也魯以時祭辭?以疾辭曹邾以難<lb/>
　辭皆不至惟鄭伯先至于申宋世子後至宋向戌鄭<lb/>
<pb n="12a"/>
　子產又從而獻禮焉嗚呼曹邾魯?猶有羞惡之心<lb/>
　子產鄭國之良伍於夷而不自以?恥豈非利害所<lb/>
　迫失其本心者歟春秋序鄭於頓沈胡之前齒宋於<lb/>
　淮夷之列夷之也<lb/>
秋七月楚子蔡侯陳侯許男頓子胡子沈子淮夷伐?<lb/>
執齊慶封殺之遂滅賴<hi>公榖作滅厲</hi>
　始向戌合晉楚之成曰以弭兵也今楚?既得諸侯<lb/>
　遂動兵伐??雖與楚?仇而預於中國會盟姬姓<lb/>
<pb n="12b"/>
　同盟之國也楚輒以兵加?是之謂背盟晉之?政<lb/>
　者當召向戌責以楚人背盟首禍之故執而歸之京<lb/>
　師遣使詰楚期以罷兵守境彼若不從我奉辭以問<lb/>
　其罪師直?壯未至遽出楚下而晉平荒淫不度其<lb/>
　臣各?其私坐視夷楚流毒中原略無所問春秋聯<lb/>
　書?盟伐國辭繁而不殺哀晉人之失霸夷狄之禍<lb/>
　方來而未已也或曰執齊慶封非討有罪乎曰楚?<lb/>
　?嗣君而?有其國賊之未討者也今伐?執齊慶<lb/>
<pb n="13a"/>
　封而聲其?君之罪是謂以賊討賊春秋之義用賢<lb/>
　治不肖不以亂治亂也遂滅賴著楚之暴也齊桓公<lb/>
　侵蔡蔡潰遂伐楚?中國攘夷狄遂事之正也今楚<lb/>
　?怙其?大劫中國之諸侯而滅無罪之國書遂所<lb/>
　以誅也遂之?義要當隨事而觀以求經意執一例<lb/>
　則拘矣<lb/>
九月取鄫<lb/>
　先是莒人滅鄫左傳以?莒實滅鄫公榖以鄫人取<lb/>
<pb n="13b"/>
　莒甥?後是以著義?滅愚從公榖之?今書取鄫<lb/>
　左傳以?魯取之於莒公榖無文考之傳魯人常請<lb/>
　屬鄫于晉鄫故魯之附庸其後莒以其子?後于鄫<lb/>
　視鄫?彼之私屬魯莒既有積憾?晉霸之不綱爭<lb/>
　鄫于莒而遂取之耳前曰莒人繼鄫鄫之廟社猶存<lb/>
　今?魯所得而鄫於是始滅春秋書取鄫責魯也魯<lb/>
　滅鄫而晉不問晉亦重可責矣<lb/>
冬十有二月乙?叔孫豹卒<hi>昭子立</hi>
<pb n="14a"/>
五年春王正月?中軍<hi>義已見襄十一年作三軍</hi>
　?中軍榖以?復正公羊以?復古皆非也左傳曰<lb/>
　?中軍卑公室也初作三軍三分公室而各有其一<lb/>
　今?之四分公室季氏擇二孟叔氏各一皆盡征之<lb/>
　而貢於公蓋?中軍非復?二軍乃析三軍?四而<lb/>
　季氏獨有其二孟叔氏各有其一於是魯國兵權盡<lb/>
　屬季氏昭公莫之能正不得正也而孟則羯亡而貜<lb/>
　始立叔氏則豹卒而婼未安于位皆惟季氏所欲?<lb/>
<pb n="14b"/>
　當是時諸侯大夫狂恣犯上未有若季氏父子之甚<lb/>
　者使非家臣?叛有以掣其??之肘則田常所?<lb/>
　不在齊而在魯禍不止於乾侯之出也或曰春秋何<lb/>
　以無貶曰兵有常制今季氏專魯作之未幾旋復?<lb/>
　之春秋書作於前書?於後季氏變更軍制之罪不<lb/>
　待貶斥而見矣左傳曰?中軍卑公室也得書法之<lb/>
　旨<lb/>
楚殺其大夫屈申<lb/>
<pb n="15a"/>
　楚靈以屈申?貳於吳而殺之殺之不以其罪也劉<lb/>
　氏曰屈申之?人臣也君?而不能討國亂而不能<lb/>
　去北面而事?讎足以殺其身而已矣責之甚當楚<lb/>
　靈之圖?也?臣從者風靡不過?保身保家之計<lb/>
　既而卒不獲免?人臣子者觀是知所鑒矣<lb/>
公如晉<lb/>
夏莒牟夷以牟婁及防?來奔<hi>義見襄二十一年邾庶其來</hi>
　庶其牟夷邾莒之盜也季孫宿魯之盜也襄二十一<lb/>
<pb n="15b"/>
　年公如晉庶其以地來奔季氏納之今公如晉在行<lb/>
　牟夷復以地來奔季氏又納之季氏?魯君之出招<lb/>
　納邾莒之叛人叛邑以?己之私有不曰魯之納盜<lb/>
　可乎中間襄公如楚還及方城季宿取卞使人以告<lb/>
　公懼不敢入幾欲適諸侯今公在晉而宿所?復爾<lb/>
　蓋置其君於陷?罟擭之地將使晉人執之已得以<lb/>
　遂其竊國之計意如逐君之謀實兆於宿宿實有無<lb/>
　君之罪左傳承魯之諂史以?昭公造釁殆不然也<lb/>
<pb n="16a"/>
　<hi>義又見昭二十一年</hi>
秋七月公至自晉<lb/>
戊辰叔弓帥師敗莒師于蚡泉<hi>公羊作濆泉</hi>
秦伯卒<lb/>
　左傳以?未同盟故不名公羊曰何以不名夷秦也<lb/>
　匿嫡之名也注謂子生不以名令於國惟擇勇猛者<lb/>
　立之嬰稻以嫡得立故名愚謂秦自穆公以來遵禮<lb/>
　守法未甘於夷也不應尚循弊俗如公羊所云但吉<lb/>
<pb n="16b"/>
　凶慶弔之事少通中國故史失其名春秋因之而書<lb/>
　非貶也或曰秦人告不以名故略之亦恐未然前已<lb/>
　辨之矣<lb/>
冬楚子蔡侯陳侯許男頓子沈子徐人越人伐?<lb/>
　越始見而書人論者疑之而未得其說愚以?人之<lb/>
　於夷之會非進之中國之會與襄三年?人會戚不<lb/>
　同也胡文定以?楚伐?克朱方戮齊慶封討罪也<lb/>
　?不當興師以報楚於是復?此役師出有名是故<lb/>
<pb n="17a"/>
　從之者皆進而稱人愚竊以?未然也楚???之<lb/>
　賊罪之當討者也已有罪未討乃云?齊討賊春秋<lb/>
　不以亂治亂以賊治賊也?之報楚楚之伐?夷狄<lb/>
　自相攻耳其從之者皆迫於威力烏知曲直義利之<lb/>
　辨今謂其師出有名春秋併其從之者皆進而人之<lb/>
　春秋進夷狄未有若是之驟者此人之於夷之會何<lb/>
　疑若中國會盟則決無可進之理胡氏議論或過於<lb/>
　峻輕於與關繫春秋條貫不容己於言也<lb/>
<pb n="17b"/>
六年春王正月杞伯益姑卒<lb/>
葬秦景公<lb/>
夏季孫宿如晉<lb/>
葬杞文公<lb/>
宋華合比出奔?<lb/>
　宋平公以寺人伊戾之讒害其太子而誅之矣既誅<lb/>
　之則太子?無罪而寺人可不必信今以合比之事<lb/>
　觀之則伊戾死而寺人?繼之復以伊戾所以譖太<lb/>
<pb n="18a"/>
　子者而譖其大臣坎用牲埋書以售其險謀後先如<lb/>
　出一轍而華亥之比?與向戌之比伊適以相似而<lb/>
　平公不之悟也嗟夫閹宦禍人國家有自來矣然必<lb/>
　外廷臣與之合而其譖乃售伊?戌亥之事後世往<lb/>
　往有之可不懼哉可不戒哉<lb/>
秋九月大雩<lb/>
楚薳罷帥師伐吳<lb/>
冬叔弓如楚<lb/>
<pb n="18b"/>
齊侯伐北燕<lb/>
　齊侯伐北燕將納其君書爵書伐?其師出有名也<lb/>
　不書所以伐則貶也前此?侯?孫林父所逐晉不<lb/>
　能討春秋貶焉今齊侯?北燕伯出師實行霸討之<lb/>
　事晉人有愧多矣春秋是以貴之而齊景公立心不<lb/>
　剛仗義而往納賂而還是以春秋書伐不書所以伐<lb/>
　著其不能成功也是時晉平愚闇楚靈狂暴中國無<lb/>
　霸人有左衽之憂齊固霸國景亦賢君而志不能以<lb/>
<pb n="19a"/>
　帥氣每欲有?輒?近倖小人所沮優游不斷以逮<lb/>
　終老而國非其國矣惜哉<lb/>
七年春王正月暨齊平<lb/>
　左傳以?燕暨齊平承去年齊侯伐燕而?說也榖<lb/>
　梁以?魯暨齊平以書法當從榖梁定十年及齊平<lb/>
　夏公?齊侯于夾谷約而後會耳此先書暨齊平約<lb/>
　之也繼書叔孫婼如齊?盟往盟之也但春秋有書<lb/>
　及書暨之不同公羊曰及猶汲汲也暨猶暨暨也我<lb/>
<pb n="19b"/>
　欲之曰及不得已曰暨是時魯婚於?睦於晉而又<lb/>
　附楚無意與齊?盟齊欲之也故書暨然亦不可執<lb/>
　一例而求<lb/>
三月公如楚<lb/>
叔孫婼如齊?盟<lb/>
夏四月甲辰朔日有食之<lb/>
秋八月戊辰?侯惡卒<lb/>
　榖梁曰鄉曰?齊惡今曰?侯惡何?君臣同名也<lb/>
<pb n="20a"/>
　君子不奪人名不奪人親之所名重其所以來也注<lb/>
　謂親之所名臣雖欲改君不當聽也君不聽臣易名<lb/>
　者欲使人重父命也榖梁此義其必有所授矣蓋所<lb/>
　謂諱者特諱之於廟耳未聞生者而?之諱?之君<lb/>
　臣同名乃其明證後之人以諂事君諱其所不當諱<lb/>
　是故春秋每因事而垂法<lb/>
九月公至自楚<lb/>
冬十有一月癸未季孫宿卒<lb/>
<pb n="20b"/>
　自季友至行父雖專魯國猶善事其君無悖於臣節<lb/>
　至于宿?主幼盡盜兵權擅伐國取地以自私襄公<lb/>
　幾?所逐自後世而言司馬懿其人也至昭師遂移<lb/>
　宗社意如逐君宿所命也其魯國之大盜歟<lb/>
十有二月癸亥葬?襄公<lb/>
八年春陳侯之弟招殺陳世子偃師<lb/>
夏四月辛丑陳侯溺卒<lb/>
　案左傳陳哀公以溺愛之故欲廢太子偃師而立其<lb/>
<pb n="21a"/>
　孽子?屬留於司徒招招由是殺太子立留哀公縊<lb/>
　如傳所言廢太子本哀公意何?憂懼以至於縊以<lb/>
　春秋書法而觀招實?之耳意者招與二姬謀廢嫡<lb/>
　立庶如敬嬴襄仲之所?而哀公未之知是故書招<lb/>
　殺不然將目君如晉獻宋平之殺矣木訥云春秋書<lb/>
　弟有二義其責皆在兄弟而賢乃至於不相容兄之<lb/>
　過也弟而不賢乃至於不能制亦兄之過也不相容<lb/>
　是不友也不能制是失?也惟鄭之段則兄之過?<lb/>
<pb n="21b"/>
　輕而逆在段故不書弟如陳侯之弟?出奔楚是不<lb/>
　相容者也若宋公之弟辰入于蕭以叛是不能制者<lb/>
　也今陳公子招至于殺陳世子偃師尚?能制之者<lb/>
　乎故書陳侯之弟而不書公子以陳侯不能?其弟<lb/>
　而禍及其子也然招之惡亦既貫矣上抗其兄下殺<lb/>
　其姪卒之召楚人之虐陳以不祀皆招之罪也雖然<lb/>
　非陳侯寵任之過不至於是故前書公子招此書陳<lb/>
　侯之弟木訥春秋惟鄭段一節講明至到諸說皆不<lb/>
<pb n="22a"/>
　能及<lb/>
叔弓如晉<lb/>
楚人執陳行人干?師殺之<lb/>
　陳人作亂殺其太子致其君死不以正命罪在一招<lb/>
　楚不能討而縱之于越干?師何罪而以?首戮乎<lb/>
　蓋楚靈因陳亂以?利賊殺不辜欲以震怖陳國而<lb/>
　墟其宗社殺人以行其詐者也春秋先書招之罪繼<lb/>
　書干?師之死繼書孔奐之死言當討者縱無罪者<lb/>
<pb n="22b"/>
　死傷夷誅之行乎中原莫得而正也<lb/>
陳公子留出奔鄭<hi>留?招所立未成君</hi>
秋蒐于紅<lb/>
　蒐者蒐簡軍政之總名常事不書此所以書者憂季<lb/>
　氏挾兵權盜有魯國漸至不制而書之耳傳稱大蒐<lb/>
　于紅自根牟至商?革車千?魯兵初不?少井邑<lb/>
　甸丘盡??家所專制作三軍未幾復?中軍四分<lb/>
　公室而季氏竊有其二兵皆季氏之兵將皆季氏之<lb/>
<pb n="23a"/>
　將號令政事一出於季氏日蒐簡何益哉自是迄於<lb/>
　定哀之世凡四蒐入春秋以來蒐事未有如此頻者<lb/>
　春秋備書於?著季氏專魯國挾兵權以脅制其上<lb/>
　是蒐也蓋季氏之蒐國何有焉書蒐書大蒐?魯憂<lb/>
　耳或以?蒐春事而秋興之是故譏淺哉<lb/>
陳人殺其大夫公子過<lb/>
　過與招同?亂招其首也春秋既於今年春正招首<lb/>
　惡之罪今招委罪於過而殺之春秋復於此而正過<lb/>
<pb n="23b"/>
　同?亂之罪招與過皆當有罪但首從之不同耳不<lb/>
　去其官而書殺其罪亞也過以從而死招以首而放<lb/>
　著夷楚之失制也<lb/>
大雩<lb/>
冬十月壬午楚師滅陳執陳公子招放之于越殺陳孔<lb/>
奐<lb/>
　陳舜後也自晉悼公鄬之會逃盟而歸楚迨今三十<lb/>
　四年甘?夷役而不恥彼謂夷可託國而無復慮外<lb/>
<pb n="24a"/>
　之憂矣今夷?不道?陳招殺太子而掩取其國挾<lb/>
　義聲以行其大不義與楚莊之討夏?舒後先一轍<lb/>
　莊取之而旋?之靈則遂取?己有明德之後百年<lb/>
　之間再有夷禍此春秋所以動色而書之自春徂冬<lb/>
　凡七見書皆陳事言之重辭之複閔陳而罪楚也責<lb/>
　中國諸侯不能治陳之亂使夷得以行詐而滅人之<lb/>
　國也招自知罪在不貸卻兵開門以納??德之而<lb/>
　免其死孔奐者陳之舊臣拒?不受?所殺春秋於<lb/>
<pb n="24b"/>
　陳亡招放之後而書奐死?奐也杜氏以?招黨誤<lb/>
　矣吁留則奔之招則放之干?師無罪而殺之孔奐<lb/>
　守節而害之春秋備書以見楚靈之不道夷狄之禍<lb/>
　方熾而未已?中國憂也<lb/>
葬陳哀公<lb/>
　或曰陳哀公之葬傳以??嬖人殺馬?玉以葬之<lb/>
　春秋之書之何歟曰此書葬之變例也讎未復賊未<lb/>
　討而以葬書國既亡無與任討賊之事者也國既亡<lb/>
<pb n="25a"/>
　而書葬亦所以存陳也孫泰山曰陳已滅此言葬陳<lb/>
　哀公如未滅之辭者楚子葬之也不言楚子葬之者<lb/>
　不與楚子滅陳而葬哀公故以陳人自葬?文所以<lb/>
　存陳也<lb/>
　<lb/>
　<lb/>
　<lb/>
　<lb/>
<pb n="25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳?卷二十三<lb/>
</p>
<p>
</p>
  </div>
</body>
</text>
</TEI>