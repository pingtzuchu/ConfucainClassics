<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳?卷十八</head>
    <p>
<pb n="1a"/>
欽定四庫全書<lb/>
　春秋集傳詳?卷十八　　宋　家鉉翁　撰<lb/>
　　　成公下<hi>簡王五年晉景十九年</hi>
十年春衛侯之弟黑背帥師侵鄭<hi>義已見?七年</hi>
　母弟?聘脩時事之常猶之可也以將兵伐國非所<lb/>
　似親愛其弟春秋之書之所以譏也春秋有書齊侯<lb/>
　之弟秦伯之弟鄭伯之弟宋公之弟者書弟雖同立<lb/>
　義各異先儒一皆以為貶殆不然也是役也衛以晉<lb/>
<pb n="1b"/>
　命侵鄭春秋之書之責晉也?執其君又伐其國又<lb/>
　使衛人自以其兵侵之晉景無能於楚而務殘小國<lb/>
　桓文之罪人也以弟帥師責衛也以諸侯伐諸侯責<lb/>
　晉也是之謂一書而再貶<lb/>
夏四月五卜郊不從乃不郊<hi>義已見僖三十一年</hi>
　古之郊也有常時夏正之郊則以上辛行事上辛有<lb/>
　故則以中辛何事乎卜若圜丘之郊則必以至日禮<lb/>
　不卜常祀而卜牲者是也而左氏每書?蟄而郊孟<lb/>
<pb n="2a"/>
　獻子亦曰郊而後耕蓋祈榖之郊也祈榖之郊即夏<lb/>
　正之郊古者春有祈秋有報夏正之郊所以祈也季<lb/>
　秋大饗所以報也魯人自知郊之為僭不敢純用王<lb/>
　禮故卜而後郊春不吉而卜夏卜秋是以有五月九<lb/>
　月而郊者斯魯之僭禮也必欲以魯禮而合三王之<lb/>
　禮則為?求其?此所謂五卜郊者卜以占天意吉<lb/>
　而後郊自僖公以來以為常春秋書之見僭禮之無<lb/>
　福<lb/>
<pb n="2b"/>
五月公?晉侯齊侯宋公衛侯曹伯伐鄭<lb/>
　左傳謂晉侯有疾立太子州蒲為君而?諸侯伐鄭<lb/>
　考之經書法不異它日父在子為君而?諸侯伐國<lb/>
　古所未有是時晉非有危亡怵迫之故何至為此愚<lb/>
　意其為傳聞之誤耳是時鄭伯見執在晉鄭人立君<lb/>
　?殺之而立?頑君在而立君者鄭也非晉左傳所<lb/>
　記因魯史傳聞之誤耳父在而爵其子春秋必不然<lb/>
　或曰是役也諸侯皆爵何哉曰貴改過也前日執鄭<lb/>
<pb n="3a"/>
　伯伐鄭過也今聞鄭有亂立君至於再晉人移其所<lb/>
　以治鄭者而撫鄭歸其君而定其國是春秋所與故<lb/>
　皆爵<lb/>
齊人來媵<hi>義已見上</hi>
丙午晉侯獳卒<hi>景公也卒不葬義見下公如晉獳乃侯切</hi>
　晉自靈成以來霸業日衰非復文襄之晉矣景公始<lb/>
　即位而荀林父有邲之敗諸侯叛而去之國勢浸削<lb/>
　蜀之盟從楚者十一國晉莫如之何也幸而郤克戰<lb/>
<pb n="3b"/>
　齊而勝散者復合叛者復來霸威稍伸然天資庸闇<lb/>
　無皁白之辨荀林父逗撓喪師而殺先縠欒氏怙黨<lb/>
　專恣而害趙宗妄欲伸主威而不知是否邪正之辨<lb/>
　正如漢哀帝臨朝屢誅大臣忠正之士無罪以死而<lb/>
　王氏謀取其國家乃不覺悟?不明而輕用大戮此<lb/>
　為君者所宜戒也<lb/>
秋七月公如晉<lb/>
　宣公奔齊惠之喪齊人以是加厚於魯成公奔晉景<lb/>
<pb n="4a"/>
　之喪晉人反用是肆悖止公預執紼自七月至明年<lb/>
　三月乃得歸其亦有以自取矣天王之喪魯未嘗?<lb/>
　?而霸國之喪僕僕亟?惟恐其後以事王者事霸<lb/>
　魯固有罪而州蒲惰傲無狀止望國之君使之送葬<lb/>
　是以王禮自居也春秋是以特削其葬以正其無王<lb/>
　之戮或者乃曰為其辱魯故絀其葬非也<lb/>
冬十月<lb/>
十有一年春王三月公至自晉<lb/>
<pb n="4b"/>
　舊?謂正月公在晉不書諱見止也但襄二十九年<lb/>
　正月公在楚而書諸儒以是引季氏取卞有為亂之<lb/>
　意公危不得入是以書公在楚公至自楚危公也愚<lb/>
　以一時之事而言在晉在楚均為?國所止而有?<lb/>
　外之異見止而在?也猶為?也見止而在楚也則<lb/>
　外矣書不書其以是故<lb/>
晉侯使郤?來聘已丑及郤?盟<lb/>
　或曰郤?來聘而盟與三年荀庚來聘而盟書法全<lb/>
<pb n="5a"/>
　同其事同乎否乎曰不同也荀庚之聘而盟尋舊盟<lb/>
　也實魯自慊其貳求與為盟故雖伉也其責在魯今<lb/>
　郤?之來繼公至而書蓋晉人自知其無禮於公懼<lb/>
　公之遂叛而即楚故隨遣郤?為此盟其責在晉是<lb/>
　時晉厲新立輕狂不度欲以無禮加於諸侯春秋書<lb/>
　以貶之<lb/>
夏季孫行父如晉<lb/>
秋叔孫僑如如齊<lb/>
<pb n="5b"/>
　僑如之如齊行父之如晉事同而情異者也魯自?<lb/>
　之戰與齊久?至是僑如如齊以脩舊好脩?以前<lb/>
　之好云爾魯昔者不堪齊之陵暴借力於晉以紓一<lb/>
　時之忿至是受侮於晉君臣日奔走於庭而猶懼不<lb/>
　免於是介然以悔惕然以思將尋舊好於齊故行父<lb/>
　如晉僑如適齊事同而情異者也春秋是以比而書<lb/>
　之俾後之有國家者務自?以立其國無若魯人左<lb/>
　右望於齊晉求所以自全而不可得也<lb/>
<pb n="6a"/>
冬十月<lb/>
十有二年春周公出奔晉<lb/>
　公羊曰周公者何天子之三公也王者無外此其言<lb/>
　出何自其私土而出也榖梁曰周有入無出其曰出<lb/>
　上下一見之也注云上謂天王出居于鄭下謂今周<lb/>
　公出奔左傳亦云自周無出周公之出自出也此春<lb/>
　秋大一統之義三傳得之於聖門者也周公楚惡惠<lb/>
　襄之偪且與伯輿爭政不勝怒而出及陽樊王使劉<lb/>
<pb n="6b"/>
　子復之盟于鄄而入三日復出奔晉故言自出傳因<lb/>
　襄王出居之出原春秋無外之意而有自周無出之<lb/>
　?此所謂?外之辨俗儒有以為不然者未之講故<lb/>
　爾春秋之世諸侯之大夫有出奔列國者去此即彼<lb/>
　姑務自全可也至於天子之公卿乃亦以事爭而奔<lb/>
　列國彼列國受之而不以為嫌是天下而有無王之<lb/>
　國也周公王朝大臣與?族爭政王不能裁其予奪<lb/>
　則引而退可也今以爭不能勝怒而出王?復之與<lb/>
<pb n="7a"/>
　之盟盟而入入而又奔是其心欲挾霸國以脅天子<lb/>
　春秋書出書奔所以誅也?之王朝其為誅斥也大<lb/>
　矣或曰襄三十年子瑕奔晉昭三十六年子朝奔楚<lb/>
　書奔不書出又何歟曰殺佞夫而逐子瑕非子瑕之<lb/>
　自奔也故不書出若子朝奔楚則與此異朝周之?<lb/>
　人也楚僣國也以?人而奔僣國彼自謂出於王化<lb/>
　之外春秋奔而不出猶曰此吾之?人楚於義不得<lb/>
　受也<lb/>
<pb n="7b"/>
夏公?晉侯衛侯于瑣澤<lb/>
　案左傳前年晉人釋鍾儀求成于楚楚公子辰如晉<lb/>
　聘晉復遣糴茷以?宋華元以其善於楚令尹子重<lb/>
　又善於欒書從而合晉楚之成而春秋惟書晉魯衛<lb/>
　?于?澤諸侯無預者晉楚為成關繫不細春秋略<lb/>
　而不書豈無意乎蓋春秋所以待楚人者乃帝王御<lb/>
　?之道來則禦之憑陵上國倔?無王則伐之未有<lb/>
　舉中國之大而胥與之求為盟好者也齊桓之於楚<lb/>
<pb n="8a"/>
　討而服之晉文之於楚敗而卻之而霸者之職事舉<lb/>
　矣晉自靈成君?闇而臣惰偷以避楚為得計至是<lb/>
　因俘纍以通意遂交聘而為之成晉固苟求安佚而<lb/>
　楚實怙其?大略無息肩之意後三年渝盟伐鄭無<lb/>
　所恤也又其後宋向戌復持弭兵之?為盟而長楚<lb/>
　遂使中國諸侯北面於?楚之庭申之?冠履倒置<lb/>
　而兵未嘗一日弭也其禍端亂本實兆於此故?澤<lb/>
　之?春秋書法如此不與晉以為此?也<lb/>
<pb n="8b"/>
秋晉人敗狄于交剛<hi>義已見僖三十三年晉人敗狄于箕</hi>
　劉氏意林外域者春秋之所外中夏者春秋之所?<lb/>
　所?者將以德治之所外者將以力治之中國可教<lb/>
　以禮義故不結日不偏陳雖有道猶惡之若夫外域<lb/>
　恃其?力其來為?能勝之而已雖不結日不偏陳<lb/>
　無譏焉?東萊曰春秋之世中國有事於外域未有<lb/>
　言戰者蓋遏?之為務唯力是恃不以戰為罪也愚<lb/>
　謂中國於外域以直敗為文者明分也言其非中國<lb/>
<pb n="9a"/>
　之敵故不言戰傳者以不結日不偏陳為直敗則拘<lb/>
　矣中國與外域戰亦豈無結日而陳者乎諸儒以是<lb/>
　為拘遂有德治力治之?又有唯力是恃不以戰為<lb/>
　罪之?此為例所拘反覺有病秦皇漢武只為與外<lb/>
　域角力以致中國罷敝春秋之待夷狄自有道不徒<lb/>
　以力也<lb/>
冬十月<lb/>
十有三年春晉侯使郤錡來乞師<lb/>
<pb n="9b"/>
　自入春秋盟主帥諸侯之師以伐叛討貳而書于?<lb/>
　者多矣至是始書乞師伊川謂不以王命興諸侯之<lb/>
　師故書乞此論固正但霸國不稟王命而動兵伐國<lb/>
　前此不書乞師今而書之豈無其故邪蓋書乞師者<lb/>
　二有望國求援于外而以乞師書者卑之也有霸國<lb/>
　出諸侯之師而以乞師書者抑之也魯僖不堪齊人<lb/>
　之屢伐乞師于楚取榖春秋謂其懦無立志故書乞<lb/>
　師以卑之卑之者乃所以激而進之也今晉厲始立<lb/>
<pb n="10a"/>
　血氣方剛欲以事功自見分遣大夫召諸侯兵將以<lb/>
　逞其所大欲春秋為其銳於武功故書乞師以抑之<lb/>
　抑之者乃所以節而止之也凡皆為後世人君垂法<lb/>
　退者進之兼人者退之書法抑揚之所在也彼晉厲<lb/>
　公者非自能為此謙抑之辭而有求於諸侯也許氏<lb/>
　謂晉厲以偽飾之文而貶削霸體故不為春秋所與<lb/>
　夫霸國之威患其日張不患其日削也彼其削非春<lb/>
　秋之所憂也學者以是思之<lb/>
<pb n="10b"/>
三月公如京師夏五月公自京師遂?晉侯齊侯宋公<lb/>
衛侯鄭伯曹伯邾人滕人伐秦<hi>穀梁無齊侯</hi>
　或曰晉用諸侯之師伐秦以復其私怨春秋其無貶<lb/>
　乎曰為其朝王而後?請命於天子與上公俱行猶<lb/>
　有尊王之心故皆?而爵之也曰此本伐秦道成周<lb/>
　而朝非特朝也春秋何取焉曰此春秋中年之書法<lb/>
　志諸侯猶能稟命于王也周家盛時諸侯皆旅朝於<lb/>
　京師或因巡守而朝于方岳之下未聞道過京師而<lb/>
<pb n="11a"/>
　請朝者及其衰有過闕不下者矣自入春秋百三十<lb/>
　年中間倡義尊王若桓文之盛不能率諸侯一朝於<lb/>
　周而晉文為?踐土屈天王而朝焉彼其心曰霸權<lb/>
　之尊不為天王撓也及秦晉交兵晉侯嘗以師過周<lb/>
　之境不聞請朝而後?彼其心又曰吾自假道伐秦<lb/>
　非為王而來奚事於朝是反得為知禮乎今晉厲朝<lb/>
　而請命與天子之老偕行是猶知有尊王之義而論<lb/>
　者或責其慢愚竊不謂然也今有人焉父子異?而<lb/>
<pb n="11b"/>
　處其一人過父之廬略不候起居傲然徑去其一人<lb/>
　止車下道?見父聽所以命而後行將以略父而過<lb/>
　者為有禮乎以省父而行者為順道乎以是而觀則<lb/>
　晉厲猶在可取故春秋書公如京師又書自京師為<lb/>
　?書如京自京者?其猶知有王也書自京師?諸<lb/>
　侯伐秦者示諸侯稟王命而後伐若征伐自天子出<lb/>
　焉此又春秋存周之意也或曰是役也劉康公成肅<lb/>
　公與師皆行春秋不書何歟曰伐秦與伐楚異伐楚<lb/>
<pb n="12a"/>
　攘亂也上公?伐正也晉自與秦私?秦未嘗叛周<lb/>
　上公不當與之俱伐春秋不書二公親為此役義其<lb/>
　在是乎<lb/>
曹伯廬卒于師<hi>義并見下晉侯執曹伯</hi>
秋七月公至自伐秦<lb/>
　孫氏曰不以朝京師至者明本非朝王<lb/>
冬葬曹宣公<lb/>
十有四年春王正月莒子朱卒<lb/>
<pb n="12b"/>
　莒卒自此始徐邈曰莒本中國末世衰弱遂廢周禮<lb/>
　葬皆稱諡莒君無諡故從吳楚例不書葬<lb/>
夏?孫林父自晉歸于?<lb/>
　左傳?侯如晉晉侯?見孫林父?侯不可?歸晉<lb/>
　侯使郤?送孫林父而見之復之于位林父得罪於<lb/>
　其君而奔晉奔而求復豈無他道乃挾晉以求復而<lb/>
　君臣之道於是廢矣臣挾大國之援以干其君君以<lb/>
　大國之故而忌其臣下陵而上忌亂之道也林父作<lb/>
<pb n="13a"/>
　亂逐君其端實兆於此春秋書自晉歸于?責晉也<lb/>
秋叔孫僑如如齊逆女<hi>義并見下</hi>
鄭公子喜帥師伐許<lb/>
九月僑如以夫人婦姜氏至自齊<lb/>
　穀梁曰大夫不以夫人以夫人非正也以為刺不親<lb/>
　迎愚謂國君不親迎者多矣不皆譏此書僑如以夫<lb/>
　人至自齊以其非所當以也穆姜與僑如共謀逐季<lb/>
　氏出入?來不避嫌疑之間季氏從而煽之惡聲日<lb/>
<pb n="13b"/>
　聞於外今也逆君夫人大夫豈無可使者而使僑如<lb/>
　其意欲使之重自結於齊實為魯國玷夫人亦預有<lb/>
　辱焉<lb/>
冬十月庚寅?侯臧卒<lb/>
秦伯卒<lb/>
十有五年春王二月葬?定公<lb/>
三月乙巳仲嬰齊卒<hi>襄仲之子</hi>
　榖梁曰此公孫也其曰仲何也子由父疏之也注謂<lb/>
<pb n="14a"/>
　父有?君之罪故不得言公子父不言公子則子不<lb/>
　得稱公孫是見疏之罪由父故公羊曰仲嬰齊者公<lb/>
　孫嬰齊也謂之仲嬰齊為兄後也以為後歸父也愚<lb/>
　謂弟無後兄之理以後襄仲耳歸父謀誅三家事弗<lb/>
　濟而宣公薨歸父為季氏所逐故立歸父之弟以後<lb/>
　襄仲非以後其兄也所以不稱公孫而稱仲嬰齊者<lb/>
　當如榖梁之?襄仲之死也去公子而書仲所以誅<lb/>
　也今其子不稱公孫由父有罪故耳舊史必書公孫<lb/>
<pb n="14b"/>
　此春秋革之<lb/>
癸丑公?晉侯衛侯鄭伯曹伯宋世子成齊國佐邾人<lb/>
同盟于戚<lb/>
晉侯執曹伯歸于京師<lb/>
　霸主稱爵而執諸侯有二晉文公入曹執曹伯卑宋<lb/>
　人貶也晉厲公執曹伯歸于京師與其為霸討也蘇<lb/>
　氏曰稱侯以執執有罪也歸之京師禮也春秋之書<lb/>
　執諸侯者多矣惟是為得禮論者以晉厲公不克終<lb/>
<pb n="15a"/>
　凡行事數見?疵而春秋秉法至公於晉厲所行猶<lb/>
　有取焉書晉侯執曹伯歸于京師與其討有罪也榖<lb/>
　梁以為惡晉侯者非是前二歲曹宣公?諸侯伐秦<lb/>
　卒于師公子負芻作亂?嗣子自立為君至是晉厲<lb/>
　合諸侯于戚執負芻歸之京師合諸侯而執?賊從<lb/>
　?人之望執之公也自入春秋霸主之執諸侯未有<lb/>
　執當其罪若此而又歸之京師以示不敢專是以特<lb/>
　為春秋所與書法異於前或謂負芻?立三年而後<lb/>
<pb n="15b"/>
　見執為稽天討?與之盟而又執之故書同盟其不<lb/>
　然歟蓋有崇??賊列之?盟而終於無討者矣此<lb/>
　更三歲而討不猶愈於終無討者乎?而執?賊諸<lb/>
　侯之所同欲是故書同盟夫??而執?賊復盟以<lb/>
　戒諸侯春秋實與之而非貶也<lb/>
公至自?<lb/>
夏六月宋公固卒<lb/>
楚子伐鄭<lb/>
<pb n="16a"/>
　十二年晉楚為成期以弭兵諸侯固兼事晉楚矣甫<lb/>
　及三歲而楚伐鄭首禍也書楚子伐鄭志楚共之首<lb/>
　叛盟目其人而貶之非爵也其後卒有鄢陵之敗君<lb/>
　傷而臣死首禍之戮也<lb/>
秋八月庚辰葬宋共公<lb/>
宋華元出奔晉宋華元自晉歸于宋宋殺其大夫山宋<lb/>
魚石出奔楚<lb/>
　春秋於華元之出之歸再見其氏名者?華元之能<lb/>
<pb n="16b"/>
　平?難也然一書而四以國見是亦有貶焉耳何氏<lb/>
　曰宋公卒子幼華元以憂國之故為大夫山所譖出<lb/>
　奔晉晉人理其罪宋人反華元誅山左傳則謂華元<lb/>
　行未及晉魚石追而復之討為亂者故桓氏殺蕩山<lb/>
　逐其黨國乃定二?不同愚竊觀書法華元奔晉自<lb/>
　晉而復何氏之?為正元之奔晉非奔也將藉晉力<lb/>
　以討亂晉人許之於是去而復還誅為亂者合二?<lb/>
　而觀當時之事可識矣書華元自晉歸于宋宋殺其<lb/>
<pb n="17a"/>
　大夫山言因盟主之力以除在?之為亂者也蕩山<lb/>
　宋之公族?其君始立而未定殺公子肥弱公室也<lb/>
　華元自以身為右師司君臣之訓起而討之以其族<lb/>
　大不假霸國之援事弗獲濟故自晉而歸山乃即刑<lb/>
　晉使之討而後能討也春秋去山族而正其伐本之<lb/>
　罪故與華以能討亂然以一人有罪而併逐其族則<lb/>
　元也亦太甚矣據左傳元之討山魚石有力焉山?<lb/>
　誅元乃併桓族而盡去之故魚石向為人鱗朱向帶<lb/>
<pb n="17b"/>
　魚府皆奔楚春秋與元以討亂不與元以逐桓族以<lb/>
　其挾晉之力盡去異已其心不純乎為國是故貶之<lb/>
　耳是時諸侯之用事者皆自結於?國之大夫以操<lb/>
　制其臣民春秋惡之此一書而四以國見言宋之卿<lb/>
　大夫宋之罪人宋?族必待晉力而後能誰何亦將<lb/>
　無以為國焉耳<lb/>
冬十有一月叔孫僑如?晉士燮齊?無咎宋華元?<lb/>
孫林父鄭公子?邾人?吳于鍾離<hi>始?吳</hi>
<pb n="18a"/>
　此中國諸侯?吳之始榖梁曰?又?外之也公羊<lb/>
　曰曷為殊?吳外吳也春秋?其國而外諸夏?諸<lb/>
　夏而外?楚王者欲一乎天下曷為以外?之辭言<lb/>
　之自近者始也春秋?外之義固春秋一大條貫然<lb/>
　是?也晉人合諸侯之大夫??吳于鍾離晉所以<lb/>
　崇吳也吳日?與楚為敵晉日削賴吳以為?故以<lb/>
　殊?而崇吳晉雖殊?以崇吳而春秋則因殊?以<lb/>
　外之所以明?外之辨也吳固姬姓太伯之後而僭<lb/>
<pb n="18b"/>
　王稱棄周禮春秋雖欲同之中國有不可得也自是<lb/>
　?于柤?于向書法皆與此同惟序?則無譏或曰<lb/>
　齊桓公?王世子于首止非殊?乎曰?王世子而<lb/>
　殊?所以尊王也?吳而殊?晉以是崇吳春秋書<lb/>
　之則為外吳聖人之經有辭同而義異不可以例拘<lb/>
　者若此類是也<hi>義又見襄五年序?于戚</hi>
許遷于葉<lb/>
　許畏鄭偪而求遷于楚故用邢遷之例以自遷為文<lb/>
<pb n="19a"/>
　自是楚靈無道?遷之于?楚平復之于葉尋又遷<lb/>
　之白羽遷之容城蓋不能以國矣春秋中年以後陳<lb/>
　蔡與許專意從楚彼謂楚為可恃以存而不知非我<lb/>
　之類其心實異卒之陳蔡為楚所滅許五遷自葉而<lb/>
　白羽實楚人迫而遷之已而又遷容城遂為鄭滅棄<lb/>
　同好而從?楚許陳蔡自有以取焉耳<lb/>
十有六年春王正月雨木冰<lb/>
　公羊傳雨而木冰也著月而書是頻也冰者?凝之<lb/>
<pb n="19b"/>
　氣得水而冰者常也附於木而冰者失常也方春木<lb/>
　用事木生火者也而?氣附之以冰?氣盛?臣僭<lb/>
　是其應也為周正之?者以此正月為仲冬雨下而<lb/>
　著樹即冰記寒甚過其節度故書愚謂十一月正當<lb/>
　盛寒之時雨而冰亦其常也何足為異此所以書正<lb/>
　為夏正正月木冰非時是以書耳<lb/>
夏四月辛未滕子卒<lb/>
鄭公子喜帥師侵宋<lb/>
<pb n="20a"/>
　此鄭叛晉而即楚為楚侵宋也去年鍾離之?鄭猶<lb/>
　在列今而遽叛豈非有所侮而動乎晉以秦楚方合<lb/>
　懼而有求於吳初未害也而不能審其待遇之禮乃<lb/>
　屈節以求之率諸侯之大夫??吳于鍾離以齊桓<lb/>
　公所以待王世子者而待之未能得吳而諸侯之在<lb/>
　?者皆有輕晉之心鄭人叛而即楚以是故歟<lb/>
六月丙寅朔日有食之<lb/>
晉侯使欒黶來乞師<hi>義已見十三年</hi>
<pb n="20b"/>
甲午晦晉侯及楚子鄭伯戰于鄢陵楚子鄭師敗績<lb/>
　世之人以成敗論事於晉厲公者多所不取愚觀春<lb/>
　秋書法及考當時之事厲之志猶有可嘉春秋未嘗<lb/>
　以其不克終而併廢之也晉自靈成景駸駸日趨于<lb/>
　下其諸卿?慢其君外畏于敵每遇楚師則相與妄<lb/>
　為言?反顧而走惟恐其後由是楚之兵?行於天<lb/>
　下中國諸侯盡去而從楚晉莫如之何也及厲公者<lb/>
　出乃能興起積衰久弱之勢率其驕狠惰慢之卿以<lb/>
<pb n="21a"/>
　與楚人一戰城濮以來所未有也論者不深考當時<lb/>
　之事每謂欒書之欲戰不若士燮之偽逃實不然也<lb/>
　是時楚共叛盟空國以出俾鄭人侵宋以致晉師晉<lb/>
　若不出宋將無以自存楚師長驅而來魯?諸小國<lb/>
　皆從風而靡中國之存亡安危未可知也故鄢陵一<lb/>
　勝?繫甚重而晉厲公者量褊不?志得旋驕反以<lb/>
　是速其死良可惜矣烏乎城濮之戰文公勝而益懼<lb/>
　懼而增脩其德以是霸鄢陵之戰厲公勝而益驕驕<lb/>
<pb n="21b"/>
　而務逞其志以是亡觀乎百年二大戰或以之興或<lb/>
　以之亡有國有家者知所警矣公羊曰敗者稱師楚<lb/>
　何以不稱師王痍也以其傷於矢故舉君傷為重故<lb/>
　不稱師愚謂不書師書楚子目其君自取此敗誅叛<lb/>
　盟也<lb/>
楚殺其大夫公子側<lb/>
　成敗利鈍兵家之常楚?敗必殺其大夫楚之用刑<lb/>
　亦刻矣況是役也楚共身在軍中乃以敗軍歸過於<lb/>
<pb n="22a"/>
　其大夫而殺之視秦穆有愧多矣春秋稱國以殺貶<lb/>
　也據左傳首敗盟以師侵鄭者皆子反之謀其亦有<lb/>
　以自取<lb/>
秋公?晉侯齊侯?侯宋華元邾人于沙隨不見公<lb/>
　此譏晉侯驟勝而驕以無禮加於諸侯也先是晉人<lb/>
　?兵於魯穆姜以其閒欲有討于季氏公不從而懼<lb/>
　于?變遲遲其行晉人疑公之貳於楚不見公而執<lb/>
　行父魯實有?難而晉不知恤春秋書不見公言可<lb/>
<pb n="22b"/>
　以見而不見譏在晉也或曰此魯之辱春秋之不諱<lb/>
　何邪曰春秋之義責在我則為公諱責在外則不為<lb/>
　公諱此書不見公責晉也?責晉矣又何必為公諱<lb/>
　乎平丘之?書公不預盟則責在公<hi>義又見昭公十三年</hi>
公至自?<lb/>
公?尹子晉侯齊國佐邾人伐鄭<lb/>
　征伐當自天子出者也自諸侯專征伐而天子拱手<lb/>
　於上故齊桓晉文之興也大征伐必以王命行之自<lb/>
<pb n="23a"/>
　是而降?國之所行不皆在於義亦專之而已厲公<lb/>
　之立每用師於四方必請王朝公卿與俱彼非力之<lb/>
　不足亦仗王命以臨諸侯示有所稟但王之公卿數<lb/>
　為霸討出亦非所以尊王也況麻隧勝秦鄢陵勝楚<lb/>
　國威不患不張而兩年之間三以王師伐鄭尹單奔<lb/>
　走道塗轍不及息謂之挾天子以令諸侯則可謂之<lb/>
　尊天子而正諸夏則未然也或曰春秋奚以無貶乎<lb/>
　曰貶也前此齊桓伐宋單伯?伐春秋特書單伯以<lb/>
<pb n="23b"/>
　貴之單伯不與諸侯序也今尹子單子三以伐鄭出<lb/>
　皆與諸侯序譏晉人數勤天子之老輕用王師亦譏<lb/>
　王朝公卿不當為霸討而數出也<lb/>
曹伯歸自京師<lb/>
　以譏王討不伸罪人得以佚罰也負芻?嗣君自立<lb/>
　為君晉?諸侯執而歸之京師當明正大刑宣示?<lb/>
　近孰曰不然執之未?而釋之罰不傷毫毛復俾君<lb/>
　于其國周自是愈無以號召海?然實晉之罪也或<lb/>
<pb n="24a"/>
　曰晉文執衛侯執曹伯始執之皆不名及其歸皆名<lb/>
　負芻之罪浮於二君歸之而不名何邪曰衛侯曹伯<lb/>
　之罪小歸而名之以結正其事也今負芻罪大當討<lb/>
　必不可赦者也乃聽其復歸是故不名以譏周家之<lb/>
　失刑然實誅晉也?諸侯而釋?賊何以為盟主<lb/>
九月晉人執季孫行父舍之于苕丘<lb/>
冬十月乙亥叔孫僑如出奔齊<lb/>
十有二月乙丑季孫行父及晉郤?盟于扈<lb/>
<pb n="24b"/>
公至自?<lb/>
乙酉刺公子偃<lb/>
　季孫之執僑如之奔公子偃之刺郤?之盟春秋備<lb/>
　書其事為魯國?憂非為季孫之執之釋而書也當<lb/>
　宣公之世季氏之威福已張襄仲之子歸父為公謀<lb/>
　將以晉人之援鋤而去之使未及反宣公即世歸父<lb/>
　見逐季氏之權愈甚國中之人莫不畏而惡之成公<lb/>
　闇弱慮不及此穆姜與僑如共為此謀斯蓋歸父前<lb/>
<pb n="25a"/>
　日與宣公欲為而未克濟者其心雖未必純乎為國<lb/>
　其事不為不是而況穆姜者傳載其平日言論引詩<lb/>
　述禮尚有典刑?泆失行必不至如魯史所言之甚<lb/>
　史為季氏故深詆穆姜愚以為未足盡信為此故耳<lb/>
　蓋晉人之執季孫雖曰以魯貳故實郤?謀為魯國<lb/>
　去其蟊賊其釋之也雖曰魯人請之實則欒范之私<lb/>
　之使非行父外交有素彼晉人二三臣豈曲為之用<lb/>
　力若此者乎或曰傳稱行父為社稷臣子之疾之不<lb/>
<pb n="25b"/>
　亦甚乎曰行父者始與襄仲共謀?君陷叔仲惠伯<lb/>
　于死魯亂賊之亞也其後與襄仲爭權相失宣公亦<lb/>
　自惡其專而欲去之宣不死歸不奔則季氏之逐亦<lb/>
　已久矣今穆姜欲伸宣公之遺志事迄今弗遂行父<lb/>
　自晉?歸大逞執辱之憾幽君母于廢?殺無罪之<lb/>
　公子魯之政權一出季氏其君拱手而已東漢之季<lb/>
　伏后謀誅曹操事洩操使其黨幽后而殺之併殺二<lb/>
　皇子其事與此相類成公?頑無知視?臣之幽其<lb/>
<pb n="26a"/>
　母恬然若無事者春秋之書法如此著季氏之亂遂<lb/>
　成魯自是愈不能國矣故愚謂宿城費作三軍取卞<lb/>
　意如逐昭公乃行父心術念慮間事孰謂行父為魯<lb/>
　之純臣乎<lb/>
十有七年春?北?括帥師侵鄭<lb/>
夏公?尹子單子晉侯齊侯宋公?侯曹伯邾人伐鄭<lb/>
<hi>義已見去年秋伐鄭又見今年冬伐鄭</hi>
六月乙酉同盟于柯陵秋公至自?<hi>義已見五年同盟蟲牢</hi>
<pb n="26b"/>
　五年蟲牢之盟同盟之變例也以王崩諸侯不奔喪<lb/>
　而同為之盟也此書同盟亦變例以王人預于盟書<lb/>
　以譏也或曰伊川以此同盟為同病楚陸氏謂不重<lb/>
　言諸侯而書同盟譏尹單預于盟二?何如曰陸?<lb/>
　近之矣柯陵之同與前日異方鄢陵之未戰也楚兵<lb/>
　躪藉中原中國諸侯有自拔而預于夏盟者春秋?<lb/>
　其外楚而書同盟及鄢陵之?戰諸侯無憚于楚是<lb/>
　以翕然俱來時使之然非其能外楚也以為王人下<lb/>
<pb n="27a"/>
　盟變例而書所以譏也或曰翟泉之盟王人亦預春<lb/>
　秋何以不書同盟曰盟于王城之?王不能裁正其<lb/>
　禮直書其事王亦有責也<hi>義又見襄三年雞澤</hi>
齊?無咎出奔莒<hi>義見十八年齊殺國佐</hi>
九月辛丑用郊<hi>郊義始見僖三十一年</hi>
　榖梁曰夏之始可以承春以秋之末承春之始蓋不<lb/>
　可矣九月用郊用者不宜用也公羊亦曰用者不宜<lb/>
　用也諸?不同然未有確論愚謂魯人每卜而後郊<lb/>
<pb n="27b"/>
　或以春或以夏初無定期大率皆非所以當用而用<lb/>
　春秋不書用郊夫豈無故豈非魯始用九月郊僭王<lb/>
　者大饗報功之禮春秋以其出於常典之外故變文<lb/>
　而書之乎蓋古者春而祈榖秋而報功皆有事于上<lb/>
　帝祈榖以夏正報功以九月魯前此?僭祈榖之郊<lb/>
　至是復以九月講行報功之典僭而又僭者也是故<lb/>
　書以譏之<lb/>
晉侯使荀罃來乞師<lb/>
<pb n="28a"/>
冬公?單子晉侯宋公?侯曹伯齊人邾人伐鄭<lb/>
十有一月公至自伐鄭<lb/>
　或曰晉人三以諸侯之師伐鄭黷于用武春秋無貶<lb/>
　何哉曰備書其事即所以貶也春而伐冬而又伐王<lb/>
　人轍未及息再以伐鄭告欒黶乞師未幾而荀罃復<lb/>
　乞師兵愈忿而鄭愈不來觀春秋之備書而知責晉<lb/>
　為深烏乎晉?吳于鍾離而鄭始叛去晉敗楚于鄢<lb/>
　陵而鄭不復來非鄭之力有餘而晉之德不足也使<lb/>
<pb n="28b"/>
　厲公于鄢陵?勝之後不驕不矜惟德惟惠勤撫諸<lb/>
　侯而置鄭人叛服于度外鄭將自來而何以屢伐為<lb/>
　哉厲之才本可以嗣霸德之不足以此取敗惜哉<lb/>
壬申公孫嬰齊卒于貍脤<lb/>
十有二月丁巳朔日有食之<lb/>
邾子貜且卒<lb/>
晉殺其大夫郤錡郤?郤至<lb/>
　或曰范文子當鄢陵之未戰則深不欲戰及戰而?<lb/>
<pb n="29a"/>
　勝則憂懼求死若禍之在朝夕彼何以知其然也曰<lb/>
　以厲公之為君與欒郤之為臣而知其終之必至於<lb/>
　此也君好勝而忌其臣臣好專而虞其君不至於大<lb/>
　亂不已也雖然三郤晉之能臣嘗有功於其國其臨<lb/>
　敵慮勝晉諸卿未有能出其右者藉其有罪猶當在<lb/>
　議功議能之科今以左右之浸潤殺之并及其族厲<lb/>
　之狂暴抑亦甚矣一朝而殺三大夫欲無亡得乎春<lb/>
　秋書之即所以貶也謂春秋無貶不可也<lb/>
<pb n="29b"/>
楚人滅舒庸<hi>義已見宣八年楚人滅舒蓼</hi>
十有八年春王正月晉殺其大夫胥童<lb/>
　三郤之死晉厲殺之也胥童之死據左傳欒書中行<lb/>
　偃殺之也春秋一以國殺為文著胥童導君作難而<lb/>
　其君由是以殞童亦晉國之罪人也人臣與君俱死<lb/>
　于難是之為死節孔父仇牧荀息之事是也春秋繫<lb/>
　之於君錄死節也胥童與厲公先後死春秋繫之于<lb/>
　國以國殺為文者為其有當誅之罪也使胥童大節<lb/>
<pb n="30a"/>
　可?則必用仇孔之例繼其君而書死矣<lb/>
庚申晉?其君州蒲<hi>厲公也悼公立</hi>
　或曰春秋於晉靈之?則正趙盾之罪於晉厲之?<lb/>
　則略欒書中行偃姓名而不書豈非厲之惡為甚故<lb/>
　稱國以?歟曰春秋之?貶即帝王之賞刑帝王賞<lb/>
　刑載在方冊不惟學士大夫識之天下之人莫不識<lb/>
　之夫豈有?深?賾不可窺測者乎蓋?父與君人<lb/>
　臣之大惡有權臣用事?君而不以其實來告者有<lb/>
<pb n="30b"/>
　??其君而具以實來告者有史失書而聖人特為<lb/>
　之書之者有史已書而聖人革而正之者皆所以垂<lb/>
　法於後晉靈之?趙盾?之也晉厲之?國人共起<lb/>
　而?之也國人何以?之晉自邲之敗卿佐下逮士<lb/>
　伍望楚人之?行?相率引避晉由此不競楚由此<lb/>
　?行中原?二十年鄢陵之遇若從諸大夫之言其<lb/>
　亦遁矣幸而郤氏排?議先?卿以與楚戰由此有<lb/>
　功中國之勢賴以復張狂楚之燄因是少戢謂宜大<lb/>
<pb n="31a"/>
　明慶賞以慰士大夫之心而厲也剛暴不仁疾諸卿<lb/>
　之專恣已不得以逞乃鼓一勝之餘驕首殺有功之<lb/>
　帥不惟殺其身又滅其家其亦慘甚矣意國中之人<lb/>
　三軍之帥下及士卒憤怒激烈?起而?之春秋書<lb/>
　法如此?紀其實也不然晉靈與厲均非令主靈之?<lb/>
　也春秋為之正?賊之罪厲之?也乃以國?為文<lb/>
　春秋必不然也左傳專歸獄於欒書中行偃而又謂<lb/>
　三郤之死欒書與厲公實同其謀此皆他國傳聞之<lb/>
<pb n="31b"/>
　辭為?不一欒書?同其誅郤之謀不應又為謀?<lb/>
　之首此有以知其為??非獨二人之罪也<lb/>
齊殺其大夫國佐<lb/>
　齊靈不能防閑其母使之以淫亂著又受其母之譖<lb/>
　而致?鮑于戮靈之不君甚矣而國佐不忍一旦之<lb/>
　忿誅慶克據盧以抗其君專殺之罪猶有可言據盧<lb/>
　則不得謂之非叛矣然原其本心則在於為其君正<lb/>
　家法而施之無序以及於此是可憫也故春秋以累<lb/>
<pb n="32a"/>
　上書<lb/>
公如晉<lb/>
夏楚子鄭伯伐宋宋魚石復入于彭城<lb/>
　自入春秋諸侯之納國君者有矣未有諸侯以兵納<lb/>
　亡臣者楚國不道前納孔寧儀行父于陳此復輔魚<lb/>
　石以入于宋黨罪人而隳其宗國亂道也凡諸侯出<lb/>
　奔雖失位而不失國諸侯以師納之復之於國耳大<lb/>
　夫出奔?失位矣并爵邑皆非其有諸侯復之於其<lb/>
<pb n="32b"/>
　君請而復之耳今楚子親持大兵挾魚石以入彭城<lb/>
　與納諸侯亡公子之事異矣何休謂不書魚石入彭<lb/>
　城以叛者楚伐宋取彭城以封之本受之於楚非得<lb/>
　之於宋愚以為不然彭城宋邑魚石宋臣何楚封之足<lb/>
　言乎春秋不麗之於叛者閔魚石之始本無欲亂之<lb/>
　心為華元所?以至此原情末減是故不以叛書及<lb/>
　華亥向寧作亂于?始書入于南里以叛此春秋用<lb/>
　法之權衡也<hi>餘義又見諸侯圍宋彭城</hi>
<pb n="33a"/>
公至自晉<lb/>
晉侯使士?來聘<lb/>
秋杞伯來朝<lb/>
八月邾子來朝<lb/>
築鹿囿<lb/>
　榖梁曰築不志此其志何也山林藪澤之利所以與<lb/>
　民共也虞之非正也愚謂凡書築書築城有譏者有<lb/>
　不譏者城要害以保人民固封疆不得已而為之不<lb/>
<pb n="33b"/>
　皆譏也乃若築臺築囿此不過為遊畋一時之樂凡<lb/>
　書築皆貶也當成公之世?有二?家肘腋之虞外<lb/>
　則晉楚並立莫適所從而公猶築囿從畋以樂慆?<lb/>
　無怪公室之日卑也<lb/>
已丑公薨于路寢<lb/>
冬楚人鄭人侵宋<lb/>
晉侯使士魴來乞師<hi>併見下</hi>
十有二月仲孫蔑?晉侯宋公?侯邾子齊崔杼同盟<lb/>
<pb n="34a"/>
于?朾<lb/>
　楚鄭今年夏伐宋納魚石于彭城至是復侵宋閒晉<lb/>
　難也悼公合諸侯于?朾將以救宋此?師雖未戰<lb/>
　足以伐楚人之謀悼之此舉善矣是故書同盟言諸<lb/>
　侯之同欲也但魯成未葬嗣君幼弱晉人發兵不為<lb/>
　之少輟無恤喪之義矣書乞師貶也非所當乞而乞<lb/>
　是故書乞<lb/>
丁未葬我君成公<lb/>
<pb n="34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳?卷十八<lb/>
</p>
<p>
</p>
  </div>
</body>
</text>
</TEI>