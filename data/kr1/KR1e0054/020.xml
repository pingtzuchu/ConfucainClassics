<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳?卷二十</head>
    <p>
<pb n="1a"/>
欽定四庫全書<lb/>
　春秋集傳詳?卷二十　　宋　家鉉翁　撰<lb/>
　　　襄公二<hi>周靈王八年晉悼十年</hi>
九年春宋災<hi>公羊作火</hi>
　公羊曰曷?或言災或言火大者曰災小者曰火?<lb/>
　何以不言火?不言火甚之也外災不書此何以書<lb/>
　?王者之後記災也左傳謂人火曰火天火曰災人<lb/>
　之與天何以致其辨二傳所言亦?求其說耳蓋書<lb/>
<pb n="1b"/>
　災者正也書火者傳?之誤也外災所以書以來告<lb/>
　故其不告者史亦略之而已矣<lb/>
夏季孫宿如晉<lb/>
五月辛酉夫人姜氏薨<lb/>
秋八月癸未葬我小君穆姜<hi>成之母襄之祖母</hi>
　穆姜始與僑如謀去季氏事不克?行父所幽在廢<lb/>
　?十餘年與鄭莊之母武姜居於城潁無以異也鄭<lb/>
　莊雖有?泉之誓未幾復?母子如初成與襄父子<lb/>
<pb n="2a"/>
　以闇庸相踵穆姜終?季氏所幽不得出以逮於死<lb/>
　魯國之大?無有如潁考叔之悟其君者畏季氏也<lb/>
　傳謂行父取穆姜之喪具以葬齊姜虧姑而成婦其<lb/>
　用心?可誅矣嗟夫行父幽穆姜宿取卞意如逐昭<lb/>
　公自後世而言懿師昭之類也有國者其以是?戒<lb/>
冬公會晉侯宋公?侯曹伯莒子邾子滕子薛伯把伯<lb/>
小邾子齊世子光伐鄭十有二月己亥同盟于戲<hi>戲許宜切</hi>
　桓文之霸也皆有以大服諸侯之心諸侯心服而楚<lb/>
<pb n="2b"/>
　知所憚而不敢肆此所以霸也晉悼始立?宋圍彭<lb/>
　城得其諸叛以歸義聲由是遠暢故鄭陳先後來歸<lb/>
　有可霸之望及鄬之會不能?鄭討賊陳侯觀其無<lb/>
　政逃去不盟晉之?晉亦可想矣尚何霸之足言乎<lb/>
　夫不能救人之災恤人之患以伸其霸討惟欲?其<lb/>
　從我今日而會明日而盟又明日而伐或一歲而再<lb/>
　會再伐諸侯疲於奔命自文襄以來所未有也盟于<lb/>
　戲鄭實未嘗服其載書曰自今既盟之後鄭國而不<lb/>
<pb n="3a"/>
　惟有禮與?可以庇民者是從而敢有異志者亦如<lb/>
　之鄭固侮其無能矣師未出境楚人伐鄭鄭及楚平<lb/>
　所幸?子來會有以壯中國之威而褫鄭人之魄不<lb/>
　然晉楚交兵殆未有巳也然則春秋猶以同盟書何<lb/>
　哉曰此?責諸侯之同乎是盟者也晉人不能?鄭<lb/>
　討賊諸侯無忿嫉之心而猶預於伐鄭以?此盟是<lb/>
　故書同以責之書伐鄭書同盟皆貶也非所當同而<lb/>
　同者也<lb/>
<pb n="3b"/>
楚子伐鄭<lb/>
　胡氏謂善?國者不師善師者不陣善陣者不戰知<lb/>
　武子明於善陣之法以佐晉悼公屢與諸侯伐鄭楚<lb/>
　輒救之而不與之戰楚師遂屈得善勝之道愚謂此<lb/>
　論雖美非事實也晉悼之失在於不能庇鄭而惟?<lb/>
　鄭人以從己所幸?師擬楚人之後楚不得以逞鄭<lb/>
　卒服從今乃以善避?者?善陣楚若不退鄭之存<lb/>
　亡未可知也<lb/>
<pb n="4a"/>
十年春公會晉侯宋公衛侯曹伯莒子邾子滕子薛伯<lb/>
把伯小邾子齊世子光會?于柤<hi>義已見成十五年會?于鍾離是會?夢實來</hi>
　或曰柤之殊會固鍾離之前比尊?所以抗楚也自<lb/>
　是楚始知畏鄭亦來附春秋其與之乎曰春秋貴分<lb/>
　而不貴勢貴義而不貴權尊?以抗楚待?以會王<lb/>
　世子之禮屈分而從勢略義而從權春秋不與也故<lb/>
　序?于戚?以人進殊會于柤?以號舉此春秋垂<lb/>
<pb n="4b"/>
　世之法也或曰不殊會而?不至則將若何曰?固<lb/>
　願通於中國晉人當率之與俱朝王寵以王命而隆<lb/>
　其爵秩彼將踴躍自勵以與楚敵雖不殊會可也<lb/>
夏五月甲午遂滅偪陽<hi>妘姓國祝融之孫</hi>
　晉人率中國諸侯會?于柤?服鄭也?攘楚也壽<lb/>
　夢甫預於會晉乃率之以滅偪陽嘗讀左傳至此殆<lb/>
　不可曉及觀榖梁傳則曰遂滅偪陽不以中國從夷<lb/>
　狄也范氏注時實?會諸侯滅偪陽恥以中國之君<lb/>
<pb n="5a"/>
　從蠻吳之役也何氏注公羊亦曰惡諸侯不崇禮義<lb/>
　??吳開道以滅中國故疾?之觀公榖二說則知<lb/>
　偪陽之滅蓋?意也偪陽近於彭城乃?入中國之<lb/>
　路必?人與之有怨而欲滅之非晉意也晉方會?<lb/>
　以謀楚乃以諸侯之師久頓偪陽而滅之曰以封向<lb/>
　戌非事之所急實吳人之意而晉?之役如公榖之<lb/>
　說可無疑矣春秋書遂滅偪陽責晉深矣<lb/>
公至自會<lb/>
<pb n="5b"/>
楚公子貞鄭公孫輒帥師伐宋<lb/>
　案傳鄭?君者公子騑其執政也晉所以不敢加問<lb/>
　何懼騑之勇於從楚而亂臣賊子反因是肆行罔所<lb/>
　忌既動師從楚伐宋又伐?且侵魯西鄙晉坐視莫<lb/>
　如之何談春秋者亟稱晉悼之賢稽之於事不知其<lb/>
　所以賢<lb/>
晉師伐秦<lb/>
　春秋於楚鄭伐宋之後繼書晉師伐秦責晉也諸侯<lb/>
<pb n="6a"/>
　惟宋事晉最謹是以?楚所疾今宋人受兵晉不能<lb/>
　急救猶可諉曰力之不及乃更出師伐秦秦雖與晉<lb/>
　有憾孰若宋人受兵之?急乎置宋之急而治己之<lb/>
　私春秋所以責也不書大夫帥師微之也<lb/>
秋莒人伐我東鄙<lb/>
公會晉侯宋公?侯曹伯莒子邾子齊世子光滕子薛<lb/>
伯把伯小邾子伐鄭<hi>世子序諸侯之上</hi>
　左傳謂晉悼三駕而楚不能與爭此其一也是役也<lb/>
<pb n="6b"/>
　鄭不服乃戍虎牢以逼之鄭暫及晉平楚師至即從<lb/>
　之欒黶欲戰荀罃不可曰我實不能禦楚又不能庇<lb/>
　鄭鄭何罪不如致怨而還遂還楚亦歸罃雖不武然<lb/>
　其言如此可謂能自反矣蓋必有以制楚而後可以<lb/>
　服鄭今望敵輒走而?鄭以必從晉之從政者亦妄<lb/>
　而已矣然則厥咎安在曰?之戰鄢陵之役郤氏之<lb/>
　功居多?卿忌而陷之三郤既死於是無復以身殉<lb/>
　國者每遇楚至則相率引避以?得計晉自是日削<lb/>
<pb n="7a"/>
　卿族日?陵僭之萌自悼而始○齊世子光序於滕<lb/>
　薛把邾之上晉?之也四國諸侯也國弱而卑齊?<lb/>
　國也光復樹黨以伉其君故晉悼以前日諂諸大夫<lb/>
　者而諂之序之四國諸侯之上紊周班以結?梗春<lb/>
　秋不與也故直書以志其過<hi>義又見亳城北蕭魚</hi>
冬盜殺鄭公子騑公子發公孫輒<lb/>
　公子騑者子駟也案左傳?鄭僖公于會賊其首也<lb/>
　晉人謬?聾瞶以行姑息之政反?子駟所侮叛而<lb/>
<pb n="7b"/>
　服服而又叛視晉無有也至是惡稔罪盈假手于盜<lb/>
　以迄刑誅春秋書盜殺公子而削其大夫之稱貶也<lb/>
　騑?首發輒?從所以著?君之罪終無逃於刑<lb/>
　誅者耳或曰此逆人也何以不去其族曰盜實殺之<lb/>
　討不以其罪也<lb/>
戍鄭虎牢<lb/>
　城虎牢不書鄭今戍之而書鄭虎牢奪之於晉復以<lb/>
　與鄭也虎牢?外之限前城虎牢而鄭服城之效也<lb/>
<pb n="8a"/>
　晉不能綏鄭以德又不能震楚以威用兵無寧歲及<lb/>
　是以楚師方盛避而去之乃姑戍虎牢以蓋其避敵<lb/>
　之羞故春秋奪之而歸於鄭<lb/>
楚公子貞帥師救鄭<lb/>
　救固春秋所善也然施之於?與施之于外不同諸<lb/>
　夏為外裔所侵陵同盟之國帥師往救春秋所善也<lb/>
　同妵之諸侯叛而從楚盟主伐之而楚人救之非同<lb/>
　盟之福也春秋何取焉夫春秋明?外之辨正冠履<lb/>
<pb n="8b"/>
　之防以尊周室攘僣亂則彼之救不救於我何有胡<lb/>
　文定謂春秋善楚之能救殆不然也唐之叛將有乞<lb/>
　援於蕃部而抗其君者與諸侯乞援於楚而敵中國<lb/>
　者亦何以相?即是而觀楚救之善不善可以坐判<lb/>
　矣<lb/>
公至自伐鄭<lb/>
　襄陵許氏曰書楚救鄭而致公知諸侯之避楚也避<lb/>
　楚侵鄭不書諱也此說深得經意是役晉之諸卿自<lb/>
<pb n="9a"/>
　知不能避楚而侵鄭北鄙以歸其不潰敗者幸也論<lb/>
　者以?善陣者不戰豈不誣乎<lb/>
十有一年春王正月作三軍<lb/>
　左傳季武子作三軍三分公室而季孟叔孫氏各有<lb/>
　其一三子各?其?季氏使其?之人以其役邑入<lb/>
　者無征<hi>注使軍?之人率其邑役入季氏無公室之征</hi>不入者倍征<hi>不入季氏者使</hi>
　<hi>公家倍征之設利病驅公民使歸己</hi>孟氏使半?臣若子若弟<hi>取其子弟之半</hi>
　<hi>四分其?之人以三歸公而取其一</hi>叔孫氏使盡?臣<hi>盡取子弟以其父兄歸公</hi>不<lb/>
<pb n="9b"/>
　然不舍愚案作三軍諸說不同杜氏謂魯本無中軍<lb/>
　惟上下二軍皆屬於公有事三卿更帥以征伐季氏<lb/>
　欲專其民人故假立中軍以改作其說是矣但疏家<lb/>
　又引魯頌閟?僖公復周公之宇者云公徒三萬鄭<lb/>
　氏謂大國三軍合三萬七千五百人言三萬者舉成<lb/>
　數也以?僖公復古制作三軍矣至文公以來霸國<lb/>
　以軍多而貢重遂自減?二軍至此復作三軍此亦<lb/>
　揣摩而?說非有所本也愚謂魯頌所云公徒三萬<lb/>
<pb n="10a"/>
　公車千?者出於詩人歌頌之辭當時未必果備三<lb/>
　軍之制至此季氏?襄公之幼弱盜竊兵權始作三<lb/>
　軍盡改舊制以魯國丘甸卒??孟叔季之私有春<lb/>
　秋書作三軍著季氏犯上作亂之漸實始作也蓋三<lb/>
　軍者舊雖有之每遇出征則大夫帥之以行事已則<lb/>
　兵歸於甸大夫不得而私也今析二軍以?三而三<lb/>
　家各有其一?國君者僅擁?器於上國非其國矣<lb/>
　乾侯之禍權輿於此春秋書城費於前作三軍於後<lb/>
<pb n="10b"/>
　所以垂人臣負固擁?之戒<lb/>
夏四月四卜郊不從乃不郊<hi>義已見僖三十一年</hi>
鄭公孫?之帥師侵宋<lb/>
　左傳謂鄭侵宋以致晉師且將從晉愚謂鄭欲從晉<lb/>
　則俟晉至而盟之可也不待侵宋以怒之此受命於<lb/>
　楚而侵宋耳是秋復從楚子伐宋一歲再犯宋境彼<lb/>
　於宋何憾直奉楚命不得自己何必曲?之說<lb/>
公會晉侯宋公?侯曹伯齊世子光莒子邾子滕子薛<lb/>
<pb n="11a"/>
伯把伯小邾子伐鄭<lb/>
秋七月己未同盟于亳城北<hi>公羊作京城北</hi>
　左傳謂諸侯伐鄭觀兵于鄭南門鄭人行成秋七月<lb/>
　同盟于亳城北以?鄭亦預盟諸侯反?未及國而<lb/>
　鄭復從楚與楚子俱伐宋自二霸以來百餘年間小<lb/>
　國之叛服固不常未有若鄭人今日之從於晉楚蓋<lb/>
　朝暮變不曰侮晉可乎良以晉之?卿實出楚大夫<lb/>
　之下鄭人窺覘其無能故來則從之去則背之實侮<lb/>
<pb n="11b"/>
　晉也然楚人?困於?欲息肩而不可故鄭終服從<lb/>
　於晉勢使之然悼與其諸卿何能?哉<hi>同盟義已見九年于?</hi>
公至自伐鄭<lb/>
楚子鄭伯伐宋<lb/>
公會晉侯宋公?侯曹伯齊世子光莒子邾子滕子薛<lb/>
伯把伯小邾子伐鄭會于蕭魚<lb/>
　或曰自晉悼始與楚?鄭今始得之鄭自是不復叛<lb/>
　者二十餘年春秋其與晉以霸乎曰否舜文王聖人<lb/>
<pb n="12a"/>
　也所以自治者豈有未善當苗之未格崇之未下則<lb/>
　班師而敷德脩政而復伐務求其在我者安有十年<lb/>
　用武困天下諸侯而毒一國必其服而從己而謂春<lb/>
　秋與之乎曰舜之格苗文王之降崇帝王事也以此<lb/>
　望衰世之君其亦難哉曰非?是也晉之於鄭亦頗<lb/>
　有所愧乎鄭僖棄楚而即晉卻諸臣之請而從諸侯<lb/>
　之會不勝其臣見?而死晉明知之而不?討賊惟<lb/>
　連兵伐鄭責鄭以必從夫亦當自反乎楚伐鄭無寧<lb/>
<pb n="12b"/>
　歲晉之諸大夫望敵輒走莫敢攖其鋒惟驅諸侯之<lb/>
　人用之於鄭不能制楚之?惟欲責鄭以服夫亦知<lb/>
　自反乎今楚人?懼於?救鄭不力鄭知楚之不足<lb/>
　恃是以叛而復來而晉有愧於鄭多矣更以服鄭?<lb/>
　功而欲尸盟主之事乎齊桓在位四十餘年用諸侯<lb/>
　?不二三晉文在位十八年城濮大戰僅從齊秦宋<lb/>
　之師至於末年不復再以諸侯伐國春秋僅與之以<lb/>
　霸今悼公在位十五年無歲不興師律以春秋之法<lb/>
<pb n="13a"/>
　是當有黷武之罪何霸之足言乎或曰桓文之霸也<lb/>
　少有不善則春秋人之厲悼之伐國春秋始終不去<lb/>
　其爵何邪曰與之霸則責之也備此春秋待賢者之<lb/>
　道直書其事而無所隱此春秋待?人之道也蓋春<lb/>
　秋以備書而無貶歲?歲伐春秋猶或貶之今也或<lb/>
　一歲而再?再伐春秋備書其事而皆目其人貶之<lb/>
　深矣先儒謂晉悼以至誠待人而鄭來服自是不背<lb/>
　晉者二十四年吁悼之服鄭亦因其時而已矣使楚<lb/>
<pb n="13b"/>
　人不?懼於?鄭雖欲不背晉可乎愚觀晉悼以聲<lb/>
　音笑貌而結諸侯之?臣卑其君而抗其臣實諂道<lb/>
　耳誠安在哉左傳雜引諸侯之史以示其博彼皆國<lb/>
　之私史何足盡信學者當原聖人之書法傳辭不足<lb/>
　惑也<lb/>
公至自會<lb/>
楚人執鄭行人良霄<lb/>
　左傳諸侯悉師欲伐鄭鄭人使良霄如楚告將服于<lb/>
<pb n="14a"/>
　晉楚人執之啖子曰凡稱行人而執以其事執也不<lb/>
　稱行人而執以已執也許氏曰書執良霄見楚力盡<lb/>
　於此矣<lb/>
冬秦人伐晉<lb/>
　據左傳秦人伐晉以救鄭?楚也士魴禦之?秦所<lb/>
　敗春秋略敗而不書不與秦人之?楚而救鄭也<lb/>
十有二年春王三月莒人伐我東鄙圍台季孫宿帥師<lb/>
救台遂入鄆<hi>榖作邰</hi>
<pb n="14b"/>
　榖梁曰遂繼事也受命而救邰不受命而入鄆惡季<lb/>
　孫宿也公羊曰大夫無遂事此其言遂何公不得?<lb/>
　政也何氏謂季宿取鄆以自益也或曰大夫出疆有<lb/>
　可以安國家者專之可也春秋之不與季氏何哉曰<lb/>
　此春秋用法之變不可以例言者也宿始繼其父即<lb/>
　首城賜邑繼而作三軍取公室之丘甸以?己之私<lb/>
　有今而救台遂事入鄆取邑以自廣其心非?國也<lb/>
　是故春秋雖許大夫以出疆遂事於季孫特變文而<lb/>
<pb n="15a"/>
　示戒抑權姦也<lb/>
夏晉侯使士魴來聘<lb/>
秋九月?子?卒<hi>壽夢也</hi>
　公羊注以?賢季子始卒其父非經意也楚方盛而<lb/>
　?獨能與之?敵有功於中國甚大是故春秋特卒<lb/>
　之壽夢之嗣子諸樊讓國於少弟季札季札辭之兄<lb/>
　弟更讓不以傳其子是雖太伯之遺化而壽夢所以<lb/>
　齊其家訓飭其子者從可想矣<hi>餘義見二十九年季札來聘</hi>
<pb n="15b"/>
冬楚公子貞帥師侵宋<lb/>
公如晉<lb/>
十有三年春公至自晉<lb/>
夏取邿<hi>公作詩?滅國義已見隱元年無駭入極</hi>
　此魯滅國也?滅國書取公羊以邿?邾邑左傳謂<lb/>
　邿小國有亂分?三師救邿遂取之今從左傳春秋<lb/>
　雖?魯諱書取不書滅然亦責晉人之無討也<lb/>
秋九月庚辰楚子審卒<hi>共王也康王立</hi>
<pb n="16a"/>
冬城防<lb/>
十有四年春王正月季孫宿叔老會晉士?齊人宋人<lb/>
?人鄭公孫蠆曹人莒人邾人滕人薛人把人小邾人<lb/>
會?于向<hi>義已見成十五年會鍾離襄十年會柤</hi>
　是會也左傳謂??楚所敗會于向??謀楚范鞅<lb/>
　數?人之不德而退之甚哉晉人之逐利而忘義也<lb/>
　急而求?以抗楚也緩而退?求以?交於楚也自<lb/>
　是?雖與晉作?然其與楚也兵連已久勢不得?<lb/>
<pb n="16b"/>
　之下更勝迭負四五十年楚無一日之寧居晉所以<lb/>
　服鄭而楚不能與之爭實?受?之賜不然晉悼君<lb/>
　臣雖欲避楚而苟安有不能得也○?大夫未有二<lb/>
　卿俱使者此叔老與季孫俱得書志二卿之不當並<lb/>
　行也左傳謂自是晉人輕魯幣而重其使恐非春秋<lb/>
　所以聯書之旨晉亦未嘗加重魯使<lb/>
二月乙未朔日有食之<lb/>
夏四月叔孫豹會晉荀偃齊人宋人?北?括鄭公孫<lb/>
<pb n="17a"/>
蠆曹人莒人邾人滕人薛人把人小邾人伐秦<lb/>
　晉悼用十年之力率中國諸侯爭鄭于楚僅乃得鄭<lb/>
　而又率之伐秦其勞諸侯而敝中國前所未有也蓋<lb/>
　荀罃嘗持兵禦秦有櫟之敗至是荀偃以諸侯之師<lb/>
　出欲刷前恥而罷?之佐?梗之大夫率之而不能<lb/>
　進鼓之而不可作濟涇而次不得秦成遂大潰以歸<lb/>
　自秦晉交兵五六十年出師無紀未有甚於此者據<lb/>
　傳荀偃下令曰雞鳴而駕塞井夷?唯余馬首是瞻<lb/>
<pb n="17b"/>
　欒黶下軍帥也乃曰晉國之命未是有也余馬首欲<lb/>
　東乃歸?於是皆還偃?大將而其下擅引兵以還<lb/>
　失律甚矣是行晉悼待於境上而諸帥略無所稟姑<lb/>
　息之弊也晉自是始不能軍日趨於削奚其?霸<lb/>
己未?侯出奔齊<hi>?侯衎獻公也</hi>
　此孫林父甯殖作亂而逐其君杜氏注左傳云諸侯<lb/>
　之?皆書孫林父甯殖逐君春秋以其自取奔亡故<lb/>
　不名逐君之賊先儒或有取焉愚竊疑之蓋君雖不<lb/>
<pb n="18a"/>
　君而臣不可以不臣林父以其私怒作亂逐君乃謂<lb/>
　春秋歸過其君置賊於不討是豈聖人意乎蓋春秋<lb/>
　於?君賊則明著其誅死之罪於逐君賊則每垂人<lb/>
　君失馭之戒故多以自奔?文只以?事而言林父<lb/>
　者自?定公時以罪奔晉挾盟主之令而返其國跋<lb/>
　扈之萌已兆於此時?獻繼世不深思按御之道防<lb/>
　患於未萌乃又從而激之方其命師曹歌巧言卒章<lb/>
　吾謂其必有以?先事之備及林父稱兵犯上一朝<lb/>
<pb n="18b"/>
　殺四公子?獻請盟不從遂委宗社以出其不能君<lb/>
　甚矣春秋以自奔?文者著人君失馭之戒非謂林<lb/>
　父所??是歸過其君略賊氏名而不書也春秋自<lb/>
　林父歸?至入戚以叛具書不遺皆所以討也此雖<lb/>
　書?侯奔而不以名書見君之過微賊之罪大非謂<lb/>
　林父猶有可原之情也若夫師曠所以告晉侯者彼<lb/>
　?其君諷耳安可以此律春秋之法胡氏責君太過<lb/>
　恐非聖人垂訓之本旨<lb/>
<pb n="19a"/>
莒人侵我東鄙<lb/>
秋楚公子貞帥師伐?<lb/>
冬季孫宿會晉士?宋華閱?孫林父鄭公孫蠆莒人<lb/>
邾人于戚<lb/>
　愚觀春秋經而知晉悼心術之微矣邢丘之會國君<lb/>
　在而?其臣彼謂諸國之權皆在大夫是故以諂其<lb/>
　大夫而陵替之漸遂?於中國至戚之會而其心術<lb/>
　之微者著於事矣孫林父逐君賊也乃使之得預於<lb/>
<pb n="19b"/>
　會是?其逐君而?諸侯之大夫俾胥而?逆吁其<lb/>
　險哉自悼用師于鄭?衎無會不在無戰不從今?<lb/>
　其臣所逐晉當?諸侯納?君誅孫甯以伸霸討乃<lb/>
　盟主職分之所宜?既不能然反聽賊臣立君已?<lb/>
　會以定其位前既置鄭賊而不討此復??盜以成<lb/>
　其?此豈特桓文之所甚惡楚雖無道猶未至隳壞<lb/>
　名檢苟以?人若晉悼君臣之所?也說經者惑於<lb/>
　左傳之浮辭過?稱譽愚稽之於事質之於經可?<lb/>
<pb n="20a"/>
　者不二三可貶者十六七而其罪之最大者?鄭駟<lb/>
　扶?林父尊魯季氏亂人君臣之分苟焉以盟主自<lb/>
　居左傳與之而春秋實不與也或曰自入春秋諸侯<lb/>
　之輔?黨逆者多矣子何獨責一悼公乎曰桓文之<lb/>
　未興也固多輔?之人逮齊晉繼霸此風頓息今悼<lb/>
　身?盟主威不足以震?暴德不足以懷小弱惟黨<lb/>
　?輔逆以媚道結諸侯之?大夫霸政自是始壞猶<lb/>
　得謂之賢君乎<hi>義又見襄二十六年澶淵之會</hi>
<pb n="20b"/>
十有五年春宋公使向戍來聘<lb/>
二月己亥及向戌盟于劉<hi>聘而?盟義見七年</hi>
　諸侯之大夫聘而?盟者有矣今向戌來聘公及盟<lb/>
　于劉出國都而與之盟於禮?伉然臧孫嘗及晉侯<lb/>
　盟于赤棘晉欲懷魯不嫌其伉也<lb/>
劉夏逆王后于齊<lb/>
　公羊曰劉夏者何天子之大夫也劉者邑也其稱劉<lb/>
　以邑氏也外逆女不書此何以書過我也左傳曰官<lb/>
<pb n="21a"/>
　師從單靖公逆王后于齊卿不行非禮也注官師劉<lb/>
　夏也天子官師非卿也劉夏獨過魯告?故書劉不<lb/>
　及單禮天子不親?使上卿逆而公監之故以卿不<lb/>
　行?非禮愚案桓八年祭公來遂逆王后于紀謀之<lb/>
　於魯也今劉夏逆王后與單公俱行而夏獨至魯其<lb/>
　亦詢度而後往歟周天子每有?姻之事多以命魯<lb/>
　單公?逆王后而出不當更適他國故使其屬來有<lb/>
　所咨訪春秋非譏其來譏其以官師而行卿事言王<lb/>
<pb n="21b"/>
　使之不當夏以官師而尸卿事夏亦有罪焉耳是故<lb/>
　以名書春秋?十有三王書逆后凡再祭公譏遂事<lb/>
　劉夏譏非卿其合禮者不書<lb/>
夏齊侯伐我北鄙圍成公救成至遇<lb/>
　齊於魯本無憾忽以兵加魯自是四年之間北鄙再<lb/>
　被其虐左傳以?齊欲叛晉故侵魯以致晉師其說<lb/>
　是矣愚謂魯本非弱國所以不能?於自治無臣也<lb/>
　無民也四鄰交侵莫知所以?計也自季氏專政務<lb/>
<pb n="22a"/>
　豐植其私門城費矣又取魯國之丘甸卒?自歸其<lb/>
　私於是魯君拱手於上邾莒交侵齊亦見間而起譬<lb/>
　之百金之家猶足自植而盜起於?莫知所以制之<lb/>
　則外?之來亦付之無可柰何而已書救成至遇譏<lb/>
　可進而不能進也<lb/>
季孫宿叔孫豹帥師城成郛<lb/>
　前書齊侯圍成公救成至遇言救之之緩而成?齊<lb/>
　所?也此書二大夫帥師城成郛城之於既?之後<lb/>
<pb n="22b"/>
　也?之未至也無先事之備及其見圍救之又緩逮<lb/>
　其亡去乃帥師而城之魯之所以自治其國者於此<lb/>
　可見矣<lb/>
秋八月丁巳日有食之<lb/>
邾人伐我南鄙<lb/>
冬十有一月癸亥晉侯周卒<hi>悼公也平公立</hi>
十有六年春王正月葬晉悼公<lb/>
　晉厲以剛愎而殞其身考之於經猶有可書之事晉<lb/>
<pb n="23a"/>
　悼以和謹而得終譽考之於經實多可指之疵諸儒<lb/>
　或未之察也鄭人?君于會而不能?之討賊惟黷<lb/>
　於用師責以必從?孫林父甯殖逐其君而立剽不<lb/>
　能?之明正典刑反列林父于?而?之定新君之<lb/>
　位??君賊春秋所貶也輔逐君賊又春秋所誅也<lb/>
　至於隆諸侯之大夫俾伉其君于會自禍其國又禍<lb/>
　人之國皆晉悼之?也桓文以尊王而植霸業悼自<lb/>
　得國?不見其以尊王?事何霸之足言最後蕭魚<lb/>
<pb n="23b"/>
　之會受鄭人工師女樂之賂而左傳更以?美談良<lb/>
　可怪也夫諸侯以伐鄭之故轍不及息者十餘年今<lb/>
　受鄭賂分以賜其臣曰子?我和諸戎以正諸華今<lb/>
　享其成願與子分之鄭之服楚之屈於和戎果何關<lb/>
　乎不曰諸侯之功而曰和戎之效其謂諸侯何吁晉<lb/>
　悼而不死吾不知其所以終<lb/>
三月公會晉侯宋公?侯鄭伯曹伯莒子邾子薛伯把<lb/>
伯小邾子于溴梁戊寅大夫盟<hi>溴古闃字</hi>
<pb n="24a"/>
　公羊曰諸侯皆在是而書大夫盟信在大夫也何書<lb/>
　乎信在大夫?刺天下之大夫也君若贅旒然榖梁<lb/>
　曰溴梁之會諸侯失政也諸侯會而大夫盟政在大<lb/>
　夫也大夫不臣也公榖之義盡矣夫信在大夫由權<lb/>
　在大夫也權在大夫始不過用於其國中既而預於<lb/>
　盟會伉其君則霸主實許之以伉也雞澤之會大夫<lb/>
　始盟袁僑猶曰君盟其君臣盟其臣未甚失也邢丘<lb/>
　之會國君在而與其大夫?盟?臣以伉君也至是<lb/>
<pb n="24b"/>
　會則君不盟而大夫自?盟彼謂權在大夫則信在<lb/>
　大夫矣大夫既盟則國君可無盟崇大夫而卑其君<lb/>
　甚哉晉君臣之任術而不誠也平公孱君豈知?此<lb/>
　此皆厥考悼公與知范諸人之所?豈惟諸侯病之<lb/>
　三家所以分晉實造端於悼平之世或曰孫甯逐衎<lb/>
　而立剽衎君也剽?國賊也自是剽以爵而預於會<lb/>
　春秋其與?賊以?君乎曰此以著其?國之罪耳<lb/>
　?侯鄭之奔也叔武攝位不敢以君位自居故春秋<lb/>
<pb n="25a"/>
　如其志而書?子今剽也受國於賊臣即以君位自<lb/>
　居而預於盟?故春秋亦如其志而書?侯以著其<lb/>
　?竊之罪?異日見殺之張本<hi>餘義見二十五年?侯入于夷儀</hi>
晉人執莒子邾子以歸<lb/>
　邾莒數侵魯疆魯訴之於晉晉人?之執之邾莒信<lb/>
　有罪矣而魯之滅邿何獨無討乎豈惟滅邿當討而<lb/>
　晉之滅偪陽不當自反乎但知責小國之相侵而不<lb/>
　知自反於義愚以?邾莒力雖屈而心未必服也況<lb/>
<pb n="25b"/>
　執諸侯不以歸京師而執以自歸是無王也春秋書<lb/>
　以貶晉<lb/>
齊侯伐我北鄙<hi>義併見明年秋齊帥師兩伐</hi>
夏公至自會<lb/>
五月甲子地震<lb/>
叔老會鄭伯晉荀偃?甯殖宋人伐許<lb/>
　據傳許男請遷于晉諸侯遂遷許許大夫不可晉人<lb/>
　以諸侯之師伐之鄭子蟜聞將伐許遂相鄭伯以從<lb/>
<pb n="26a"/>
　諸侯之師春秋之書之貶也始晉人謀遷許將以全<lb/>
　安之也今而伐之又聽鄭伯以其師從鄭與許?仇<lb/>
　晉以鄭師伐許將全安之乎抑覆亡之乎春秋以鄭<lb/>
　先晉誅鄭也亦責晉也<lb/>
秋齊侯伐我北鄙圍郕<lb/>
大雩<lb/>
冬叔孫豹如晉<lb/>
　齊高厚既逃溴梁之盟一歲之間再以師伐魯欲致<lb/>
<pb n="26b"/>
　晉而與之戰其志在於求霸而已矣齊固無狀而魯<lb/>
　之不能亦甚矣齊大國也魯亦望國也齊敢於伐魯<lb/>
　魯豈不能禦齊而豹之告晉者其辭窮迫有朝不及<lb/>
　夕之慮國無人焉耳春秋於齊侯圍成之後書叔孫<lb/>
　豹如晉著魯人不?自治之計事急則求於晉以是<lb/>
　而存亡定傾亦甚可鄙矣<lb/>
　<lb/>
　春秋集傳詳?卷二十<lb/>
</p>
<p>
</p>
  </div>
</body>
</text>
</TEI>