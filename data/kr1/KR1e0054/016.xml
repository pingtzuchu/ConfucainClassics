<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳?卷十六</head>
    <p>
<pb n="1a"/>
欽定四庫全書<lb/>
　春秋集傳詳?卷十六　　宋　家鉉翁　撰<lb/>
　　　宣公下<hi>定王八年晉景元年楚莊十五年</hi>
十年春公如齊公至自齊<lb/>
齊人歸我濟西田<lb/>
　或曰齊人歸疆於經凡三見惟此書法特異以我繫<lb/>
　田春秋殆亦有意乎曰此為賂田來歸而書故與其<lb/>
　他歸疆書法特異蓋天道十年而一周人事十年則<lb/>
<pb n="1b"/>
　必變魯桓之??也?十年而無討春秋於是歲始<lb/>
　書王以正之其冬三國來伐春秋爵以?之為其能<lb/>
　以兵向逆人之國也今魯宣之?赤至此十年矣天<lb/>
　王無討方伯不問齊人忽以賂田來歸春秋書齊人<lb/>
　歸我濟西田非為賂田來歸而逭齊人之討也亦非<lb/>
　為賂田來歸而釋魯人之罪也蓋以十年之久天理<lb/>
　必復齊人知罪之所在而自舉元田以復於魯天實<lb/>
　使之非人力所能為也自是不數月齊惠忽以死告<lb/>
<pb n="2a"/>
　天道至是一周彼其惡亦稔矣春秋書法所以特異<lb/>
　於他者明天討也或曰魯宣其無討乎曰魯宣其首<lb/>
　惡者也齊惠其黨惡者也春秋之討罪也必誅黨惡<lb/>
　之人天道之禍?也亦必誅黨惡之人襄仲敬嬴雖<lb/>
　?蓄??之謀然非齊惠主之彼無以成其惡赤齊<lb/>
　之甥也殺之而立接姜齊之女也出之而立嬴凡皆<lb/>
　齊惠之所為反道敗常?滅人理今十年之久迄正<lb/>
　天誅春秋於賂田來歸之後書齊侯元卒著其伏辜<lb/>
<pb n="2b"/>
　而死也論者乃謂春秋?齊侯之改過夫?黨人之<lb/>
　亂臣使之?君?國罪盈惡稔天誅將加乃欲以歸<lb/>
　賂田自?是猶盜賊殺人而歸其財得謂之改過乎<lb/>
　春秋討之而非?之也<lb/>
夏四月丙辰日有食之<lb/>
已巳齊侯元卒<hi>義見上歸濟西田</hi>
齊崔氏出奔衛<lb/>
　左傳以為崔杼有寵於惠公?國畏其偪因惠死而<lb/>
<pb n="3a"/>
　逐之書崔氏非其罪也愚以其歲月考之是歲至杼<lb/>
　?君蓋五六十年使杼得年七十此時方在弱冠不<lb/>
　應權勢已盛為人所畏疑非崔杼之身或其父或其<lb/>
　族皆未可知春秋繼齊惠之死書崔氏出奔誅?國<lb/>
　也君身未寒而逐君之黨併及其族無君也推是心<lb/>
　以?亦何不為宣?而魯人逐歸父惠死而齊人棄<lb/>
　崔氏皆無君也春秋之書之乃防微杜漸之意不為<lb/>
　崔氏與歸父而書也傳家以為書氏者志其無罪非<lb/>
<pb n="3b"/>
　經意也<lb/>
公如齊五月公至自齊<lb/>
　此奔齊喪也天王之喪魯不奔不賻今也?輔?之<lb/>
　私恩為齊奔喪事之悖也春而書公如齊公至自齊<lb/>
　曾未數月又書公如齊公至自齊備書所以貶也春<lb/>
　秋於魯之大惡每備書以見義不加貶斥而義自見<lb/>
　此類是也<lb/>
癸巳陳夏?舒?其君平國<lb/>
<pb n="4a"/>
　或曰君無道見?稱國以?傳例也齊懿奪閻職之<lb/>
　妻則邴歜之父以是見?春秋書齊人?其君商人<lb/>
　陳靈朋?殺諫罪浮於商人?者以氏名書何邪曰<lb/>
　不著?舒氏名無以見禍亂之所從生討?舒亦所<lb/>
　以治平國也杜元凱以為陳靈惡不加於百姓故稱<lb/>
　臣以?此為例所拘?求其?失之?矣或曰是時<lb/>
　諸侯?君者四國魯之宣宋之鮑罪兼??者也鄭<lb/>
　歸生以一朝之忿犯上作亂夏?舒不堪朋?之辱<lb/>
<pb n="4b"/>
　以取覆亡是四人者使當夫子之世沐浴請討宜當<lb/>
　何之曰宋鮑魯宣宜先討者也歸生其次也?舒雖<lb/>
　有?君之罪亦有可憫之情楚莊苟欲伸討?之義<lb/>
　當先討宋魯之二?否亦當正歸生之戮今捨其大<lb/>
　而治其細末又因以為利此逐利之師非討逆之師<lb/>
　也學春秋者當首辨乎此義又詳見楚入陳<lb/>
六月宋師伐滕<lb/>
　宋鮑聞晉之多故而用師於滕圍之未服又從而伐<lb/>
<pb n="5a"/>
　之未必無宋襄執嬰齊之心襄且不能有成而況於鮑<lb/>
　乎春秋之書之所以貶也胡文定謂宋大國爵上公<lb/>
　霸之餘業鄰有?逆不能聲罪致討乃用大?以伐<lb/>
　小國論則美矣而非所以責宋也夫仗義者可以伐<lb/>
　不義無瑕者可以戮人宋鮑乃?賊之未討者責?<lb/>
　賊以討?賊非春秋垂法示後之意也鮑?其君而<lb/>
　?之罪浮於?舒而望其能討?舒萬萬無是理也<lb/>
公孫歸父如齊葬齊惠公<lb/>
<pb n="5b"/>
晉人宋人衛人曹人伐鄭<lb/>
　四國伐鄭以其貳於楚也春秋皆人之人四國所以<lb/>
　人晉也夫躬天下之難而後可以責人之從己未聞<lb/>
　躬天下之易而責人以難從也齊桓晉文所以得諸<lb/>
　侯以其??王室外攘?楚救災恤患汲汲乎躬天<lb/>
　下之難諸侯有所恃?楚有所畏是以得成其霸業<lb/>
　自晉襄之?靈成景三君皆不克負荷而楚莊日以<lb/>
　盛?北向而爭諸侯今日侵陳明日侵鄭甚者觀兵<lb/>
<pb n="6a"/>
　中原將逞其所大欲晉人僅出偏師復畏避退縮不<lb/>
　敢輕犯楚鋒惟伺楚轍之南釋憾於一二小國今又<lb/>
　合諸侯以臨鄭縱能得鄭保楚師之不再出乎是所<lb/>
　謂躬天下之易而責人以難者也或曰當是時何者<lb/>
　為難何者為先曰翦?鋤兇霸政之最先者也自趙<lb/>
　盾為政宋齊魯皆嘗?其君而?國盾?有所慊一<lb/>
　切置而弗問今郤缺為政苟有志於求諸侯當先治<lb/>
　諸侯國之?其君夫然後名正而辭直義立而威行<lb/>
<pb n="6b"/>
　不知出此乃率三國以伐鄭而以討逆遺楚遂使楚<lb/>
　國挾仗義之名以風示天下晉之霸業從是愈衰國<lb/>
　無人焉耳<lb/>
秋天王使王季子來聘<lb/>
　公羊曰稱王季子貴也母弟也魯宣即位于今十年<lb/>
　僅一遣蔑如京師而王隨使貴介弟報之王之遇魯<lb/>
　可謂厚矣而宣也惟知屈已於齊所以事王者蔑如<lb/>
　也胡文定曰宣公不朝周而朝齊不奔王喪而奔齊<lb/>
<pb n="7a"/>
　侯之喪不遣貴卿?匡王葬而使歸父?齊侯葬縱<lb/>
　未舉法勿聘可也而使季子來王靈益不震矣此論<lb/>
　固正愚以為魯則有罪而不可以此責王也周自惠<lb/>
　襄而降日趨於削介弟聘魯猶曰厚?薄來吾以?<lb/>
　諸侯也王益謙魯益慢魯實可誅春秋比事而書責<lb/>
　魯也<lb/>
公孫歸父帥師伐邾取繹<lb/>
　滕何負於宋而宋伐之邾何負於魯而魯侵之皆由<lb/>
<pb n="7b"/>
　中國無盟主?陵弱?暴寡而莫之或禁也胡文定<lb/>
　於宋之伐滕魯之伐邾皆責以不能討陳人之?君<lb/>
　者愚以為非所當責而責也宋鮑之?昭魯宣之?<lb/>
　赤皆?其君而?其國有帝王在上必誅而不以赦<lb/>
　者也陳靈?於夏氏為?舒所戕陳靈固有以自取<lb/>
　?舒之罪猶下於宋魯之二?賊今責二?賊以討<lb/>
　?舒是為以亂治亂其無乃不可行乎<lb/>
大水<hi>義併見後饑</hi>
<pb n="8a"/>
季孫行父如齊<lb/>
冬公孫歸父如齊<lb/>
　行父未返而歸父復如齊左氏以為伐邾故非也行<lb/>
　父如齊以頃公初立而?禮之常也歸父如齊則宣<lb/>
　公使其私暱臣布腹心於齊侯非禮之常也歸父者<lb/>
　襄仲之子厥父?齊甥而立宣公齊惠實為外主今<lb/>
　頃公新立懼有討焉故使仲之子如齊重致卑屈以<lb/>
　逭??之討春秋比書二使之出誅其姦也非為伐<lb/>
<pb n="8b"/>
　邾故<lb/>
齊侯使國佐來聘<lb/>
　未踰年之君不得以父道自居也故稱子不得已而<lb/>
　交於?國稱子不稱侯今國佐之來致命為侯春秋<lb/>
　為其以父道自居故書以貶之<lb/>
饑<lb/>
　自宣公即位以來六年書螽七年書大旱今書大水<lb/>
　復書饑咎證頻仍未有甚於此時者也旱而書大旱<lb/>
<pb n="9a"/>
　水而書大水以變常書也水旱所及者廣是為變常<lb/>
　宣以臣而?其君以子而逐其母罪大惡極天討未<lb/>
　加發而為水旱之災百姓重受其虐春秋書之以垂<lb/>
　戒於後<lb/>
楚子伐鄭<lb/>
　胡文定謂九年楚子伐鄭稱爵者為貶辭此年楚子<lb/>
　伐鄭稱爵者為直辭愚謂經固有辭同而義異者此<lb/>
　楚子兩伐鄭無不同也春秋自比歲以來憂?楚之<lb/>
<pb n="9b"/>
　遂霸中國是以正其名曰子所以抑其僭號示天下<lb/>
　共主在周楚人不得干也故其?陵中國也自將則<lb/>
　書楚子其臣將兵以出則書楚人非?貶之所在也<lb/>
　蓋書爵書人在中國諸侯則為?貶楚?僭號自?<lb/>
　於王春秋書爵以正之非所以?之也此兩伐鄭皆<lb/>
　貶辭非直辭也若曰九年郤缺救而得書此年士?<lb/>
　救而不得書則義各有在郤缺始為晉政而出師救<lb/>
　鄭敗楚?棼與其能救也士?用偏師無益於救鄭<lb/>
<pb n="10a"/>
　是歲鄭即從楚是故略而不書耳<lb/>
十有一年春王正月<lb/>
夏楚子陳侯鄭伯盟于辰陵<hi>榖作夷陵</hi>
　此陳鄭俱服于楚中國之憂也而陳止齋乃云序楚<lb/>
　子於陳侯鄭伯之上初與楚以霸愚竊未敢以為然<lb/>
　也春秋以正僭竊為先不與僭竊者主齊盟也而<lb/>
　楚僭竊之尤甚者春秋攘斥之不暇孰云與之以霸<lb/>
　乎序楚子於陳侯鄭伯之上著南蠻之子國而僭居<lb/>
<pb n="10b"/>
　中國侯伯之上紊?外之辨也赤以卑從楚之二國<lb/>
　也蓋齊桓晉文所以大有功於當世以其??王室<lb/>
　外攘僭竊有以大服諸夏之心是故與之以霸楚日<lb/>
　以僭王窺周為事春秋大經大法在於斥?之而已<lb/>
　矣何與霸之有哉而況是時陳人專意從楚怙凶?<lb/>
　惡有年數矣今而陳國有難楚當為之討賊彼?舒<lb/>
　特一匹夫耳即辰陵之?召而戮之何難乃特為是<lb/>
　滅國之端利而為之詐而成之夫豈春秋之所與乎<lb/>
<pb n="11a"/>
　大率僭王之楚不可以霸中夏彼僭王而許之以霸<lb/>
　是二王也讀春秋者謹之<lb/>
公孫歸父?齊人伐莒<lb/>
　前伐邾取繹與此?齊伐莒皆以歸父將此歸父為<lb/>
　國生患求多於小國春秋之書之所以誅也<lb/>
秋晉侯?狄于?函<lb/>
　楚何為而盟陳鄭于辰陵求霸中國也晉霸國也不<lb/>
　能輯和諸侯乃?狄于?函比事而觀晉之卑亦甚<lb/>
<pb n="11b"/>
　矣或曰晉自靈成以來非楚之敵度?量力無亦春<lb/>
　秋所與乎愚以為楚固前日之楚晉亦文襄之晉也<lb/>
　文襄用之霸中夏而有餘靈成用之自保其國而不<lb/>
　足亦存乎人耳由趙氏秉政諸大夫各私其私莫有<lb/>
　以國事為己任者君庸臣專如負烏獲之力而弗克<lb/>
　舉鼎非其力之不足也春秋書楚子陳侯鄭伯盟于<lb/>
　辰陵繼書晉侯?狄于?函比事以見貶斥其義甚<lb/>
　明也春秋中年多比事以見義<lb/>
<pb n="12a"/>
冬十月楚人殺陳夏?舒丁亥楚子入陳納公孫寧儀<lb/>
行父于陳<hi>孔寧儀行父于君?之後懼罪奔楚</hi>
　或曰楚莊以諸侯之師伐陳討夏?舒?君之罪春<lb/>
　秋不書楚人伐陳直書楚人殺陳夏?舒繼書楚子<lb/>
　入陳又繼書納孔寧儀行父于陳曰殺曰入曰納其<lb/>
　?安在曰春秋不與楚以討賊之義也夫所謂討仗<lb/>
　義而?奉辭而伐誅其人定其國而去之已無所利<lb/>
　焉是之謂討今楚莊入孔寧儀行父之邪謀以詐而<lb/>
<pb n="12b"/>
　襲陳以利而出師縣其土不能得則納其首禍之人<lb/>
　始乎詐終乎悖春秋書殺書入書納不與楚以討賊<lb/>
　之義也蓋陳者楚之與國怙凶黨惡幾年于?晉人<lb/>
　招之不來伐之不屈託國於楚者也今陳靈見?為<lb/>
　之討賊非楚而誰乃仗義以為利幾欲覆亡人之國<lb/>
　討賊者不如是也而況夏?舒陳之一匹夫本非秉<lb/>
　權用事之人君無道?於其家彼不勝忿起?之非<lb/>
　若魯襄仲鄭歸生晉趙盾?君立君威行中國必待<lb/>
<pb n="13a"/>
　外兵而後可克也楚莊有意為陳討賊即辰陵之?<lb/>
　召?舒而戮之陳無事矣乃於?盟之後遽興掩襲<lb/>
　之師入陳而遂縣之仗義以濟利假信以行詐此春<lb/>
　秋之所甚惡也幸而從申叔之言事弗獲逞猶納其<lb/>
　朋?首禍之人俾復為政於陳國則其區區本心猶<lb/>
　在於利特畏晉兵之來救是以亟?之而去非知其<lb/>
　不義悔之而不為也故曰楚之入陳乃逐利之師非<lb/>
　討逆之師也是役也楚以諸侯之師伐陳春秋不書<lb/>
<pb n="13b"/>
　楚人伐陳直書楚人殺陳夏?舒言?舒不待兵而<lb/>
　可取也繼書楚子入陳言?舒已死楚猶入陳其志<lb/>
　不在?舒也又繼書納孔寧儀行父于陳言其黨惡<lb/>
　崇姦以亂濟亂非真能討賊者也書法較然甚明而<lb/>
　諸儒競謂春秋與楚莊以討賊何偏見若是乎齊桓<lb/>
　晉文靳靳以明義自見徒以執心不純聖門學者猶<lb/>
　羞稱之楚莊乃以亂濟亂者而謂春秋與之以霸無<lb/>
　乃辨之有未明乎○其後楚靈滅陳與蔡一踵莊之<lb/>
<pb n="14a"/>
　所為仗義以行其大不義祖宗之所為子孫胥而傚<lb/>
　之以是殞身覆國其所由來者漸矣<lb/>
十有二年春葬陳靈公<lb/>
　賊討書葬固春秋所以垂法然亦有不容例觀者陳<lb/>
　靈之葬是也靈死迨今二年始以葬書蓋孔?儀行<lb/>
　父為之葬之彼以?亂見?今復為?黨所葬非國<lb/>
　人葬之也春秋繼孔寧儀行父之歸而書葬義蓋在<lb/>
　此非為賊討而書也<lb/>
<pb n="14b"/>
楚子圍鄭<lb/>
　比歲晉楚爭鄭春秋皆不與也晉不能宗主夏盟恤<lb/>
　災救患惟欲小國之從已楚不能削去僭號守禮尊<lb/>
　王惟求稱霸於中夏春秋實交責之而責楚為甚故<lb/>
　數歲以來楚用師於陳鄭宋春秋一以楚子書志楚<lb/>
　莊負恃才智窮兵日夜不息目其身而責之非爵也<lb/>
　是役也左傳謂楚克鄭入之鄭伯肉袒牽羊以逆楚<lb/>
　莊退三十里而與之盟蓋晉師已起楚聞之而亟去<lb/>
<pb n="15a"/>
　非得鄭而不取也<lb/>
夏六月乙?晉荀林父帥師及楚子戰于邲晉師敗績<lb/>
　論者謂邲之敗春秋遂與楚以霸愚竊以為不然也<lb/>
　春秋固責晉矣而未嘗與楚也是役也晉出師救鄭<lb/>
　而春秋書晉荀林父帥師及楚戰不以救鄭書以其<lb/>
　緩不及事鄭?屈服於楚無救鄭之實故不與之以<lb/>
　救鄭之名蓋責晉也非與楚也晉前此救鄭及陳僅<lb/>
　出偏師實無戰楚之心今也諸侯卿皆行兵勢甚壯<lb/>
<pb n="15b"/>
　而林父逗撓不進惟譽楚之?盛倡?退師於是諸<lb/>
　卿之在行者皆無戰情兵未交而氣已索其稍知自<lb/>
　奮者先縠一人耳傳所載先縠之語辭直而氣壯國<lb/>
　之良也?帥嫉之此外魏錡趙旃鼓勇欲戰亦謂其<lb/>
　以求卿不得怒而欲敗晉師此皆林父及諸欲遁者<lb/>
　疾之而加之以罪左傳紀之後人信之變亂曲直甚<lb/>
　矣春秋正林父失律之誅書荀林父及楚戰于邲晉<lb/>
　師敗績責林父也非與楚也召陵之師城濮之戰齊<lb/>
<pb n="16a"/>
　桓晉文躬擐甲胄為諸侯先是以克濟有功晉自靈<lb/>
　成迄景童騃無知仰成?下日底於削今楚子自將<lb/>
　圍鄭而晉僅以諸卿當之諸卿復人自為謀不相統<lb/>
　一欲戰者二三欲遁者六七以此?戰烏得不敗春<lb/>
　秋責晉諸卿之不忠所事是以書法特峻夫豈以晉<lb/>
　一敗之故遂與楚以霸乎齊桓存三亡國義士猶或<lb/>
　非之況僭王之楚可使之遂霸中夏乎止齋名儒立<lb/>
　論如此恐為後人之惑不得不辨<lb/>
<pb n="16b"/>
秋七月<lb/>
冬十有二月戊寅楚子滅蕭<lb/>
　蕭宋之附庸也楚莊入陳圍鄭敗晉于邲窮兵力以<lb/>
　威上國志得而驕睥睨於宋故滅蕭以動之自是宋<lb/>
　始多事易子析骸之禍權輿於此春秋之書之不惟<lb/>
　罪楚亦以憂中國<lb/>
晉人宋人衛人曹人同盟于清丘<lb/>
　幽之同盟?外小大翕然來同齊霸之方興也新城<lb/>
<pb n="17a"/>
　之同盟諸侯之散者復合晉霸之漸衰也清丘之同<lb/>
　盟異者?而同者鮮晉不復可言霸矣而春秋於四<lb/>
　國之為此盟猶以同盟書嘉其不以勝負而為從違<lb/>
　舍燎原?盛之楚從喪敗方新之晉是故猶許之以<lb/>
　同盟然視於幽之同盟則不可同日語矣<lb/>
宋師伐陳衛人救陳<lb/>
　伐人者多不為春秋所與此之伐春秋無譏救人者<lb/>
　多為春秋所尚此之救春秋有貶蓋宋伐陳義之所<lb/>
<pb n="17b"/>
　得為也前日楚子滅蕭滅宋之附庸也今宋人出師<lb/>
　伐陳亦伐楚之與國何為而不可衛之救陳以晉師<lb/>
　新敗謀自結於楚非知義之當救而救之也胡氏謂<lb/>
　陳有?君之亂宋不能討而楚討之?縣陳而復封<lb/>
　之其德於楚而不貳未足多責宋不能?自省德遽<lb/>
　以大?伐之非義舉也衛以救書者見宋師之非義<lb/>
　陳為可恤也愚竊以為未然楚挾仗義之名以行其<lb/>
　大不義用詐入陳幾欲亡人之國春秋不與也宋先<lb/>
<pb n="18a"/>
　代之後?心中國出師伐楚之與國為人所難謂之<lb/>
　非義不可衛甫受盟于清丘乃救陳以求媚於楚謂<lb/>
　其救之為義亦不可也春秋之義在於攘楚胡氏以<lb/>
　楚莊縣陳為討賊主張太過似據正而實不然前?<lb/>
　備論復於此而窮其說<lb/>
十有三年春齊師伐莒<hi>公羊作伐衛</hi>
夏楚子伐宋<lb/>
　或曰楚子伐宋義乎否乎春秋與之乎否邪曰春秋<lb/>
<pb n="18b"/>
　不與也蓋宋可伐也而楚之伐之則自為其私也宋<lb/>
　鮑?其君而?國迨今十有餘年獨鄭人與之為大<lb/>
　棘之戰稍能治其??之罪楚不能親用師於宋也<lb/>
　去年冬忽鼓其入鄭之餘勇滅宋附庸欲以威示宋<lb/>
　人使之從已宋不為動?遂以兵伐宋左右望而罔<lb/>
　市利齊晉桓文有不為也春秋自數歲以來楚有侵<lb/>
　伐一以子書不但正其始封之名亦以著楚莊黷於<lb/>
　用武當服善戰之刑孰云其為爵乎<lb/>
<pb n="19a"/>
秋螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>
                    </hi>
冬晉殺其大夫先縠<hi>榖梁作榖</hi>
　邲之敗荀林父身為主帥逗撓畏怯甫及河即議退<lb/>
　師士?而次莫不皆為避楚自全之計獨先縠毅然<lb/>
　請戰曰成師以出聞敵?而退非夫也又曰由我失<lb/>
　霸不如死忠憤激壯惟敵是求而諸帥黨於荀氏惟<lb/>
　恐退之不速坐是故敗林父當服上刑先縠不惟無罪<lb/>
　猶可?也蓋退師者?人之所欲進戰者?人之所<lb/>
<pb n="19b"/>
　忌故逗撓畏怯者得無事而忠憤激壯者反受戮由<lb/>
　晉景?庸不君以致用刑舛錯晉自是愈不競矣春<lb/>
　秋稱國以殺而不去其官著先縠之無罪也胡氏乃<lb/>
　謂先縠違命元帥不能用刑以此致敗此以左傳之<lb/>
　浮辭而為春秋之予奪愚竊未敢謂然也自先縠死<lb/>
　晉大夫各為其私計莫有身任國事者晉坐是日削<lb/>
　讀春秋者試以是觀<lb/>
十有四年春衛殺其大夫孔達<lb/>
<pb n="20a"/>
　據傳孔達自以其身紓衛國之患非衛人殺之也春<lb/>
　秋書衛殺孔達著其有罪也孔達為政於衛不能輔<lb/>
　其君以從中國而背清丘之盟救陳以諂楚謂之無<lb/>
　罪不可也<lb/>
夏五月壬申曹伯?卒<lb/>
晉侯伐鄭<lb/>
　邲之役楚莊身履戎行晉景畏懦不出諸卿自荀林<lb/>
　父以下望風震怖是以取敗晉人知之此行勸其君<lb/>
<pb n="20b"/>
　自將伐鄭以示其整雖無能有為逡巡引退而春秋<lb/>
　猶書晉侯伐鄭嘉其稍能自?庶?復振之耳嗟夫<lb/>
　自晉襄之?靈以汰而殞身成以庸而失霸景以闇<lb/>
　而致敗晉非前日之晉矣而春秋猶拳拳於晉不欲事<lb/>
　楚之遂霸中國故於清丘之盟則書同盟此行伐鄭<lb/>
　晉以爵書為中國喜也論者以春秋霸楚蓋考之未<lb/>
　精耳<lb/>
秋九月楚子圍宋<hi>併見下宋人及楚人平</hi>
<pb n="21a"/>
葬曹文公<lb/>
冬公孫歸父?齊侯于榖<lb/>
　歸父襄仲之子也厥父外交?齊?君專國罪大而<lb/>
　莫之討雖於魯宣有援立之恩而人臣外交?國漸<lb/>
　不可長亦魯宣之所宜以戒者也前使之?齊人伐<lb/>
　莒今復使之?齊侯于榖賊臣孽子世濟其姦推是<lb/>
　以?將何所不為春秋書歸父?齊侯繼書歸父?<lb/>
　楚子比事而書深著履霜之戒非謂大夫伉諸侯而<lb/>
<pb n="21b"/>
　書也<lb/>
十有五年春公孫歸父?楚子于宋<lb/>
　或曰魯公始盟楚于齊春秋為之諱及盟于宋不盡<lb/>
　諱也今歸父?楚于宋不復為公諱何歟曰始而盟<lb/>
　魯人猶或恥之為之諱所以存其羞惡之心至於再<lb/>
　至於三魯人不復以事楚為恥直書其事不加貶斥<lb/>
　而義存於其間矣楚自伐宋於魯本無所預而魯人<lb/>
　震悸若禍之已至正由宣公以??得國十有五年<lb/>
<pb n="22a"/>
　未有能討之者今見楚人戮陳夏?舒懼而??將<lb/>
　以逭?君之討此必公孫歸父為之謀也彼為襄仲<lb/>
　之子故?自慊而為此傳者以為仲孫蔑所請恐非<lb/>
夏五月宋人及楚人平<lb/>
　春秋於晉楚盛衰之際書法極為謹嚴諸儒解?雖<lb/>
　多愚以為未盡得聖人意也自齊桓之??楚之兵<lb/>
　始?行於天下當時與之立敵者一宋襄而已春秋<lb/>
　序宋公於楚子之上深與宋襄能以攘楚為己任不<lb/>
<pb n="22b"/>
　以其見執於晉楚遂棄之而弗錄也今也晉政日衰<lb/>
　又敗于邲威望日損與齊桓?時事有相類者宋文<lb/>
　乃能於此時抗楚而即晉不改其平日楚滅我附庸<lb/>
　吾則伐其與國楚過我而不假道吾則戮其使人毅<lb/>
　然特立有宋襄之風楚莊以是伐而圍之勢雖危?<lb/>
　猶不肯為城下之盟春秋是以嘉之書曰宋人及楚<lb/>
　人平貴宋也著宋之義足以敵楚之?也論者惑於<lb/>
　公羊之說以為子反華元私以兩國情實相告而罷<lb/>
<pb n="23a"/>
　兵此齊東之語必無是事左傳所記者乃其實也<lb/>
六月癸卯晉師滅赤狄潞氏以潞子嬰兒歸<lb/>
　公羊傳例曰滅者亡國之善辭上下之同力為當時<lb/>
　諸侯?暴侵陵滅無罪之國者言也若赤狄為肆侵?<lb/>
　患芟而夷之亦義之所不容巳者滅例不為此輩設<lb/>
　也武王之有天下滅國五十皆紂黨之為人害者而<lb/>
　況潞氏之輩日以肆為侵暴為事嘗滅我列國諸侯<lb/>
　矣今中國諸侯討而滅之愚以為春秋無譏也胡文<lb/>
<pb n="23b"/>
　定乃謂赤狄未嘗侵犯晉境非門庭之?而恃?暴<lb/>
　以滅之不仁甚矣以為春秋責晉其不然歟狄之侵<lb/>
　暴中國抑亦久矣自齊桓之霸狄已?盛桓公之憂<lb/>
　在楚欲治之而未皇也自是以來狄楚交為中國患<lb/>
　至宣公之世赤狄始見經傳所書齊楚晉皆嘗被其<lb/>
　侵擾晉景之姊有為潞子夫人者其臣酆舒殺之?<lb/>
　暴可以想見晉之伐之亦有不容巳者陸渾無罪而<lb/>
　滅胡氏以為春秋?楚之有功赤狄有罪而滅胡氏<lb/>
<pb n="24a"/>
　乃以為春秋責晉之為暴此愚之所未喻也或曰先<lb/>
　儒以赤狄為唐叔之後若何曰春秋初年三綱雖淪<lb/>
　中國諸侯未有以女嫁同姓國者潞子娶晉景之姊<lb/>
　其非唐叔之後歟<lb/>
秦人伐晉<lb/>
王札子殺召伯毛伯<hi>杜氏為王子札文之誤</hi>
　王札子者王之昆弟挾王寵作亂專殺大臣春秋之<lb/>
　書之譏王室之無政日趨於亂亡也左傳謂王孫蘇<lb/>
<pb n="24b"/>
　與毛召爭政使札子殺毛召則首亂者孫蘇然非札<lb/>
　子則無以成其亂非王寵札子而假之以權則札子<lb/>
　亦無以為亂故書王札子殺召伯毛伯譏在王也若<lb/>
　札子孫蘇之罪不待貶斥而自見<lb/>
秋螽<hi>公羊作<graphic n="KR0977" url="https://raw.githubusercontent.com/kanripo/KR-Gaiji/master/images/KR0977.png" mimeType="image/png"/>義併見下蝝生</hi>
仲孫蔑?齊?固于無婁<hi>公羊作牟婁</hi>
　?固挾齊侯輔?之恩娶宣女以為妻魯之大辱而<lb/>
　宣不以為辱也今?固自以其國事而出宣使大夫<lb/>
<pb n="25a"/>
　候之於途諂事外臣而自削其國體春秋書之所以<lb/>
　貶<lb/>
初稅畝<lb/>
　公羊曰稅畝者何始履畝而稅也古者什一而藉什<lb/>
　一者天下之中正也多乎什一大桀小桀寡乎什一<lb/>
　大貉小貉什一者天下之中正也什一行而頌聲作<lb/>
　矣榖梁曰古者三百步為里名曰井田井田者九百<lb/>
　畝公田居一私田稼不善則非吏公田稼不善則非<lb/>
<pb n="25b"/>
　民初稅畝者非公之去公田而履畝十取一也以公<lb/>
　之與民為已悉矣此譏井田之法至此始壞也夏后<lb/>
　五十而貢一夫受田五十畝每夫計其五畝之入以<lb/>
　為貢校數歲之中以為常法之未盡善者也殷人七<lb/>
　十而助以六百三十畝為九區每區七十畝中為公<lb/>
　田其外八家各授田七十畝但借其力以助耕公田<lb/>
　而不復稅其私田此井田之始也孟子謂耕者助而<lb/>
　不稅是也周制九百畝為井田八家同井其中為公<lb/>
<pb n="26a"/>
　田一夫授田百畝耕公田十畝<hi>餘公田二十畝為廬舍及場圃</hi>民出<lb/>
　其力以耕公田是之謂藉蓋推廣商家之助法雖曰<lb/>
　什一實什一分而取一又輕於商家之助矣井田之<lb/>
　制至周而大備助而不稅者也今宣公以??得國<lb/>
　旱乾水溢蟲螟之變無歲無之用度不給乃變周家<lb/>
　盛時之制履畝而征之是之謂稅夫助而不稅周制<lb/>
　所以為善也今以稅易助不計歲之豐凶公田私田<lb/>
　所?之多寡立為定數而取焉後之言稅者昉乎此<lb/>
<pb n="26b"/>
　此成王周公之罪人也井田之法自此始壞春秋書<lb/>
　以責之<lb/>
冬蝝生<lb/>
　宣公六年螽七年大旱十年大水十三年螽十五年<lb/>
　又螽自入春秋魯之先公水旱螟蝗未有若此其頻<lb/>
　者也用度不足乃復變井田之古法而稅畝焉蝝生<lb/>
　之應繼之胡文定曰秋螽未息冬又生子災重及民<lb/>
　也?郵孫氏乃曰蝝者螽之子也春秋之秋夏時之<lb/>
<pb n="27a"/>
　夏春秋之冬夏時之秋螽為災於夏而蝝生於秋一<lb/>
　歲而再為災耳孫氏之?惑於周正者也螽為嘉榖<lb/>
　之害?見於夏矣乃復遺種於冬將為嗣歲之災故<lb/>
　書蝝生為嗣歲耳<lb/>
饑<lb/>
　春秋於稅畝之後?書蝝生又書饑以見宣公率意<lb/>
　妄行輕變古制上天示異應之以災蝝生自一時而<lb/>
　言也饑自一歲而言也公羊以為宣公輕變古制應<lb/>
<pb n="27b"/>
　是而有災故書蝝生范注榖梁乃曰蝝者?也?宣<lb/>
　公稅畝故生此災以責之意與榖同蝝?之義鑿螽<lb/>
　蝝饑皆變古之應故繼稅畝而書之<lb/>
十有六年春王正月晉人滅赤狄甲氏及留吁<lb/>
　晉師滅赤狄潞氏討有罪也?滅之矣而復用師未<lb/>
　已是必欲窮極其黨類盡夷滅之而後已夫豈仁人<lb/>
　之所忍為故書人以貶之前日楚人圍宋晉坐視不<lb/>
　救諉曰鞭長不及馬腹今滅潞氏矣又滅甲氏可己<lb/>
<pb n="28a"/>
　而不巳志存乎逐利而不能赴人之急謂諸侯之從<lb/>
　我者何<lb/>
夏成周宣榭<hi>公羊作謝</hi>火<hi>公榖作災</hi>
　公羊曰成周者東周也宣榭者宣?之榭也何言乎<lb/>
　成周宣榭災樂器藏焉爾其?以為宣王廟藏樂器<lb/>
　之所宣王有中興之功世世不?故其廟至此尚存<lb/>
　榖梁亦以為藏樂處惟杜元凱得之其?曰榭者講<lb/>
　武屋?在洛陽者爾雅無屋曰榭楚語云榭不過講<lb/>
<pb n="28b"/>
　軍實是其證也宣者服?以為宣揚威武之處恐未<lb/>
　然嘗聞之師宣王?諸侯於東都因田獵而選車徒<lb/>
　東都洛陽也其講武之處至是猶存乃燬於火聖人<lb/>
　傷修車選徒之事不復見於衰世故書公羊曰外災<lb/>
　不書此何以書新周也何休因是謂孔子以春秋當<lb/>
　新王上黜杞下新周而故宋因天災中興之樂器示<lb/>
　周不復興故繫宣榭於成周使若國文黜而新之從<lb/>
　為王者後記災也此為公羊之學者造為怪僻之論<lb/>
<pb n="29a"/>
　非經意學者不必惑<lb/>
秋郯伯姬來歸<lb/>
　左傳曰出也女生而願為有家故嫁者謂之歸人道<lb/>
　之常也見出而曰來歸著其變也?女之嫁必書嫁<lb/>
　而不書郯之伯姬與杞之叔姬是也始嫁不書不與<lb/>
　之以夫婦之道出者與出之者皆有罪焉耳義見成<lb/>
　五年杞叔姬來歸<lb/>
冬大有年<hi>義已見桓公三年書有年</hi>
<pb n="29b"/>
十有七年春王正月庚子許男錫我卒<lb/>
丁未蔡侯申卒<lb/>
夏葬許昭公<lb/>
葬蔡文公<lb/>
六月癸?日有食之<lb/>
已未公?晉侯衛侯曹伯邾子同盟于斷道<lb/>
　同盟春秋之所貴也而晉景清丘斷道兩盟皆以同<lb/>
　盟書何哉聖人幸中國之猶能自振喜諸侯不忍遂<lb/>
<pb n="30a"/>
　從於夷特書同盟以?之?書同盟而五國之君並<lb/>
　著其爵貴之也是時楚莊之氣燄大張晉景之孱庸<lb/>
　日甚而聖人於清丘斷道之兩盟深致其嘉?拳拳<lb/>
　於望晉而論者不察遽謂春秋與楚以霸其害義豈<lb/>
　不甚哉榖梁曰同盟者同外楚也或謂諸侯同欲伐<lb/>
　齊非也伐齊之議出於郤克一人之私春秋尚不與<lb/>
　其伐豈以是故而與之以同盟乎明年晉侯衛世子<lb/>
　臧伐齊諸侯不預有以見斷道之同盟欲外楚春秋<lb/>
<pb n="30b"/>
　是以貴之清丘斷道兩盟皆幸其猶能同也<lb/>
秋公至自?<lb/>
冬十有一月壬午公弟叔肸卒<lb/>
　榖梁曰公弟叔肸賢之也宣?而非之也非之胡為<lb/>
　而不去曰兄弟也何去而之與之財則曰我足矣織<lb/>
　屨而食終身不食宣公之食君子以是為通恩也以<lb/>
　是取貴乎春秋愚謂大夫卒而書者以其為大夫而<lb/>
　得書也叔肸不為大夫其卒也特見書以其人可書<lb/>
<pb n="31a"/>
　而書也自入春秋母弟氏名登於簡?者率以驕盈<lb/>
　致亂惟叔肸以節行見稱卓然榮利之外而不廢親<lb/>
　親之恩非學問君子而能之乎<lb/>
十有八年春晉侯衛世子臧伐齊<lb/>
　或曰楚方為中國患而晉率衛以伐齊春秋之無貶<lb/>
　何哉曰齊自懿惠以?比世再?怙其?大猖狂妄<lb/>
　行漁獵小國其罪亞於?楚莫有能治之者今晉景<lb/>
　一旦發憤躬履戎行偕衛人以為此役伐其所當伐<lb/>
<pb n="31b"/>
　也春秋之義?者抑之下者舉之晉景懦無立志自<lb/>
　甘於削者也忽興師伐齊亦足以聳諸夏之聽春秋<lb/>
　何貶焉<lb/>
公伐杞<lb/>
夏四月<lb/>
秋七月邾人戕鄫子于鄫<hi>榖梁作繒</hi>
　邾人當宋襄之世執鄫子用之于社左傳歸罪於宋<lb/>
　襄愚竊疑焉嘗辨之於前矣今之邾人復戕鄫子于<lb/>
<pb n="32a"/>
　鄫鄫之受禍烈矣邾之無道甚矣蓋復讎天下之大<lb/>
　義鄫之先世殞命次雎子孫偷生苟完無有能以復<lb/>
　讎為事者至於今日重遭仇邾之毒彼亦有所侮而<lb/>
　動耳昔也戕之于邾臣子欲救之而莫可今戕之于<lb/>
　鄫臣子亦復坐視而莫救春秋書邾人戕鄫子于鄫<lb/>
　言其空國無人盜賊?行至於殺其君莫有為之討<lb/>
　賊復讎者鄫之臣子皆有罪焉耳<lb/>
甲戌楚子旅<hi>榖梁作?</hi>卒<hi>莊王也共王立</hi>
<pb n="32b"/>
　楚非書卒之例此其卒之何卒之以子也前是不卒<lb/>
　此而始卒之何為其愈僭而卒之以子也楚自入春<lb/>
　秋以來迨今百年武文成穆更起旋仆未有窺周室<lb/>
　之心也至楚莊觀兵中原睥睨周鼎挾智任詐欲遂<lb/>
　其僭王之夙心故春秋書法至此為之一變方其存<lb/>
　也正其始封之名?盟征伐一書之曰子抑之也迨<lb/>
　其?也復正其始封之名卒之曰子而不與之以葬<lb/>
　亦抑之也抑狂楚之僭名示海?共主在周楚雖盛<lb/>
<pb n="33a"/>
　?欲僭而莫得也論者乃謂春秋進之是以爵之貴<lb/>
　之是以終之非知春秋者也公羊謂吳楚不書葬所<lb/>
　以避僭王之號得聖人正名之?矣或曰楚莊書子<lb/>
　如爾所言固春秋所以抑其僭楚莊之功其併不?<lb/>
　乎曰春秋所謂功安中國也尊天子也楚莊用兵不<lb/>
　戢志在僭王彼所謂功乃彼之功也於中國何有哉<lb/>
　於天王何有哉乃若今年伐陳明年伐鄭又明年滅<lb/>
　蕭圍宋愚見其為罪而不知其為功也春秋何取焉<lb/>
<pb n="33b"/>
　秦穆藹然賢君尚不得與桓文俱霸而況於楚之不<lb/>
　軌者乎<lb/>
公孫歸父如晉<lb/>
冬十月壬戌公薨于路寢歸父還自晉至笙<hi>公榖作檉</hi>遂奔<lb/>
齊<lb/>
　文公之?春秋書公子遂如齊子卒夫人姜氏歸于<lb/>
　齊志襄仲敬嬴之?謀成于齊也今宣公之?春秋<lb/>
　書公孫歸父如晉公薨于路寢歸父還自晉奔齊著<lb/>
<pb n="34a"/>
　宣公之終歸父之逐謀洩於晉也歸父襄仲之子為<lb/>
　宣謀去三家以張公室其心雖未可知其事未為不<lb/>
　是而謀之不臧乃欲因大國之力鋤而去之豈不思<lb/>
　晉之諸卿自趙盾秉權而後怙黨植私漸至不制魯<lb/>
　宣欲去?宗夫豈晉卿之所願必有以其謀馳告季<lb/>
　氏者歸父未及返命魯宣忽焉告終豈罪之盈而天<lb/>
　討及之邪抑謀之洩而為其下所先也季氏不以君<lb/>
　薨為戚肆出悖言追仇??首逐其腹心用事之臣<lb/>
<pb n="34b"/>
　此時此心犯上作亂何所不為春秋於公薨之後繼<lb/>
　書歸父奔齊所以著季氏不臣之跡其?微矣自?<lb/>
　以降政在?家魯君不復能君禍端亂本實肇於此<lb/>
　時彼?人之國季氏亦竊其國出爾反爾尚復誰尤<lb/>
　春秋之書之所以致亂賊之討垂將來之戒云<lb/>
　<lb/>
　<lb/>
　春秋集傳詳?卷十六<lb/>
</p>
<p>
</p>
  </div>
</body>
</text>
</TEI>