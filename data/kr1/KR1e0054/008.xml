<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋集傳詳說卷八</head>
    <p>
<pb n="1a"/>
欽定四庫全書<lb/>
　春秋集傳詳說卷八　　　　宋　家鉉翁　撰<lb/>
　　　閔公<hi>名開一名?方莊公子母叔姜以惠王十六年立是?齊桓公二十三年</hi>
元年春王正月<hi>不書即位</hi>
　公榖皆以為繼?君不言即位其說曰親之非父也<lb/>
　尊之非君也繼之如君父者受國焉耳此論不為不<lb/>
　正然春秋不書即位之意隨事而見不可執一例而<lb/>
　求也閔公所以不書即位直以其非嫡非長越次而<lb/>
<pb n="1b"/>
　立是以削其即位非為繼?而不書也何以言之子<lb/>
　般者莊之太子雖非嫡夫人之子而受命於其父其<lb/>
　立也未為無所?般而見?魯之大臣當以莊公諸<lb/>
　子之長者聞於王朝請所以立今也驟扳幼子而授<lb/>
　之以國以其為齊之甥奉桓公意而立之其立非正也<lb/>
　春秋不書即位端以是故及閔見?魯大臣復不?<lb/>
　命於王扳僖而授之以國由成風私事季友友乘般<lb/>
　啟後先見?擁僖以為君既非父命亦非王命春秋<lb/>
<pb n="2a"/>
　是以亦削其即位而不書與閔之不書同義及文公<lb/>
　之立乃書即位者不惟受命於父王實命之耳文元<lb/>
　年王使叔服?僖公葬又使毛伯來錫公命既葬其<lb/>
　父復命其子以君魯此受命於王而得立春秋與之<lb/>
　以即位者也及成公立八年而後得錫命為其少也<lb/>
　故?而後錫其餘雖無王命而以父命得立春秋皆<lb/>
　與之以即位惟昭公之立上無王命下無父命而春<lb/>
　秋特書即位者是有深意不容以例言也<hi>義見昭元年</hi>
<pb n="2b"/>
齊人救邢<hi>救國義已見莊二十八年救鄭</hi>
　或曰莊二十八年?伐鄭春秋書公?齊人宋人救<lb/>
　鄭今狄伐邢春秋書齊人救邢夫救事之善者也而<lb/>
　皆人之春秋其有譏乎曰然春秋之於救也善其救<lb/>
　之力而每譏其救之緩前日齊侯率二國救鄭救之<lb/>
　緩鄭?亡今邢有狄難齊能救之春秋所與也而救<lb/>
　之不力又春秋所譏也狄在當時雖其類甚繁然非<lb/>
　若?楚之盛?所以敢於憑陵諸夏正以方伯連帥<lb/>
<pb n="3a"/>
　未有能?義盛兵一大創治之耳自齊桓之興狄宜<lb/>
　知所憚而睥睨邢?將為必取之計桓以偏師具文<lb/>
　而?何能使之震讋而?遁故自是狄蹶邢覆?肆<lb/>
　其禍賊乃已及二國既亡然後為之遷為之城曷若<lb/>
　救之於狄患方至之始乎是故春秋譏其救之不力<lb/>
夏六月辛酉葬我君莊公<lb/>
秋八月公及齊侯盟于落姑季子來歸<lb/>
　案左氏請復季友也齊侯許之使召諸陳公次于郎<lb/>
<pb n="3b"/>
　以待之是時閔公幼諸大夫從國人之望請復之耳<lb/>
　木訥謂左氏先書季友奔陳今乃云請于齊而復之<lb/>
　為前後相反以為因落姑之盟與季子來歸文相連<lb/>
　屬左氏?合之木訥好排左氏而當時事實不容盡<lb/>
　廢也?閔公之立慶父在齊季友在陳皆無所預實<lb/>
　諸大夫奉齊意而立之既又從國人之望請於齊桓<lb/>
　而復季友必請於齊桓者以慶父在齊懼其以讒說<lb/>
　先入故也季友不得齊桓之召亦安敢遽歸故落姑<lb/>
<pb n="4a"/>
　朝盟而季子暮至此諸大夫從國人之望請於齊而<lb/>
　復之何疑木納以為慶父順國人之欲而復之非也<lb/>
　閔公之立非慶父哀姜之意故作難於後孰謂慶父<lb/>
　而能請復季子乎或曰慶父之入當在何時而齊仲<lb/>
　孫之來已有不去慶父魯難未巳之語乎曰經傳不<lb/>
　載愚竊意齊桓因季子之歸亦遣慶父自齊還魯並<lb/>
　執國政其在此時乎慶父之奔也春秋書之其歸也<lb/>
　不書惡其歸也季友之奔也春秋不書其歸也書之<lb/>
<pb n="4b"/>
　喜其歸也是故特書閔公初年齊魯之三大夫皆字<lb/>
　而不名季子也仲孫也?子也此諸侯大夫書字之<lb/>
　著者也然不可執此為例<lb/>
冬齊仲孫來<lb/>
　公穀皆以仲孫為慶父繫之齊者外之也左氏以為<lb/>
　齊遣其大夫來省魯難且具載仲孫與齊桓相酬答<lb/>
　之語藹然仁人之言魯國實受其賜是以春秋嘉之<lb/>
　字而不名左氏所紀者乃其實也仲孫之來不稱齊<lb/>
<pb n="5a"/>
　使以齊桓本使之因事覘國而非有省難恤鄰之實<lb/>
　心是故不以使書而仲孫秉義據正導其君於善以<lb/>
　存魯國是故嘉之而不名與季子?子皆以字書此<lb/>
　出於聖人之特筆非因乎舊史者也<lb/>
二年春王正月齊人遷陽<lb/>
　齊桓遷邢遷衛義也為其有狄難輔而遷之?擇善<lb/>
　地以為之國都霸者之所得為也遷陽事不見於傳<lb/>
　以書法而觀亦宋人遷宿之類?遷小國以為彼之<lb/>
<pb n="5b"/>
　附庸并兼之異名春秋所惡書以貶之曰降曰遷?<lb/>
　其所不欲之辭也或曰許其霸而屢貶之何哉曰責<lb/>
　?賢者之道也<lb/>
夏五月乙酉吉禘于莊公<lb/>
　公羊曰言吉者未可以吉也曷為未可以吉未三年<lb/>
　也杜氏曰三年?畢致新死者之主于廟廟之?主<lb/>
　遷入祧廟於是大祭於大廟以審昭穆謂之禘莊公<lb/>
　之喪未除時?立廟而吉祭又不於大廟故書以示<lb/>
<pb n="6a"/>
　譏愚謂此一書而再譏者也禘必除?而後舉行今<lb/>
　未除?而禘故曰吉禘言未可以吉而吉公羊之說<lb/>
　是也又禘禮當舉行於太祖廟今禘於莊公將屈太<lb/>
　祖?廟而就?公以行禮乎則為屈尊從卑悖於禮<lb/>
　者也若特禘於?而不及太祖?廟烏在其為審禘<lb/>
　昭穆乎此又失禮中之失禮春秋所譏其在是矣若<lb/>
　夫以諸侯而用天子之禮魯國行之已?春秋至此<lb/>
　有不暇譏而聖門平日議論亟言其不可者也禘之<lb/>
<pb n="6b"/>
　為說鄭康成所言與趙伯循不同康成謂天子諸侯<lb/>
　皆有禘禮趙伯循引大傳為證則禘非諸侯禮特魯<lb/>
　以成王之賜而僭用之耳木訥著論謂禘有二有郊<lb/>
　禘之禘有禘祫之禘郊禘直郊天耳王者禘其祖之<lb/>
　所自出以其祖配之此謂郊禘非祫禘也禘其祖之<lb/>
　所自出以其祖配天也不然禘祫之禘安得配侑之<lb/>
　禮哉又曰諸儒不稽禘祫之義謬曰天子則禘諸侯<lb/>
　不得用禘諸侯固不得郊禘而禘祫則宗廟之祭天<lb/>
<pb n="7a"/>
　子諸侯同之三年一祫五年一禘常典也若曰諸侯<lb/>
　得祫不得禘則諸侯當間廢一祭天子當禘不當祫<lb/>
　則天子亦間廢一祭是天子諸侯五年始一祭也此<lb/>
　皆木訥之說使木訥?有援據以為之說則可以自<lb/>
　異於諸儒其所言亦只本之鄭氏鄭氏?以?釋經<lb/>
　亦未足多據也夫大傳曰不王不禘王者禘其祖之<lb/>
　所自出以其祖配之鄭注謂大祭曰禘大祭其先祖<lb/>
　所由生謂郊祀天也王者之先祖皆感太?五帝之<lb/>
<pb n="7b"/>
　精以生皆用正?之正月郊祭之孝經郊祀后稷以<lb/>
　配天配感生帝也<hi>此本之?緯周人木?配靈威仰</hi>宗祀文王於?<lb/>
　堂以配上帝配五帝也木訥所謂郊天而禘其祖之<lb/>
　所自出以配天者本諸此也此合郊禘而為一者也<lb/>
　趙伯循之說則不然其言曰禘王者之大祭王者既<lb/>
　立始祖之廟又推始祖所自出之帝祀之於始祖之<lb/>
　廟而以始祖配之虞夏商周皆然而周家則以后稷<lb/>
　為始祖推始祖所自出之帝而祀帝嚳以后稷為之<lb/>
<pb n="8a"/>
　配此王者之大祭其說以為鄭氏見祭法所說禘在<lb/>
　郊上謂禘為郊之大者故其言如此而不知禘自禘<lb/>
　郊自郊禘特用之太廟以尊事其始祖之所自出非<lb/>
　郊也郊天禘祖自是二事不得合而為一伯循之論<lb/>
　既出而康成之言?於廢豈木訥猶未見之邪只如<lb/>
　?堂位所言魯用天子禮樂孟春祠帝于郊季夏禘<lb/>
　祀周公于太廟郊之與禘固?而言之豈得并指郊<lb/>
　禘為祀天之大禮歟此姑置但木訥謂禘祫之禘天<lb/>
<pb n="8b"/>
　子諸侯皆得通用愚意其亦本之鄭氏耳鄭王制註<lb/>
　云天子諸侯之?畢合先君之主於祖廟而祭之謂<lb/>
　之祫後因以為常夏殷禮四時祭有春礿夏禘秋?<lb/>
　冬烝周人改之春曰祠夏曰礿以禘為殷祭魯禮三<lb/>
　年?畢而祫于太祖?年春禘于?廟自是而後五<lb/>
　年而再殷祭一祫一禘此鄭注之見於王制者鄭既<lb/>
　以大傳不王不禘者為郊天之祀則宗廟之禘郊天<lb/>
　之禘兩禘相混而無?木納之誤亦本諸此耳但謂<lb/>
<pb n="9a"/>
　天子諸侯三年之?畢合先君之主於祖廟而祭之<lb/>
　謂之祫?年乃禘自是之後五年再殷祭一祫一禘<lb/>
　此謂天子諸侯皆有禘祫者因魯禮而言也夫豈周<lb/>
　家盛時之禮又如襄十六年穆叔如晉言齊故晉人<lb/>
　答以寡君之未禘祀此亦衰世之僭禮魯既僭之而<lb/>
　晉亦僭之以為諸侯皆得用禘必非平世之令典不<lb/>
　足引為證也若夫不王不禘則禮之大傳乃?證也<lb/>
　喪服小記曰王者禘其祖之所自出所言與大傳同<lb/>
<pb n="9b"/>
　而周頌雝篇乃禘于太祖之樂歌其辭曰相維辟公<lb/>
　天子穆穆是豈諸侯祖廟所得而歌乎觀乎雝篇而<lb/>
　知禘非諸侯所可僭用魯以成王之賜而用之於周<lb/>
　公廟耳謂禘為天子諸侯通用之祭斷斷乎非篤論<lb/>
　矣子曰魯之郊禘非禮也周公其衰矣又曰禘自既<lb/>
　灌而?吾不欲觀之大率謂魯之郊禘為僭先儒既<lb/>
　辨之審矣愚今所言特以木訥之僻論頗為人惑不<lb/>
　得不為之辨郊之與禘乃禮中之大節目亦學者所<lb/>
<pb n="10a"/>
　宜講也訥又謂天子七廟諸侯五廟太祖之廟百世<lb/>
　不?而三昭三穆二昭二穆之外則迭?故其外曰<lb/>
　壇曰墠三年一祫則合壇墠之鬼而并祭之故曰祫<lb/>
　壇墠之外則有所謂配所自出之帝者如商於契周<lb/>
　於后稷是也五年則審禘而祭之故曰禘但所自出<lb/>
　之祖惟天子得祭之諸侯不得祭也今魯人以周公<lb/>
　為始祖而以文王為所自出之祖?僭禮也如使諸<lb/>
　侯而皆得用大禘之禮則姬姓之國皆可以祀文王<lb/>
<pb n="10b"/>
　異姓之國皆得以推其所自出之祖而祭之大傳不王不<lb/>
　禘者?為?語聖人制禮必不若是之無等也論至<lb/>
　是諸侯得祫不得禘亦明矣不然?當有諸侯禘祫<lb/>
　之禮不僭祀其所自出之帝不歌雝而後可耳<hi>餘義見文</hi>
　<hi>二年</hi>
秋八月辛丑公薨<lb/>
　閔公之立慶父在齊季友在陳皆無所預實諸大夫<lb/>
　奉齊桓意而立之既而季友自陳來歸慶父亦自齊<lb/>
<pb n="11a"/>
　亟返共執國政其?般之罪猶未暴白於魯國故得<lb/>
　無討而慶父怙惡不悛復與哀姜共?閔公實欲?<lb/>
　有魯國而齊桓不之許且?治其?君之罪於是皆<lb/>
　懼而逃慶父之誅桓公實誅之也季友身為大臣受<lb/>
　魯?託孤之寄子般死不能救閔公死又不能救其<lb/>
　志則在於立僖公也初成風聞卜楚丘之繇知季友<lb/>
　?世秉魯國之政私事之而屬僖公焉故季友以僖<lb/>
　公奔莒聞慶父已逃而後立之季友之報成風厚矣<lb/>
<pb n="11b"/>
　擁僖公忠矣其如?公託孤之寄何哉嗚呼閔公始<lb/>
　立為落姑之?請復季友次于郎以待其歸正以?<lb/>
　臣在側懼弗克自全惟季友是依閔卒以?死季友<lb/>
　奉僖公而立之受上賞執政於魯閔公不負季友季<lb/>
　友實負閔公悲夫閔不書葬榖梁曰不以討母葬子<lb/>
　也<hi>義見下</hi>
九月夫人姜氏孫于邾公子慶父出奔莒<lb/>
　案左氏共仲通於哀姜哀姜欲立之閔公之死哀姜<lb/>
<pb n="12a"/>
　與知之故孫于邾齊人取而殺之慶父所以?二君<lb/>
　欲篡國耳君已?乃與哀姜俱奉身亟逃若不可一<lb/>
　朝居者彼非有憚於季友也聞齊桓之怒知必不免<lb/>
　是以不敢?州吁無知之轍遽爾出奔不然彼忍於<lb/>
　?二君何憚而不為篡乎齊桓之伸霸討自入春秋<lb/>
　以來始見耳是故聖人予之嗟夫姜氏於慶父君夫<lb/>
　人也嫂也慶父於姜氏臣也叔也始由嫌疑之不謹<lb/>
　馴致亂倫犯分手?二君謀篡不遂君母與公子俱<lb/>
<pb n="12b"/>
　逃魯大亂國?亡夫豈一朝一夕之故哉或曰般閔<lb/>
　之?賊皆討矣而春秋不正其?君之罪何哉曰此<lb/>
　哀姜慶父之所為也在哀姜為以母戕子在慶父為<lb/>
　以臣?君?以慶父為戮乎將歸獄哀姜乎此舊史<lb/>
　所以不容直正其事而惟以公薨書至聖人修春秋<lb/>
　於公薨之下書夫人姜氏孫于邾公子慶父出奔莒<lb/>
　而哀姜慶父之罪始無以自?矣此春秋書法用之<lb/>
　於魯者也非舊史書之聖人為之諱之也○胡氏引<lb/>
<pb n="13a"/>
　父攘子證為喻以為春秋為魯國諱?君且有及於<lb/>
　五服相容?之事愚細思其說實未可通?攘羊者<lb/>
　公子翬慶父襄仲之徒而證羊者魯人也史臣則有<lb/>
　司治攘羊之盜者而非子證其父也若公子翬慶父<lb/>
　襄仲之子為吏臣而書其父之罪乃得為證攘羊矣<lb/>
　春秋為魯國誅討亂賊而以為暴揚國惡必無是理<lb/>
　也此其義甚?不待智者而後識<lb/>
冬齊?子來盟<lb/>
<pb n="13b"/>
　公羊曰齊大夫也何以不稱使我無君也何以不名<lb/>
　喜之也莊公薨子般?閔公又?比三君死曠年無<lb/>
　君設以齊取魯不興師徒以言而已矣桓公使?子<lb/>
　將南陽之甲立僖公而城魯或曰自鹿門至於爭門<lb/>
　者是也或曰自?門至於吏門者是也魯人至今以<lb/>
　為美談曰猶望?子也或曰自魯國有難齊使再至<lb/>
　於魯仲孫之來月齊仲孫來?子來曰齊?子來盟<lb/>
　皆不以使書若二子自至云者何哉曰此春秋所以<lb/>
<pb n="14a"/>
　錄二子亦以著桓公不吝改過而大夫之出疆者皆<lb/>
　能納君於善也始仲孫之來桓公因使之覘國而仲<lb/>
　孫之歸也以魯秉周禮為對不惟存魯於亡又能納<lb/>
　君於善而非使事之指也及?子來盟率甲與俱至<lb/>
　人疑其將不利於魯而?子立僖公而盟之又以其<lb/>
　甲城魯魯於是始定而亦非使事之指也然齊桓不<lb/>
　以失指為怒反因是而伸哀姜之討即慶父於戮有<lb/>
　以見桓公善用人樂從諫始而覘魯卒而存魯利欲<lb/>
<pb n="14b"/>
　不足以蝕其本心霸之猶有?者也然二子之來不<lb/>
　以使書而稱字以貴之貴其能納君於善不媿大夫<lb/>
　出疆之義也或曰二子不以使書桓公其無貶乎曰<lb/>
　始者因人之亂而窺覘其國公之本心固不能純乎<lb/>
　義春秋寧無譏卒而因二子之言以鎮定魯國返之<lb/>
　於義又聖門所許自是而?無譏也<lb/>
十有二月狄入?<lb/>
　狄侵邢桓公用管子之諫出師以極之春秋屢書救<lb/>
<pb n="15a"/>
　邢善其救也狄伐?齊不能救?遂亡比事而觀愚<lb/>
　以為春秋有譏于桓也或曰力之不足奈之何哉曰<lb/>
　桓能?伐山戎而不能近禦狄非其力之不足也桓<lb/>
　有憾於?所以救之者不能如邢故耳雖然?大國<lb/>
　也每不出諸侯下今也狄一攻之遂亡由大本不立<lb/>
　亡形先見其來非一日矣詩於邶風而存新臺乘舟<lb/>
　等篇於鄘風而列牆茨鶉奔之刺繼之以定之方中<lb/>
　狄滅?宗社為墟而營新國焉龜山楊氏推原?國<lb/>
<pb n="15b"/>
　禍亂之所從始以為肇於晉而成於朔其禮先亡而<lb/>
　國隨之矣<hi>義又見救邢城邢</hi>
鄭棄其師<lb/>
　此鄭人禦狄之師也禦狄國之重事用其平日所信<lb/>
　所重之人猶恐弗克勝任今乃取其素所惡欲?之<lb/>
　而不能者而使之禦狄是棄其師也匪惟棄其師抑<lb/>
　棄其國也左傳與鄭風清人序所載略同此鄭文公<lb/>
　與公子素之所為春秋書鄭棄其師不責?克而責<lb/>
<pb n="16a"/>
　鄭君與其用事之臣以?克為不足責也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋集傳詳說卷八<lb/>
</p>
<p>
</p>
  </div>
</body>
</text>
</TEI>