<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>讀春秋?記卷十一</head>
    <p>
<pb n="1a"/>
欽定四庫全書<lb/>
　讀春秋?記卷十一　　　明　朱朝瑛　撰<lb/>
　　定公<lb/>
元年春王三月晉人執宋仲幾于京師<lb/>
　春秋書元年以謹繼世之始書正月以謹授時之始<lb/>
　昭無正終定無正始則當削其元年不當削其正月<lb/>
　?者以?莊元年例之謂元年必書正月而以定公<lb/>
　為無正不知?莊元年之書正月猶之莊二十二年<lb/>
<pb n="1b"/>
　之書夏五月??簡也非無事而徒書也聖人授天<lb/>
　時以治人事不因人事而廢天時以魯君之不正併<lb/>
　正月而去之無是理也或云定公未立魯國無主正<lb/>
　朔無所承故不書正則改元可以追書而正朔獨不<lb/>
　可以追書乎且正月幸無事即有之將不書乎將書<lb/>
　之而不繫正月乎抑變其文而書之乎未知所處也<lb/>
　執宋仲幾書于京師明其為王事而執也傳稱歸于<lb/>
　京師經?書執不書歸以其不請于王而執之也不<lb/>
<pb n="2a"/>
　請于王而自執之則必不請于王而自治之仲幾之<lb/>
　罪王無所上下其間雖歸猶弗歸也<lb/>
夏六月癸亥公之喪至自乾侯　戊辰公即位<lb/>
　季氏舍公之子而立其弟?論有不?者議?而?<lb/>
　始迎喪歸故喪至在六月之後者季氏之專制也諸<lb/>
　侯五日而殯喪自外至則以初喪之禮治之既殯而<lb/>
　後即位故即位在五日之後者定公之循禮也非季<lb/>
　氏之專制也李氏曰胡氏引康王延入翼室之事此<lb/>
<pb n="2b"/>
　乃柩前之定位非告廟臨群臣之即位也<lb/>
秋七月癸巳?我君昭公　九月大雩　立煬?<lb/>
　番陽萬氏曰煬?者考公之弟也魯之以弟繼兄而<lb/>
　立?始于此昭公在魯已立公為及其在鄆又黜公<lb/>
　為而立公衍則國固有適嗣矣季孫舍適嗣不立而<lb/>
　立其弟定公恐人之議已于是而立煬?若曰一生<lb/>
　一及此魯之舊制非吾私意也<lb/>
冬十月隕霜殺菽<lb/>
<pb n="3a"/>
　咎在豫者睎轃酗妝S在急者痟H應之以季氏滔<lb/>
　天之惡免其誅罰宜有睎謅夾a今建酉之月而隕<lb/>
　霜殺菽者為昭公怨氣之所感也<lb/>
二年春王正月　夏五月壬辰雉門及兩觀災<lb/>
　蜀杜氏曰雉門而有兩觀魯之僣禮也聖人譏之因<lb/>
　其事而托義焉何氏曰天子兩觀諸侯一觀門制詳<lb/>
　大雅?記<lb/>
秋楚人伐吳<lb/>
<pb n="3b"/>
　襄陵許氏曰七書楚伐吳僅能一克于朱方餘皆敗<lb/>
　而無功書伐不書敗者責其首兵之咎一書吳入郢<lb/>
　以終之足以戒矣<lb/>
冬十月新作雉門及兩觀<lb/>
　延?書新者因舊而葺之此與南門書新作者去舊<lb/>
　而更為之也南門無故而新作書之可也此既被災<lb/>
　即不得不更為凡御?及桓僖諸?災而重作皆不<lb/>
　書此獨書之者魯僣天子之禮遇災而不能革乃復<lb/>
<pb n="4a"/>
　作而新之是謂天變不足畏也故書以譏之<lb/>
三年春王正月公如晉至河乃復<lb/>
　晉一?公公遂終其身不復如晉差勝昭公矣<lb/>
二月辛卯邾子穿卒　夏四月　　秋?邾莊公<lb/>
冬仲孫何忌及邾子盟于拔<hi>拔公作枝</hi>
　薛氏曰魯以大夫盟諸侯邾喪未幾而為盟?交失<lb/>
　之也<lb/>
四年春王二月癸巳陳侯吳卒<lb/>
<pb n="4b"/>
三月公?劉子晉侯宋公蔡侯衛侯陳子鄭伯許男?<lb/>
伯莒子邾子頓子胡子滕子薛伯杞伯小邾子齊國夏<lb/>
于召陵侵楚<lb/>
　晉以蔡人之請而謀伐楚乃能上致天子之元老下<lb/>
　合十八國之諸侯即素服于楚者亦皆來?可謂極<lb/>
　盛其所以為名必不專為蔡也楚納子朝故以王命<lb/>
　討之而主劉子晉人雖已辭蔡王師實未解也但諸<lb/>
　侯皆有懈心王師亦不能聲罪致討?侵之而已春<lb/>
<pb n="5a"/>
　秋亦據實而書以見諸侯之為義不力而王臣之不<lb/>
　能以激諸侯也觀明年王人殺子朝于楚則召陵之<lb/>
　?豈得置子朝于度外以蔡事為行止耶據左氏傳<lb/>
　諸侯未嘗加兵于楚而經書侵傳必有所未詳也<lb/>
夏四月庚辰蔡公孫姓帥師滅沈以沈子嘉歸殺之<hi>姓公作歸</hi>
　召陵之?將以耡強扶弱也今不能鋤強反肆虐于<lb/>
　弱國亦自悖其初志矣書滅沈于侵楚之後罪蔡也<lb/>
<pb n="5b"/>
　亦以罪晉也<lb/>
五月公及諸侯盟于?鼬<hi>公作浩油</hi>
　昭公不見答于晉卒為季氏所逐公懲之而汲汲于<lb/>
　盟諸侯故書公及汪氏曰?與盟公皆與焉則但書<lb/>
　諸侯盟于?鼬如祝阿重丘?盟殊地之例可也又<lb/>
　書公及者所以著定公汲汲于後?求為此盟也蜀<lb/>
　之盟春秋不予楚主盟則書公及此書公及亦以著<lb/>
　晉之不復能主盟也<lb/>
<pb n="6a"/>
杞伯成卒于?<hi>成公作戊</hi>六月?陳惠公　許遷于容城<lb/>
秋七月公至自?<lb/>
　張氏曰不致以侵楚者公以得盟為幸志不在侵也<lb/>
劉卷卒<lb/>
　劉子有大功于王室而書卒與王子虎同知定難之<lb/>
　功皆出于王而劉子特奉行之者也劉氏曰王制外<lb/>
　諸侯嗣?諸侯?生稱爵其?也卒稱名從正也?<lb/>
　稱公主人之事也<lb/>
<pb n="6b"/>
?杞悼公　楚人圍蔡<lb/>
　囊瓦以卿帥師而書人者楚?日衰諸侯復皆外之<lb/>
　自長岸之戰而後楚之伐國皆書人矣<lb/>
晉士鞅衛孔圉帥師伐鮮虞<hi>圉公作圄</hi>
　楚之圍蔡書人晉伐鮮虞書卿帥師見晉之力可以<lb/>
　得志于楚而不為見小利而忘大義也<lb/>
?劉文公<lb/>
　劉子之諡必命于王春秋書之無異詞則凡書諡者<lb/>
<pb n="7a"/>
　無譏可知<lb/>
冬十有一月庚午蔡侯以吳子及楚人戰于柏舉楚師<lb/>
敗績<hi>柏公榖作柏舉公作舉</hi>　楚囊瓦出奔鄭　庚辰吳入郢<hi>公榖作楚</hi>
　書蔡侯以者不以?楚之功專與吳也吳習于蠻夷<lb/>
　是亦一楚也可以一用而不可使逞也吳進而稱爵<lb/>
　者諸侯進之也進吳者蔡而諸侯歸蔡之粟則諸侯<lb/>
　皆樂于進吳矣楚戰稱人敗稱師奔稱名明書人為<lb/>
<pb n="7b"/>
　賤之非以其將卑師少也城濮之書人書師殺大夫<lb/>
　書名其書法正與此同則此為中國復興之機而桓<lb/>
　文之故業可以復見也春秋之予蔡者深矣吳之入<lb/>
　郢復舉國號者蔡不能制吳而使吳得逞焉至于君<lb/>
　與大夫以班處?故復外之而不書蔡以恕蔡之弱<lb/>
　不以累蔡也書郢而不書楚者楚地甚廣所都非一<lb/>
　入郢而全楚固無恙也<lb/>
五年春王三月辛亥朔日有食之　夏歸粟于蔡<lb/>
<pb n="8a"/>
　不書諸侯與戍陳同義公羊氏云離至不可得序是<lb/>
　已然戍陳之下書救陳歸粟之上不書救蔡故榖梁<lb/>
　以為義邇言近小之事非?大之義也<lb/>
於越入吳<lb/>
　高氏曰闔廬爭入郢之利而於越入吳夫差爭盟晉<lb/>
　之功而於越又入吳意有所逐而愛有所忘矣<lb/>
六月丙申季孫意如卒<lb/>
　劉氏曰意如逐君而卒之其異于翬何也曰翬之?<lb/>
<pb n="8b"/>
　君也?而意如之逐君也明春秋之義固有不待貶<lb/>
　?而惡見者則從同同以著當時之失刑也<lb/>
秋七月壬子叔孫不敢卒　冬晉士鞅帥師圍鮮虞<lb/>
　書卿帥師義無褒貶而善惡隨事以見晉之伐鮮虞<lb/>
　也有加無已一書再書屢書而未有書鮮虞之入犯<lb/>
　者晉之惡昭然矣<lb/>
六年春王正月癸亥鄭游速帥師滅許以許男斯歸<hi>速公作遫</hi>
<pb n="9a"/>
　許之甘心事楚其亡固宜然亦鄭實驅之不得以此<lb/>
　為許罪也?召陵之?許已就盟乎大夫而滅國春<lb/>
　秋所尤惡也許男之不殺則游速之罪似稍輕而沈<lb/>
　子之不?召陵則公孫姓之師似猶有名也<lb/>
二月公侵鄭公至自侵鄭<lb/>
　傳稱周儋翩率王子朝之黨因鄭人以作亂于周鄭<lb/>
　于是伐馮滑胥靡負黍狐人闕外晉閻沒將戍周且<lb/>
　城胥靡故公為晉討鄭則是役也助晉以?王室也<lb/>
<pb n="9b"/>
　然不能聲罪致討弟迫于伯令而為此以塞其意耳<lb/>
　故不書伐而書侵此傳明言討鄭之伐胥靡而鄭伐<lb/>
　胥靡之事載在四月之後?因六月之城胥靡而追<lb/>
　言之耳廬陵李氏曰自宣十八年書公伐杞之後至<lb/>
　是八十年而後一侵鄭再侵齊皆書公此三桓既?<lb/>
　之徵也然非公室能張實由陪臣執國命托公以出<lb/>
　師也<lb/>
夏季孫斯仲孫何忌如晉<lb/>
<pb n="10a"/>
　季氏曰春秋書?卿並使者唯文十八年公子遂叔<lb/>
　孫得臣及此年斯何忌耳遂得臣之並使乃遂邪謀<lb/>
　之所起斯何忌之並使乃陽虎專權之所為讀者不<lb/>
　可不察也<lb/>
秋晉人執宋行人樂祁黎<lb/>
　張氏曰諸侯惟宋事晉善逆以?之猶懼不來而大<lb/>
　夫瀆貨賄爭權利卒使來者見執叛者得志晉之亂<lb/>
　政亟行國所由分也<lb/>
<pb n="10b"/>
冬城中城<lb/>
　汪氏曰陽虎之徒欲去三家故城中城將挾公以自<lb/>
　固備倉猝之變耳<lb/>
季孫斯仲孫忌帥師圍鄆<lb/>
　昭三十年鄆潰其不欲附齊者已去其居者遂附于<lb/>
　齊故至是而圍之也鄆之附齊非其本志故季仲一<lb/>
　圍齊人慮其?叛明年遂歸鄆將以修好于魯而求<lb/>
　為?也家氏曰齊之取鄆固非為定公者以善辭請<lb/>
<pb n="11a"/>
　之景公方圖復伯自將歸之不應遽用師也杜氏曰<lb/>
　何忌不言何闕文公羊謂譏二名謬甚<lb/>
七年春王正月　夏四月　秋齊侯鄭伯盟于鹹<lb/>
　許氏曰齊鄭之盟叛晉也諸侯始復離盟自是無殷<lb/>
　?矣<lb/>
齊人執衛行人北?結以侵衛齊侯衛侯盟于沙<hi>公作沙澤</hi>
　衛若畏晉不宜叛之既欲叛之又何畏焉乃使結?<lb/>
　齊陽為辭?而私于齊侯使執結以侵已而後受盟<lb/>
<pb n="11b"/>
　是掩耳?鈴之計也適以示怯于晉宜其有捘手之<lb/>
　辱矣<lb/>
大雩　齊國夏帥師伐我西鄙<lb/>
　齊以鄭歸魯將以餌魯也而鹹沙之盟魯皆不?于<lb/>
　是興師伐之齊不能自反取鄆之非惟以歸鄆為?<lb/>
　而責魯之報魯豈肯心服哉<lb/>
九月大雩<lb/>
　春秋書雩惟昭二十五年及此年再見皆主非常之<lb/>
<pb n="12a"/>
　事應?在王室之亂而魯事次之此年王辟儋翩之<lb/>
　亂處于姑蕕至十二月始入王城其亂雖減于前亦<lb/>
　子朝之餘黨也故沴氣之感猶應于天若此春秋不<lb/>
　書其事?闕文<lb/>
冬十月<lb/>
八年春王正月公侵齊公至自侵齊　二月公侵齊<lb/>
三月公至自侵齊<lb/>
　魯欲報西鄙之怨而士無?志故一侵無功逾月而<lb/>
<pb n="12b"/>
　再侵之報怨亦已亟矣<lb/>
曹伯露卒　夏齊國夏帥師伐我西鄙<lb/>
　襄陵許氏曰宣公以後用兵則侵多而伐少被兵則<lb/>
　伐多而侵少?魯自中世衰矣而欲與齊搆怨以侵<lb/>
　易伐其能?乎<lb/>
公?晉師于瓦<lb/>
　劉氏曰晉興師救魯不以救書者乾侯之辱困亦甚<lb/>
　矣晉之諸卿黨臣而抑君今齊師之來未至危急而<lb/>
<pb n="13a"/>
　三卿以兵赴之此與齊爭伯而非為魯計也<lb/>
公至自瓦　秋七月戊辰陳侯?卒　晉士鞅帥師侵<lb/>
鄭遂侵衛<lb/>
　晉自召陵之後茍有事于諸侯皆書侵唯哀五年一<lb/>
　書伐衛而已于此見晉伯之衰而不復振也<lb/>
?曹靖公　九月?陳?公　季孫斯仲孫何忌帥師<lb/>
侵衛<lb/>
　高氏曰為晉興師故書侵與成六年蔑僑如侵宋同<lb/>
<pb n="13b"/>
　義<lb/>
冬衛侯鄭伯盟于曲濮<lb/>
　晉侵鄭衛鄭衛知晉之無能為也故盟以相結固其<lb/>
　叛晉之謀<lb/>
從祀先公<lb/>
　凡傳與經必不可合者不得?經以從傳若其義之<lb/>
　可通者又不得從今而廢古也小人欲有所為必舉<lb/>
　從來不正之事公論所不與者取而正之以邀?譽<lb/>
<pb n="14a"/>
　而收民心陽虎欲去三桓而先正閔僖之逆祀亦此<lb/>
　意也不書僖公者何氏以為兼閔公言是也馮氏之<lb/>
　?事或有之然昭公之?季氏欲溝?其墓又欲加<lb/>
　以惡諡皆以榮駕?之諫而止其?也特以墓道?<lb/>
　異之而弗?也諡以昭而非惡也則其祔于祖廟也<lb/>
　必已?矣且禘于莊公書諡此不書昭公則三傳之<lb/>
　?為長<lb/>
?竊?玉大弓<lb/>
<pb n="14b"/>
　傳稱陽虎入于讙陽關以叛春秋不書以其叛之初<lb/>
　志在于傾三家非叛君也竊?玉大弓則書之以?<lb/>
　玉為天子之命圭魯受之以鎮其國者大弓為天子<lb/>
　之戎器魯受之以鎮其所統之諸侯者土地人民三<lb/>
　家有之所世守之而弗敢取者惟此重器今陪臣得<lb/>
　以竊之無政極矣易大傳曰小人而?君子之器?<lb/>
　思奪之矣上慢下暴?思伐之矣易曰負且?致?<lb/>
　至?之招也季氏之謂與書曰?竊惡夫招?者也<lb/>
<pb n="15a"/>
九年春王正月　夏四月戊申鄭伯蠆卒<hi>公作囆</hi>　得?<lb/>
玉大弓<lb/>
　季氏曰是時孔子已為中都宰故不煩出令致刑而<lb/>
　宗器自得亦可以見聖人之功用也<lb/>
六月?鄭獻公　秋齊侯衛侯次于五氏<lb/>
　伐不果伐故書次?是時晉雖衰齊衛猶畏之也傳<lb/>
　言克夷儀經不書經書次于五氏傳言將如五氏過<lb/>
　中牟而齊師為中牟人所敗未嘗至五氏也傳言恐<lb/>
<pb n="15b"/>
　未可信<lb/>
秦伯卒　冬?秦哀公<lb/>
十年春王三月及齊平夏公?齊侯于夾谷公至自夾<lb/>
谷<hi>夾公榖作頰</hi>
　是時晉之權臣擅命政出多門不若齊景之為君晏<lb/>
　嬰之為相猶未有大失也與其附晉母?附齊故夾<lb/>
　谷之?孔子輔行其籌之必審矣春秋之世伯令不<lb/>
　行則彼此離合紛紜不常夾谷既?而後孔子之為<lb/>
<pb n="16a"/>
　政乎魯者不過三月而齊魯之平終景公之世而不<lb/>
　變晉亦終不以討鄭衛者討魯則聖人之舉動必有<lb/>
　以大服乎人者傳之所載尚未得其百一也書及者<lb/>
　?志也欲除?難必先平外患而後可其汲汲于平<lb/>
　齊者不可謂非聖人之意謝氏曰暨齊平者彼欲平<lb/>
　而我亦欲之也及齊平者我欲平而彼從我也宋楚<lb/>
　之平起于下故書人齊魯之平起于上故書國<lb/>
晉趙鞅帥師圍衛<lb/>
<pb n="16b"/>
　晉圍衛邯鄲午殺人於門中則午之衛貢五百?在<lb/>
　此時如是則衛亦甚怯矣及晉殺涉佗以謝捘手之<lb/>
　罪而求成衛反不許何也以晉人?利知其無能為<lb/>
　也投與狗骨則起而相牙方自?不暇何暇伐人衛<lb/>
　所以堅于從齊復有安甫之?也李氏曰前書侵見<lb/>
　義之不足以服人此書圍又見力之不足以服人也<lb/>
齊人來歸鄆讙龜?之田<lb/>
　七年齊已歸鄆九年陽虎叛而以鄆讙奔齊齊復取<lb/>
<pb n="17a"/>
　之至是乃來歸也龜?即汶陽之田成八年魯歸于<lb/>
　齊者經書歸地者有矣而書來歸者唯祊及此皆情<lb/>
　之所願也然祊書來歸繼書我入則雖順于情而已<lb/>
　違于義此則情與義無不順也<lb/>
叔孫州仇仲孫何忌帥師圍郈秋叔孫州仇仲孫何忌<lb/>
帥師圍郈<hi>公作費</hi>
　叔氏有郈季氏有費皆大都而耦國叔季以此拒公<lb/>
　室家臣即以此拒叔季報施之反理?然也至于兩<lb/>
<pb n="17b"/>
　次帥師自圍其邑病亦甚矣一書再書所以甚其病<lb/>
　也<lb/>
宋樂大心出奔曹　宋公子地出奔陳<lb/>
　是時宋景嬖寵桓魋諸卿皆有去志夫君雖不君臣<lb/>
　不可以不臣大心之避事而偽辭疾地之奪馬而不<lb/>
　忌于君其見出宜矣故皆以自奔為文<lb/>
冬齊侯衛侯鄭游速?于安甫<hi>安甫公作?</hi>　叔孫州仇如<lb/>
齊<lb/>
<pb n="18a"/>
　盟鹹盟沙又為此?雖有晉難而交益固鄭衛之棄<lb/>
　晉也?矣魯自夾谷歸田未及一載又以致郈?謝<lb/>
　其結好于齊者亦深若不復知有晉當是時齊可以<lb/>
　復桓公之業而不能春秋書其事以為晉惜也亦轉<lb/>
　為齊惜也<lb/>
宋公之弟辰暨仲佗石彄出奔陳<hi>暨下公榖有宋字</hi>
　凡以弟書者皆其君之所私?者也地為辰之兄而<lb/>
　稱公子則亦宋元之子而宋景之同?也辰獨能挾<lb/>
<pb n="18b"/>
　其大臣以出則其平日之權寵可知故地之行止自<lb/>
　謂可以必之于君一不見聽即忿而出奔亦近于驕<lb/>
　者矣此辰之所以書弟而地則否也三傳皆謂母弟<lb/>
　書弟豈當時之惡習固然春秋書之以為譏與則陳<lb/>
　招何以忽書弟忽書公子且陳招可以書弟鄭段何<lb/>
　獨不弟此?之不可通者也暨者同欲之以桓魋故<lb/>
　也<lb/>
十有一年春宋公之弟辰及仲佗石彄公子地自陳入于<lb/>
<pb n="19a"/>
蕭以叛<lb/>
　奔而書暨者雖有倡和之不同三人猶同志也叛而<lb/>
　書及則惟辰之志而仲佗諸人其脅從者也當其奔<lb/>
　也曰吾以國人出君誰與處即已有叛志不待入蕭<lb/>
　之後也<lb/>
夏四月　秋宋樂大心自曹入于蕭　冬及鄭平叔還<lb/>
如鄭?盟<lb/>
　諸侯私盟聖人所不取然修鄰好以息其民亦隨時<lb/>
<pb n="19b"/>
　之義也<lb/>
十有二年春薛伯定卒　夏?薛襄公　叔孫州仇帥<lb/>
師墮郈<lb/>
　侯犯既避邑而奔齊齊人致郈則郈已無患可復取<lb/>
　而守也叔孫帥師墮之感於聖人之言而樂墮也<lb/>
衛公孟彄帥師伐曹<lb/>
　衛靈不能治其家而逞志於弱小公孟彄不能安其<lb/>
　身而惟?君之欲二年之間而再伐曹又出於無名<lb/>
<pb n="20a"/>
　亦大悖矣<lb/>
季孫斯仲孫何忌帥師墮費<lb/>
　季氏曰公山不狃前以費叛?召孔子猶有善意故<lb/>
　郈以再圍乃墮而費之墮則不待圍可見不狃猶賢<lb/>
　于侯犯也左氏載不狃襲魯之事恐未可信聖人作<lb/>
　為豈無先事之備何至倉皇登臺徼倖一勝乎按哀<lb/>
　八年傳吳伐魯不狃帥師故道險以全魯則襲魯之<lb/>
　事所必不為<lb/>
<pb n="20b"/>
秋大雩　冬十月癸亥公?齊侯盟于?<hi>公羊作晉侯</hi>
　齊魯至是始盟夾谷之?必未盟也故不書盟<lb/>
十有一月丙寅朔日有食之　公至自?<lb/>
十有二月公圍成公至自圍成<lb/>
　是時三桓惟孟最弱而懿子兄弟又嘗學于聖人茍<lb/>
　欲墮之亦易為力何必以兵事煩公觀襄十六年成<lb/>
　郛之城原以備齊則公斂陽所云墮成齊人必至于<lb/>
　北門者此亦實語非托詞也成既不可墮則變易守<lb/>
<pb n="21a"/>
　宰歸于公室而已施為自有次第而公弗能待也汲<lb/>
　汲焉圍之欲?勝取弱而自以為功夫郈費之墮因<lb/>
　其叛也成未嘗叛而圍之于是三家之志疑矣成之<lb/>
　所以不可墮而孔子之施為亦不可復行也史記魯<lb/>
　世家十二諸侯年表載女樂事皆在此年孔子世家<lb/>
　誤也<lb/>
十有三年春齊侯衛侯次于垂葭<hi>穀無衛侯葭公作瑕</hi>
　傳稱師渡河伐晉河?以無晉師乃止不果伐也故不<lb/>
<pb n="21b"/>
　書<lb/>
夏築蛇淵囿　大蒐于比蒲<lb/>
　既築囿而大蒐則大蒐必非畏備之心亦以從禽耀<lb/>
　武而已廬陵李氏曰此正與受女樂事相類定公君<lb/>
　臣以為齊人已服叛臣已去國家閒暇可以般樂耳<lb/>
　此?非孔子用事時<lb/>
衛公孟彄帥師伐曹　秋晉趙鞅入于晉陽以叛<lb/>
　傳言趙鞅奔晉陽晉人圍之是以君命圍之也故荀<lb/>
<pb n="22a"/>
　躒曰三臣始禍而獨逐鞅刑已不均則鞅之書叛以<lb/>
　拒君命也夫三臣之罪同而獨加兵于鞅者以鞅之<lb/>
　專戮實為禍始也且晉陽地險兵強恐其據之以作<lb/>
　亂則為晉之患耳<lb/>
冬晉荀寅士吉射入于朝歌以叛<hi>荀寅下公有及字</hi>
　晉侯聽荀躒之言遂舍鞅而伐范中行氏是范中行<lb/>
　可伐也鞅未逐而伐之此范中行所以不服也至于<lb/>
　伐公不勝而奔朝歌比于趙鞅則為效尤而更甚焉<lb/>
<pb n="22b"/>
　其罪同故書法亦同知趙鞅之入止拒范中行而寅<lb/>
　吉射之入為拒公則書法亦宜稍有軒輊豈得?無<lb/>
　分?如此<lb/>
晉趙鞅歸于晉<lb/>
　三卿之叛知躒請皆逐之而韓魏獨為趙氏請于是<lb/>
　范中行逐而趙氏得歸晉之六卿其存者四卿韓魏<lb/>
　與趙合而知氏亦孤三家分晉之本成于此矣陳氏<lb/>
　曰叛臣未有書歸者叛而書歸則佚賊不足言也<lb/>
<pb n="23a"/>
薛?其君比<lb/>
　此亦闕疑之辭也與晉州蒲莒庶其吳僚同<lb/>
十有四年春衛公叔戍來奔衛趙陽出奔宋<lb/>
　周禮冢宰兼統?中亦惟嚴?正?伯之選治之未<lb/>
　亂之先而已既亂而後治之雖古大臣有所不能公<lb/>
　叔戍何如人乃欲去夫人之黨其見逐宜矣趙氏曰<lb/>
　是時諸侯紛擾其大夫三五而奔三五而叛如宋之<lb/>
　華向邾之三叛臣宋之樂大心公子地之屬??成<lb/>
<pb n="23b"/>
　群今衛之亂公孫戍趙陽北?結亦相繼出奔是豈<lb/>
　一一得罪於君相扼不勝魚貫而出此又風俗之一<lb/>
　變也<lb/>
二月辛巳楚公子結陳公孫佗人帥師滅頓以頓子牂<lb/>
歸<hi>二月公作三月孫公作子牂公作牄</hi>
　頓楚之與國四年晉?楚亂而合諸侯頓亦背楚從<lb/>
　之故楚滅頓以歸者以歸楚耳陳亦與楚同罪者陳<lb/>
　昔被滅于楚幸而得復今不自念其禍反助楚以滅<lb/>
<pb n="24a"/>
　人國故春秋惡之<lb/>
夏衛北?結來奔　五月於越敗吳于檇李吳子光卒<lb/>
<hi>檇公作醉</hi>
　雞父之戰吳以罪人敗楚今越之敗吳亦以罪人此<lb/>
　法自吳創之越變而益?吳遂不及覺然則用詐者<lb/>
　適以自詐也書敗而卒猶書門于巢卒總之玩兵以<lb/>
　滅其身自取之耳<lb/>
公?齊侯衛侯于牽<hi>公作堅又作挐</hi>公至自?　秋齊侯宋公<lb/>
<pb n="24b"/>
?于洮<lb/>
　朝歌故衛都後為晉有寅吉射之奔必以朝歌附衛<lb/>
　故衛欲救之求助于齊為牽之?卒不成救則又為<lb/>
　洮之?也洮雖衛侯不與傳稱?于洮太子蒯聵獻<lb/>
　盂于齊非有求焉何為而獻地乎大抵衛有叔戍之<lb/>
　難不能頻出齊侯以盂故身任朝歌之事為之邀宋<lb/>
　以共助也宋以蕭之叛恐諸侯或助之故不敢辭?<lb/>
　以忤齊然亦未嘗?救則必辭之于?矣二?之書<lb/>
<pb n="25a"/>
　總惡齊之黨叛也傳稱鄭救朝歌此反不?者其交<lb/>
　素固不必復?也<lb/>
天王使石尚來歸脤<lb/>
　傳云戎有受脤又云受脤于社周禮大宗伯以脤膰<lb/>
　之禮親兄弟之國大行人歸脤以交諸侯之福是禮<lb/>
　有受脤亦有歸脤也但定公立十四年未嘗遣一介<lb/>
　于京師而天子千里歸脤春秋書此亦大有感矣<lb/>
衛世子蒯聵出奔宋衛公孟彄出奔鄭<lb/>
<pb n="25b"/>
　常山劉氏臨江劉氏皆謂蒯聵無?母之事乃南子<lb/>
　惡其規已而讒之故春秋不去其世子此?頗為近<lb/>
　情或疑楚商臣蔡般皆書世子不知此不待貶而惡<lb/>
　見者與書出奔不同也使蒯聵果有?母之事不去<lb/>
　世子則無以見其大惡矣其書世子出奔特以太子<lb/>
　事親不知有?無犯之義也南子知慕孔子自可積<lb/>
　誠敬以悟之宋朝身處羈旅亦可假他事以殺之也<lb/>
　若唐太子重俊之殺武三思其義則正其事則逆亦<lb/>
<pb n="26a"/>
　未知春秋之權衡耳公孟彄事無道之主既不能格<lb/>
　又不能去其見逐也又將誰咎故亦以自奔為文<lb/>
宋公之弟辰自蕭來奔<lb/>
　三書宋公之弟始終譏宋公也辰既以叛書而此書<lb/>
　來奔則亦譏魯之納叛也<lb/>
大蒐于比蒲邾子來?公<lb/>
　張氏曰蒐而邾子來?則公親蒐矣而不書公以軍<lb/>
　政不屬公也廬陵李氏曰蕭叔朝公于榖邾子?公<lb/>
<pb n="26b"/>
　于比蒲非其所也<lb/>
城莒父及霄<lb/>
　一時而城二邑勞民甚矣無冬闕文<lb/>
十有五年春王正月邾子來朝<lb/>
　汪氏曰以去年來?為未成禮故復來朝未幾又來<lb/>
　奔喪其卑屈亦已甚矣<lb/>
鼷?食郊牛牛死改卜牛<lb/>
　以?食牛致死其為災異顯然不知戒而改卜是以<lb/>
<pb n="27a"/>
　天變為不足畏也<lb/>
二月辛丑楚子滅胡以胡子豹歸<lb/>
　去年滅頓今年滅胡所以報召陵之怨也召陵之十<lb/>
　八國助楚者有矣卒無一人起而救頓與胡者是楚<lb/>
　復振而諸侯皆畏之也故滅頓復書大夫滅胡復書<lb/>
　楚子胡歸姓昭公之母曰胡女敬歸路史以為姬姓<lb/>
　非也<lb/>
夏五月辛亥郊　壬申公薨于高寢　鄭罕達帥師伐<lb/>
<pb n="27b"/>
宋<hi>罕公作軒</hi>　齊侯衛侯次于渠蒢<hi>公作遽蒢</hi>
　鄭宋間有隙地相與盟曰勿有是宋公子地之屬自<lb/>
　蕭奔鄭鄭城其三邑以居焉事見哀十二年傳此書<lb/>
　伐之者宋必來?故伐之鄭黨叛臣以伐其君齊衛<lb/>
　救之義也然宋雖?洮而朝歌之救宋不與而鄭與<lb/>
　焉故齊衛之親宋不如其親鄭也書次不書救不果<lb/>
　于救也齊衛之趨義不如其趨利也<lb/>
邾子來奔喪<lb/>
<pb n="28a"/>
　諸侯不親??何?奔喪非禮甚矣邾自昭公之世<lb/>
　為魯所虐定公為拔之盟終其世不犯故來?來朝<lb/>
　來奔喪實感其?也與宣公之奔齊喪成公之奔晉<lb/>
　喪公私誠偽情有不同其為非禮則一也<lb/>
秋七月壬申姒氏卒<hi>姒榖作戈</hi>
　姒氏者哀公之母定公之妾哀公以喪在殯未及尊<lb/>
　其母故卒不稱夫人?不稱小君<lb/>
八月庚辰朔日有食之　九月滕子來??<lb/>
<pb n="28b"/>
丁巳?我君定公雨不克?戊午日下昃乃克?<lb/>
　天之降罰與敬嬴同其得位不以正也<lb/>
辛巳?定姒　冬城漆<lb/>
　漆即邾庶其邑襄二十一年以之來奔者今將伐邾<lb/>
　故城之固其所已得者而後可圖其所未得者此三<lb/>
　家之謀也<lb/>
　<lb/>
　讀春秋?記卷十一<lb/>
</p>
<p>
</p>
  </div>
</body>
</text>
</TEI>