<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孝經注疏卷五</head> <lb/>
    <p>
<pb n="1a"/>
欽定四庫全書<lb/>
　孝經注疏卷五<lb/>
　　唐明皇御注　陸德明音義　宋邢昺疏<lb/>
　聖治章第九疏<hi>正義曰此言?子聞明王孝治以致和平因問聖人之德更有大於孝否</hi>
　<hi>夫子因問而?聖人之治故以名章次孝治之後</hi>
?子曰敢問聖人之德無以加於孝乎注?聞明王孝<lb/>
理以致和平又問聖人德教更有大於孝不子曰天地<lb/>
之性人為貴注貴其異於萬物也人之行莫大於孝注<lb/>
<pb n="1b"/>
孝者德之本也孝莫大於嚴父注萬物資始於乾人倫<lb/>
資父為天故孝行之大莫過尊嚴其父也嚴父莫大於<lb/>
配天則周公其人也注謂父為天雖無貴賤然以父配<lb/>
天之禮始自周公故曰其人也音義<hi>聖從壬正從王非行下孟反注同周公名旦文王之子武王之弟</hi>疏<hi>正義曰夫子前?孝治天下能致災害不生禍亂不作是言德行之大也?言聖德之廣不過於孝無以發端故又假?子之問曰聖人之?更有加於孝乎乎猶否也夫子承問而釋之曰天地之性人為貴性生也言天地之所生唯人最貴也人之所行者莫有大於孝行也孝行之大者莫有大於尊嚴其父也嚴父之大者莫有大於以父配天而祭也言以父配天而祭之者則文王之子成王叔父周<pb n="2a"/>公是其人也注貴其至物也○正義曰此依鄭注也夫稱貴者是殊異可重之名按禮運曰人者五行之秀氣也尚書曰惟天地萬物父母惟人萬物之靈是異於萬物也注萬物至父也○正義曰云萬物資始於乾者易云大哉乾元萬物資始是也云人倫資父為天者曲禮曰父之?弗與共戴天鄭?曰父者子之天也殺己之天與共戴天非孝子也杜預左氏傳曰婦人在室則天父出則天夫是人倫資父為天也云故孝行之大莫過尊嚴其父也者尊謂崇也嚴敬也父既同天故?尊嚴其父是孝行之大也注謂父至人也○正義曰云謂父為天雖無貴賤者此?釋配天之禮始自周公故先張此文言人無限貴賤皆得謂父為天也云然以父配天之禮始自周公故曰其人也者但以父配天?檢?經更無殊?按禮記有虞氏尚德不郊其祖夏殷始尊祖於郊無父配天之禮也周公大聖而首行之禮無二尊既以后稷配郊天不可又以文王配之五帝天之?名<pb n="2b"/>也因享明堂而以文王配之是周公嚴父配天之義也亦所以申文王有尊祖之禮也經稱周公其人注順經?故曰始自周公也</hi>昔者周公郊祀后稷以配天注后稷周之始<lb/>
祖也郊謂圜丘祀天也周公攝政因行郊天之祭乃尊<lb/>
始祖以配之也宗祀文王於明堂以配上帝注明堂天<lb/>
子布政之?也周公因祀五方上帝於明堂乃尊文王<lb/>
以配之也是以四海之?各以其職來祭注君行嚴配<lb/>
之禮則德教刑於四海海?諸侯各修其職來助祭也<lb/>
夫聖人之德又何以加於孝乎注言無大於孝者音義<lb/>
<pb n="3a"/>
<hi>祀音似后音後稷官名后稷名棄周公之始祖也夫音符</hi>疏<hi>正義曰前陳周公以父配天因言配天之事自昔武王既崩成王年幼即位周公攝政因行郊天祭禮乃以始祖后稷配天而祀之因祀五方上帝於明堂之時乃尊其父文王以配而享之尊父祖以配天崇孝享以致敬是以四海之?有土之君各以其職貢來助祭也既明聖治之義乃總其意而答之也周公聖人首為尊父配天之禮以極於孝敬之心則夫聖人之德又何以加於孝乎是言無以加也注后稷至配之○正義曰云后稷周公之始祖也者按周本紀云后稷名棄其母有邰氏女曰姜嫄為帝嚳元妃出野見巨人跡心忻然欲踐之踐之而身動如孕者居期而生子以為不祥棄之隘巷馬牛過者皆辟不踐徙置之林中適?山林多人遷之而棄渠中?上飛鳥以其翼覆藉之姜嫄以為神遂收?長之初欲棄之因名曰棄棄為兒好種?麻菽及為成人遂好耕農帝堯舉為農師天下得其利有<pb n="3b"/>功帝舜曰棄黎民阻饑爾后稷播時百穀封棄於邰號曰后稷后稷?孫公劉復修其業自后稷至王季十五世而生文王受命作周按毛詩大雅生民之序曰生民尊祖也后稷生於姜嫄文武之功起於后稷故推以配天焉是也云郊謂圜丘祀天也者此孔傳文祀祭也祭天謂之郊周禮大司樂云凡樂圜鐘為??鐘為角太蔟為?姑洗為羽????孤竹之管雲和之琴瑟雲門之舞冬日至於地上之圜丘奏之若樂六變則天神皆降可得而禮矣郊特牲曰郊之祭也迎長日之至也大報天而主日也兆於南郊就陽位也又曰郊之祭也大報本反始也言以冬至之後日漸長郊祭而迎之是建子之月則與經俱郊祀於天明圜丘南郊也云周公攝政因行郊天之祭乃尊始祖以配之也者按文王世子稱仲尼曰昔者周公攝政踐阼而治抗世子法於伯禽所以善成王也則郊祀是周公攝政之時也公羊傳曰郊則曷為必祭稷王者必以其祖配王者則曷為必<pb n="4a"/>以其祖配自?出者無主不行自外至者無主不止言祭天則天神為客是外至也?人為主天神乃至故尊始祖以配天神侑坐而食之按左氏傳曰凡祀?蟄而郊又云郊祀后稷以祈農事也而鄭注禮郊特牲乃引易?曰三王之郊一用夏正建寅之月也此言迎長日者建卯而晝夜分分而日長也然則春分而長短分矣此則迎在未分之前至謂春分之日也夫至者是長短之極也明分者晝夜均也分是四時之中?蟄在建寅之月過至而未及分必於夜短方為日長則左氏傳不應言?蟄也若以日長有漸郊可預迎則其初長宜在極短之日故知傳啟蟄之郊是祈農之祭也周禮冬至之郊是迎長日報本反始之祭也鄭?以祭法有周人禘嚳之文遂變郊為祀感生之帝謂東方青帝靈威仰周為木?威仰木帝以駮之曰按爾雅曰祭天曰燔柴祭地曰瘞薶又曰禘大祭也謂五年一大祭之名又祭法祖有功宗有德皆在宗廟本非郊配若依鄭?以帝<pb n="4b"/>嚳配祭圜丘是天之最尊也周之尊帝嚳不若后稷今配青帝乃非最尊實乖嚴父之義也且?窺經籍?無以帝嚳配天之文若帝嚳配天則經應云禘嚳於圜丘以配天不應云郊祀后稷也天一而已故以所在祭在郊則謂為圜丘言於郊為壇以象圜天圜丘即郊也郊即圜丘也其時中郎馬昭抗章固執當時?博士張融質之融稱漢世英儒自董仲舒劉向馬融之倫皆斥周人之祀昊天於郊以后稷配無如??配蒼帝也然則周禮圜丘則孝經之郊聖人因尊事天因卑事地安能復得祀帝嚳於圜丘配后稷於蒼帝之禮乎且在周頌思文后稷克配彼天又昊天有成命郊祀天地也則郊非蒼帝通儒同辭肅?為長伏以孝為人行之本祀為國事之大孔聖垂文固非臆?前儒詮證各擅一家自頃修撰備經斟覆究理則依王肅為長從?則鄭義已久王義其聖證之論鄭義其於三禮義宗王鄭是非於禮記其義文多卒難詳縷?此略?機要且舉二端焉<pb n="5a"/>注明堂至之也○正義曰云明堂天子布政之?也者按禮記明其二端注明堂朝諸侯于明堂之位天子負斧依南鄉而立明堂也者明諸侯之尊卑也制禮作樂頒度量而天下大服知明堂是布政之?也云周公因祀五方上帝於明堂乃尊文王以配之也者五方上帝即是上帝也謂以文王配五方上帝之神侑坐而食也按鄭注論語云皇皇后帝?謂太?五帝在天為上帝分王五方為五帝舊?明堂在國之南去王城七里以近為媟南郊去王城五十里以?為嚴五帝卑於昊天所以於郊祀昊天於明堂祀上帝也其以后稷配郊以文王配明堂義見於上也五帝謂東方青帝靈威仰南方赤帝赤熛怒西方白帝白招拒北方?帝汁光紀中央?帝含樞紐鄭?云明堂居國之南南是明陽之地故曰明堂按史記云?帝接萬靈於明庭明庭即明堂也明堂起於?帝周禮考工記曰夏后氏世室殷人重屋周人明堂先儒舊?其制不同按大戴禮云明堂凡<pb n="5b"/>九室一室而有四?八牖三十六?七十二牖以茅蓋屋上圓下方鄭?據援神契云明堂上圜下方八牖四闥考工記曰明堂五室稱九室者或云取象陽數也八牖者?數也取象八風也三十六?取象六甲子之爻六六三十六也上圜象天下方法地八牖者即八節也四闥者象四方也稱五室者取象五行皆無明文也以意釋之耳此言宗祀於明堂謂九月大享靈威仰等五帝以文王配之即月令云季秋大享帝注云?祭五帝以其上言舉五穀之要?帝籍之收於神倉九月西方成事終而報功也注君行至祭也○正義曰云君行嚴配之禮者此謂宗祀文王於明堂以配天是也云則德教刑於四海海?諸侯各修其職來助祭也者謂四海之?六服諸侯各脩其職貢方物也按周禮大行人以九儀辨諸侯之命廟中?幣三享又曰侯服貢祀物鄭云犧牲之屬甸服貢嬪物注云絲枲也男服貢器物注云尊彝之屬也采服貢服物注云?纁絺纊也?服貢<pb n="6a"/>材物注云八材也要服貢貨物注云龜貝也此是六服諸侯各脩其職來助祭又若尚書武城篇云丁未祀于周廟邦甸侯?駿奔走執豆籩亦是助祭之義也</hi>故親生之膝下以?父母日<lb/>
嚴注親猶愛也膝下謂孩幼之時也言親愛之心生於<lb/>
孩幼比及年長漸識義方則日加尊嚴能致敬於父母<lb/>
也聖人因嚴以教敬因親以教愛注聖人因其親嚴之<lb/>
心敦以愛敬之教故出以就傅趨而過庭以教敬也抑<lb/>
搔癢痛懸衾篋枕以教愛也聖人之教不肅而成其政<lb/>
不嚴而治注聖人順?心以行愛敬制禮則以施政教<lb/>
<pb n="6b"/>
亦不待嚴肅而成理也其所因者本也注本謂孝也音<lb/>
義<hi>膝辛七反從木入水桼音七正?羊尚反日人實反注同日者實也日日行孝故無闕也象日治直吏反</hi>
疏<hi>正義曰此更廣陳嚴父之由言人倫正性必在蒙幼之年教之則明不教則昧言親愛之心生在其孩幼膝下之時於是父母則教示比及年長漸識義方則日加尊嚴能致敬於父母故云以?父母日嚴也是以聖人因其日嚴而教之以敬因其知親而教之以愛故聖人因之以施政教不待嚴肅自然成治也然其所因者在於孝也言本皆因於孝道也注親猶至母也○正義曰云親猶愛也者嫌以親為父母故云親猶愛也云膝下謂孩幼之時也者按?則云子生三月妻以子見於父父執子之右手孩而名之按?文云孩小兒笑也謂指其頤下令之笑而為之名故知膝下謂孩幼之時也云親愛之心生於孩幼之時也者言孩幼之時已有親<pb n="7a"/>愛父母之心生也云比及年長漸識義方則日加尊嚴能致敬於父母也者春秋左氏傳石碏曰臣聞愛子教之以義方方猶道也謂教以仁義合宜之道也其教之者按禮記?則子能飲食教以右手能言男唯女俞男鞶革女鞶絲六年教之數與方名七年男女不同席不共食八年出入門?及即席飲食必後長者始教之讓九年教之數目又曲禮云幼子常視無誑立必正方不傾?與之提?則兩手奉長者之手負劍辟咡詔之則掩口而對注約彼文為?故曰日加尊嚴言子幼而誨及長則能致敬其親也注聖人至愛也○正義曰父子之道簡易則慈孝不接狎則怠慢生焉故聖人因其親嚴之心敦以愛敬之教也云出以就傅者按禮記?則云十年出就外傅居宿於外學書記鄭云外傅教學之師也謂年十?出就外傅居宿於外就師而學也按十年出就外傅指命士以上今此引之則尊卑皆然也云趨而過庭以教敬也者言父之與子於禮不得常同居<pb n="7b"/>處也按論語云陳亢問於伯魚曰子亦有異聞乎對曰未也?獨立鯉趨而過庭曰學禮乎對曰未也不學禮無以立鯉退而學禮聞斯二者陳亢退而喜曰問一得三聞詩聞禮又聞君子之?其子也故注約彼文以為?也云抑搔癢痛懸衾篋枕以教愛也者此?約?則文按彼云以適父母舅姑之所及所下氣怡聲問衣燠寒疾痛苛癢而敬抑搔之父母舅姑?坐奉席請何鄉??長者奉席請何趾少者執?與坐御者舉几斂席與簞懸衾篋枕斂簟而襡之鄭注云??乃敷之也襡韜也是父母未?故衾被則懸枕則置篋中言子有近父母之道所以教其愛也夫愛以敬生敬先於愛無宜待教而此言教敬愛者禮記樂記曰樂者為同禮者為異同則相親異則相敬樂勝則流是愛深而敬薄也禮勝則離是嚴多而愛殺也不教敬則不嚴不和親則忘愛所以先敬而後愛也舊注取士章之義而分愛敬父母之?此其失也注聖人至理也○正義曰云聖人順<pb n="8a"/>?心以行愛敬者聖人謂明王也聖者通也稱明王者言在位無不照也稱聖人者言用心無不通也順?心者則首章以順天下是也以行愛敬者則天子能愛親敬親者是也云制禮則以施政教者則德教加於百姓是也云亦不待嚴肅而成理也者?言王化順此而行也言亦者三才章已有成理之言故云亦也注本謂至孝也○正義曰此依鄭注也首章云夫孝德之本也制?曰夫人倫正性在蒙幼之中導之斯通壅之斯蔽故先王慎其所養於是乎有胎中之教膝下之訓感之以惠和而日親焉期之以恭順而日嚴焉夫親也者?乎正性而達人情者也故因其親嚴之心教以愛敬之範則不嚴而治不肅而成謂其本於先祖也</hi>父子<lb/>
之道天性也君臣之義也注父子之道天性之常加以<lb/>
尊嚴又有君臣之義父母生之續莫大焉注父母生子<lb/>
<pb n="8b"/>
傳體相續人倫之道莫大於斯君親臨之厚莫重焉注<lb/>
謂父為君以臨於己恩義之厚莫重於斯音義<hi>父子之道古文從此已下?為一章續音俗相續也</hi>疏<hi>正義曰此言父子恩親之情是天生自然之道父以尊嚴臨子子以親愛事父尊卑既陳貴賤斯位則子之事父如臣之事君易稱乾元資始坤元資生又論語曰子生三年然後免於父母之?是父母生己傳體相續此為大焉言有父之尊同君之敬恩義之厚此最為重也注父子至之義○正義曰云父子之道天性之常者父子之道自然慈孝本乎天性則生愛敬之心是常道也云加以尊嚴又有君臣之義者言父子相親本於天性慈孝生於自然既能尊嚴於親又有君臣之義故易家人卦曰家人有嚴君焉父母之謂也是謂父母為嚴君也注父母至於斯○正義曰按?文云續連也言子繼於父母相連<pb n="9a"/>不?也易稱生生之謂易言後生次於前也此則傳續之義也注謂父至於斯○正義曰上引家人之文言人子之道於父母有嚴君之義此章既陳聖治則事?於人君也按禮記文王世子稱昔者周公攝政抗世子法於伯禽使之與成王居欲令成王之知父子君臣之義君之於世子也親則父也尊則君也有父之親有君之尊然後兼天下而有之者言既有天性之恩又有君臣之義厚重莫過於此也</hi>故不愛其親而<lb/>
愛他人者謂之悖德不敬其親而敬他人者謂之悖禮<lb/>
注言盡愛敬之道然後施教於人違此則於德禮為悖<lb/>
也以順則逆民無則焉注行教以順人心今自逆之則<lb/>
下無所法則也不在於善而皆在於凶德注善謂身行<lb/>
<pb n="9b"/>
愛敬也凶謂悖其德禮也雖得之君子不貴也注言悖<lb/>
其?禮雖得志於人上君子之不貴也音義<hi>故不愛其親古文從此以下?為一章悖補對反注同</hi>疏<hi>正義曰此?愛敬之失悖於德禮之事也所謂不愛敬其親者是君上不能身行愛敬也而愛他人敬他人者是教天下行愛敬也君自不行愛敬而使天下人行是謂悖德悖禮也惟人君合行政教以順天下人心今則自逆不行翻使天下之人法行於逆道故人無所法則斯乃不在於善而皆在於凶德在謂心之所在也凶謂凶害於?也如此之君雖得志於人上則古先哲王聖人君子之所不貴也注言盡至悖也○正義曰云言盡愛敬之道然後施教於人者此孔傳也則天子章言愛敬盡於事親而德教加於百姓是也云違此則於德禮為悖也者按禮記大學云堯舜率天下以仁而民從之桀紂率天下<pb n="10a"/>以暴而民從之其所令反其所好而民不從是故君子有諸己而后求諸人無諸己而后非諸人所藏乎身不恕而能喻諸人者未之有也是知人君若違此不盡愛敬之道而教天下人行愛敬是悖逆於德禮也注善謂至禮也○正義曰云善謂身行愛敬也者謂身行愛敬乃為善也云凶謂悖其德禮也者悖猶逆也言逆其德禮則為凶也注言悖至貴也○正義曰云悖其德禮者此依魏注也謂人君不行愛敬於其親鄭注云悖若桀紂是也云雖得志於人上君子之不貴也者言人君如此是雖得志居人臣之上幸免?逐之禍亦聖人君子之所不貴言賤惡之也</hi>君子則不然注不悖德禮也言思可道行<lb/>
思可樂注思可道而後言人必信也思可樂而後行人<lb/>
必?也德義可尊作事可法注立德行義不違道正故<lb/>
<pb n="10b"/>
可尊也制作事業動得物宜故可法也容止可觀進退<lb/>
可度注容止威儀也必合?矩則可觀也進退動?也<lb/>
不越禮法則可度也以臨其民是以其民畏而愛之則<lb/>
而象之注君行六事臨撫其人則下畏其威愛其德皆<lb/>
放象於君也故能成其德教而行其政令注上正身以<lb/>
率下下順上而法之則德教成政令行也音義<hi>樂如字音洛注同</hi>疏<hi>正義曰前?為君而為悖德禮之事此言聖人君子則不然也君子者?慎其言行動止舉措思可道而後言思可樂而後行故德義可以尊崇作業可以為法威容可以觀望進退皆脩禮法以此六事君臨其<pb n="11a"/>民則人畏威而親愛之法則而象效之故德教以此而成政令以此而行也注不悖德禮也○正義曰此依魏注也言君子舉措皆合德禮無悖逆也注思可至?也○正義曰言者心之聲也思者心之慮也可者事之合也道謂陳?也行謂施行也樂謂使人?服也禮記中庸稱天下至聖言而民莫不信行而民莫不?也注立德至可法也○正義曰云立德行義不違道正故可尊也者此依孔傳也劉炫云德者得於理也義者宜於事也得理在於身宜事見於外謂理得事宜行道守正故能為人所尊也云制作事業動得物宜故可法也者作謂造立也事謂施為也易曰舉而措之天下之民謂之事業言能作?物之端為器用之式造立於已成式於物物得其宜故能使人法象也注容止至度也○正義曰云容止威儀也必合?矩則可觀也者此依孔傳也容止謂禮容所止也漢書儒林傳云魯徐生善為容以容為禮官大夫是也威儀即儀禮也中庸云威儀三千<pb n="11b"/>是也春秋左氏傳曰有威而可畏謂之威有儀而可象謂之儀言君子有此容止威儀能合?矩按禮記玉藻云周還中?折還中矩鄭云反行也宜圜曲行也宜方是合?矩故可觀云進退動?也者進則動也退則?也按易乾文言曰進退?常非離?也又艮卦彖曰時止則止時行則行動?不失其時其道光明是進退則動?也云不越禮法則可度也者動?不乖越禮法故可度也注君行至君也○正義曰云君行六事臨撫其人者言君施行六事以臨撫下人六事即可度以上之事有六也云則下畏其威愛其德皆放象於君也者按左傳北?文子對衛侯?威儀之事稱有威而可畏謂之威有儀而可象謂之儀君有君之威儀其臣畏而愛之則而象之又因引周書數文王之德曰大國畏其力小國懷其德言畏而愛之也詩云不識不知順帝之則言則而象之也又云君子在位可畏施舍可愛進退可度周旋可則容止可觀作事可法德行可象聲氣可樂<pb n="12a"/>動作有文言語有章以臨其下謂之有威儀也據此與經雖稍殊?大抵皆敘君之威儀也故經引詩云其儀不忒其義同也注上正至行也○正義曰云上正身以率下者此依孔傳也論語孔子對季康子曰子率以正孰敢不正又曰其身正不令而行是正其身之義也云下順上而法之者言正其身以率下則下人皆從之無不法云則德教成政令行也者言風化當如此也</hi>詩云淑人君子其儀不忒注<lb/>
淑善也忒差也義取君子威儀不差為人法則音義<hi>詩云此詩曹風鳲鳩之篇語淑常六反儀字從人忒他得反差也</hi>疏<hi>正義曰夫子述君子之德既畢乃引?風鳲鳩之詩以?美之言善人君子威儀不差失也注淑善至法則○正義曰云淑善也忒差也者此依鄭注也淑善釋詁文釋言云爽差也爽忒也轉互相訓故忒得為差也云義取君子威儀不差為人法則者亦言引詩<pb n="12b"/>大意如此也</hi>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷五<lb/>
<pb n="13a"/>
　孝經注疏卷五考證<lb/>
無以加於孝乎○古文句首有其字<lb/>
宗祀文王於明堂以配上帝注周公因祀五方上帝於<lb/>
　明堂○<hi>臣清植</hi>按郊祀明堂皆祭昊天上帝也五帝<lb/>
　則朱子以為五方帝四時迎氣則祭之是也且以太<lb/>
　?炎帝?帝少?顓頊配不以文王配邢昺疏猶沿<lb/>
　鄭康成之?而訛<lb/>
各以其職來祭○古文作來助祭<lb/>
<pb n="13b"/>
父子之道○古文句上有子曰二字又析此下至厚莫<lb/>
　重焉為一章<lb/>
天性也君臣之義也○古文無二也字<lb/>
故不愛其親○古文句上無故字有子曰二字又析此<lb/>
　下至章末為一章<lb/>
而皆在於凶德○朱子?誤本無而字<lb/>
君子不貴也○古文作君子所不貴<lb/>
言思可道行思可樂○古文二思字俱作斯<lb/>
<pb n="14a"/>
而行其政令○朱子?誤本無其字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷五考證<lb/>
</p>
<p>
</p>
  </div>
</body>
</text>
</TEI>