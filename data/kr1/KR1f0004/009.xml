<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>孝經注疏卷九</head> <lb/>
    <p>
<pb n="1a"/>
欽定四庫全書<lb/>
　孝經注疏卷九<lb/>
　　唐明皇御注　陸德明音義　宋?昺疏<lb/>
　喪親章第十八疏<hi>正義曰此章首云孝子之喪親也故章中皆論喪親之事喪亡也失</hi>
　<hi>也父母之亡沒謂之喪親言孝子亡失其親也故以名章結之於末矣</hi>
子曰孝子之喪親也注生事已畢死事未見故發此事<lb/>
哭不偯注氣竭而息聲不委曲禮無容注觸地無容言<lb/>
不文注不為文?服美不安注不安美?故服縗麻聞<lb/>
<pb n="1b"/>
樂不樂注悲哀在心故不樂也食?不甘注?美也不<lb/>
甘美味故疏食水飲此哀戚之情也注謂上六句三日<lb/>
而食?民無以死傷生?不滅性此聖人之政也注不<lb/>
食三日哀?過情滅性而死皆虧孝道故聖人制禮施<lb/>
?不令至於殞滅喪不過三年示民有終也注三年之<lb/>
喪天下達禮使不肖企及賢者俯從夫孝子有終身之<lb/>
憂聖人以三年為制者使人知有終竟之限也音義<hi>喪如字又息浪反見賢遍反哭苦谷反偯於豈反俗作哀非說文作怒云痛聲也音同文文?也本或作聞非樂如<pb n="2a"/>字不樂之樂音洛注不樂同戚七?反喪不之喪蘇郎反注同示神志反企丘豉反俯音甫</hi>疏<hi>正義曰此夫子述喪親之義言孝子之喪親哭以氣竭而止不有餘偯之聲舉措進退之禮無趨翔之容有事應言則言不為文?服美不以為安聞樂不以為樂假食美味不以為甘此上六事皆哀戚之情也三日而食者聖人設?無以親死多日不食傷及生人雖即?瘠不令至於殞滅性命此聖人所制喪禮之政也又服喪不過三年示民有終畢之限也注生事至此事○正義曰此依鄭注也生事謂上十七章說生事之禮已畢其死事經則未見故又?此章以言也注氣竭至委曲○正義曰此依鄭注也禮記閒傳曰斬衰之哭若?而不反齊衰之哭若?而反此注據斬衰而言之是氣竭而後止息又曰大功之哭三曲而偯鄭注云三曲一舉聲而三折也偯聲餘從容也是偯為聲餘委曲也斬衰則不偯故云聲不委曲也注觸地無容○正義曰此禮記問喪之文<pb n="2b"/>也以其悲哀在心故形變於外所以稽顙觸地無容哀之至也注不為文?○正義曰案喪服四制云三年之喪君不言又云不言而事行者扶而起言而后事行者杖而起鄭?云扶而起謂天子諸侯也杖而起謂大夫士也今此經云言不文則是謂臣下也雖則有言志在哀慼不為文?也注不安至縗麻○正義曰案論語孔子責宰我云食夫稻衣夫錦於汝安乎美?謂錦繡之類也故禮記問喪云身不安美是也孝子喪親心如斬截為其不安美?故聖人制禮令服縗麻當心麤布長六寸廣四寸麻為腰絰首絰俱以麻為之縗之言摧也絰之言實也孝子服之明其心實摧痛也韋昭引書云成王既崩康王冕服即位既事畢反喪服據此則天子諸侯但定位初喪是皆服美故宜不安也注悲哀至樂也○正義曰此依鄭注也言至痛中?悲哀在心雖聞樂聲不為樂也注?美至水飲○正義曰?美經傳常訓也嚴植之曰美食人之所甘孝子不以為甘故問喪<pb n="3a"/>云口不甘味是不甘美味也閒傳曰父母之喪既殯食粥既虞卒哭疏食水飲不食菜果是疏食水飲也韋昭引曲禮云有疾則飲酒食肉是為食?故宜不甘也注不食至殞滅○正義曰經云三日而食?不滅性注言不食三日即三日不食也云哀?過情者是?瘠過度也言三日不食及?瘠過度因此二者有致危亡皆虧孝行之道禮記問喪云親始死傷腎乾肝焦肺水漿不入口三日又閒傳稱斬衰三日不食此云三日而食者何劉炫言三日之後乃食皆謂滿三日則食也云故聖人制禮施?不令至於殞滅者曲禮云居喪之禮?瘠不形又曰不勝喪乃比於不慈不孝是也注三年至限也○正義曰云三年之喪天下達禮者此依鄭注也禮記三年問云夫三年之喪天下之達喪也鄭?云達謂自天子至於庶人注與彼同唯改喪為禮耳云使不肖企及賢者俯從者案喪服四制曰此喪之所以三年賢者不得過不肖者不得不及橿弓曰先王之制禮也過<pb n="3b"/>之者俯而就之不至焉者跂而及之也注引彼二文欲舉中為節也起踵曰企俛首曰俯云夫孝子有終身之憂聖人以三年為制者聖人雖以三年為文其實二十五月而畢故三年問云將由夫脩?之君子與則三年之喪二十五月而畢若駟之過隙然而遂之則是無窮也故先王焉為之立中制節壹使足以成文理則釋之矣是也喪服四制曰始死三日不怠三月不解期悲哀三年憂恩之殺也故孔子云子生三年然後免於父母之懷夫三年之喪天下之達喪也所以喪必三年為制也</hi>為之棺?衣衾而舉之注<lb/>
周尸為棺周棺為?衣謂歛衣衾被也舉謂舉屍?於<lb/>
棺也陳其簠簋而哀慼之注簠簋祭器也陳奠素器而<lb/>
不見親故哀慼也擗踊哭泣哀以送之注男踊女擗祖<lb/>
<pb n="4a"/>
載送之卜其宅兆而安措之注宅墓穴也兆塋域也葬<lb/>
事大故卜之為之宗廟以鬼享之注立廟祔祖之後則<lb/>
以鬼禮享之春秋祭祀以時思之注寒暑變移益用增<lb/>
感以時祭祀展其孝思也音義<hi>棺音官?音郭衾其?反舊如字注同簠音甫簋音軌簠簋俱祭器名擗婢亦反字亦作?踴音勇泣起及反兆卦也字書皆作垗廣韻云垗葬也廟字亦作?享許丈反又作饗</hi>疏<hi>正義曰此言送終之禮及三年之後宗廟祭祀之事也言孝子送終須為棺?衣衾也大歛之時則用衾而舉尸?於棺中也陳設簠簋之奠而加哀慼葬則男踊女擗哭泣哀號以送之親既長依丘壟故卜選宅兆之地而安置之既葬之後則為宗廟以鬼神之禮享之三年之後感念於親春秋祭祀以<pb n="4b"/>時思之也注周尸至棺也○正義曰云周尸為棺周棺為?者此依鄭注也檀弓稱葬也者藏也藏也者欲人之弗得見也是故衣足以飾身棺周於衣?同於棺土周於?注約彼文故言周尸為棺周棺為槨也白虎通云棺之言完宜完?也槨之言廓謂開廓不使土侵棺也易?辭曰古之葬者厚衣之以薪葬之中野不封不樹喪期無數後世聖人易之以棺槨案禮記云有虞氏瓦棺夏后氏堲周殷人棺槨周人牆置翣則虞夏之時棺槨之初也云衣謂歛衣衾被也舉謂舉屍?於棺也者此依孔傳也衣謂襲與大小歛之衣也衾謂單被覆尸薦尸所用從初死至大歛凡三度加衣也一是襲也謂沐尸竟著衣也天子十二稱公九稱諸侯七稱大夫五稱士三稱襲皆有袍袍之上又有衣一通朝祭之服謂之一稱二是小歛之衣也天子至士皆十九稱不復用袍衣皆有絮也三是大歛也天子百二十稱公九十稱諸侯七十稱大夫五十稱士三十稱衣皆襌祫也喪<pb n="5a"/>大記云布紟二衾君大夫士一也鄭?云二衾者或覆之或薦之是舉屍所用也棺槨之數貴賤不同皇侃據檀弓以天子之棺四重謂水兕革棺杝棺一梓棺二最在?者水牛皮次外兕牛皮各厚三寸為一重合厚六寸又有杝棺厚四寸謂之椑棺言漆之甓甓然前三物為二重合一尺外又有梓棺厚六寸謂之屬棺言連屬?外就前四物為三重合厚一尺六寸外又有梓棺厚八寸謂之大棺言其最大在?棺之外就前五物為四重合厚二尺四寸也上公去水牛皮則三重合厚二尺一寸也侯伯子男又去兕牛皮則二重合厚一尺八寸上大夫又去椑棺一重合厚一尺四寸下大夫亦一重但屬四寸大棺六寸合厚一尺士不重無屬唯大棺六寸庶人即棺四寸案檀弓云?槨以端長六寸又喪大記曰君松槨大夫?槨士雜木槨是也注簠簋至慼也○正義曰云簠簋祭器也者周禮?人職云丸祭祀供簠簋實之陳之是簠簋為器也故鄭?云方曰簠圓曰<pb n="5b"/>簋盛黍稷稻粱器云陳奠素器而不見親故哀慼也者下檀弓云奠以素器以生者有哀素之心也又案陳簠簋在衣衾之下哀以送之上舊說以喪大歛祭是不見親故哀慼也注男踊至送之○正義曰案問喪云在?曰尸在棺曰柩動尸舉柩哭踊無數惻怛之心痛疾之意悲哀志懣氣盛故袒而踊之婦人不宜袒故???心爵踊殷殷田田如壞牆然則是女質不宜極踊故以擗言之據此女既有踊則男亦有擗是互文也云祖載送之者案既夕禮柩車遷祖質明設遷祖奠曰側徹之乃載鄭注云乃舉柩郤下而載之又云商祝?柩及陳器訖乃祖注云還柩鄉外為行始又檀弓云曾子弔於負夏主人既祖鄭云祖謂移柩車去載處為行始然則祖始也以生人將行而飲酒曰祖故柩車既載而設奠謂之祖奠是祖載送之之義也注宅葬至卜之○正義曰云宅墓穴也兆塋域也者此依孔傳也案士喪禮筮宅鄭云宅葬居也詩云臨其穴惴惴其慄鄭云穴謂冢<pb n="6a"/>壙中也故云宅墓穴也案周禮?人掌公墓之地辨其兆域則兆是塋域也云葬事大故卜之者此依鄭注也孔安國云恐其下有伏石涌水泉復為市朝之地故卜之是也注立廟至享之○正義曰立廟者即禮記祭法天子至士皆有宗廟云王立七廟曰考廟曰王考廟曰皇考廟曰顯考廟曰祖考廟皆月祭之?廟為祧有二祧享嘗乃止諸侯五廟曰考廟曰王考廟曰皇考廟皆月祭之顯考廟祖考廟享嘗乃止大夫立三廟曰考廟曰王考廟曰皇考廟享嘗乃止適士二廟曰考廟曰王考廟享嘗乃止官師一廟曰考廟庶人無廟斯則立宗廟者為能終於事親也舊?云宗尊也廟?也言祭宗廟見先祖之尊?也故祭義曰祭之日入室僾然必有見乎其位周還出?愾然必有聞乎其歎息之聲是也祔祖謂以亡者之神祔之於祖也檀弓曰卒哭曰成事是日也以吉祭易喪祭明日祔祖父則是卒哭之明日而祔未卒哭之前皆喪祭也既祔之後則以鬼禮享之<pb n="6b"/>然宗廟謂士以上則春秋祭祀兼於庶人也注寒暑至思也○正義曰案祭義云霜露既降君子履之必有悽愴之心非其寒之謂也春雨露既濡君子履之必有怵惕之心如將見之是也</hi>生事愛敬死事<lb/>
哀慼生民之本盡矣死生之義備矣孝子之事親終矣<lb/>
注愛敬哀慼孝行之始終也備陳死生之義以盡孝子<lb/>
之情疏<hi>正義曰此合結生死之義言親生則孝子事之盡於愛敬親死則孝子事之盡於哀慼生民之宗本盡矣死之義理備矣孝子之事親終矣言十八章具載有此義注愛敬至之情○正義曰云愛敬哀慼孝行之始終也者愛敬是孝行之始也哀慼是孝行之終也云備陳死生之義以盡孝子之情者言孝子之情無所不盡也</hi>
<pb n="7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷九<lb/>
<pb n="8a"/>
　孝經注疏卷九考證<lb/>
孝子之喪親也○古文無也字<lb/>
此哀戚之情也○古文無也字<lb/>
此聖人之政也○古文無也字<lb/>
示民有終也○古文無也字<lb/>
卜其宅兆音義兆卦也字書皆作垗廣韻云垗葬也○<lb/>
　<hi>臣清植</hi>按此兆字乃周禮冢人辨其兆域之兆與卜<lb/>
　人其兆千有二百之兆異音義以卦訓兆是以為卜<lb/>
<pb n="8b"/>
　兆矣然筮乃得言卦卜有兆無卦?誤<lb/>
　<lb/>
　<lb/>
　<lb/>
　<lb/>
　<lb/>
　<lb/>
　孝經注疏卷九考證<lb/>
</p>
<p>
</p>
  </div>
</body>
</text>
</TEI>