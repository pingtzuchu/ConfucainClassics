<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋辯義卷九</head>
    <p>
<pb n="1a"/>
欽定四庫全書<lb/>
　春秋辯義卷九　　　　明　卓爾康　撰<lb/>
僖公一<lb/>
壬戌○惠王十八年<lb/>
元年○齊桓二十七年晉獻十八年衛文公瑕元年蔡<lb/>
　穆十六年鄭文十四年曹昭三年陳宣三十四年杞<lb/>
　惠十四年宋桓二十三年秦穆公任好元年楚成十<lb/>
　三年<lb/>
<pb n="1b"/>
春王正月<lb/>
　左傳不稱即位公出故也<lb/>
　熊氏曰繼?君?之也僖公出入不書非諱之也僖<lb/>
　公年幼季子?歸則公不必書矣<lb/>
齊師宋師曹伯次于聶北救邢<lb/>
　聶北之次公羊曰救言次不及事也胡氏曰救而書<lb/>
　次以次為譏予謂書次者不過直?其事無所褒貶<lb/>
　也有觀望而次者有俄延而次者有審時度勢而次<lb/>
<pb n="2a"/>
　者齊桓不救邢當責耳力未可進而從容以俟何害<lb/>
　乎卒之夷儀之役邢遷如歸使邢不至大創不復者<lb/>
　誰之力也杜氏曰按兵觀釁以待事張元德言屯兵<lb/>
　便利以援邢懼敵是也齊師非齊侯也齊侯不親行<lb/>
　也榖梁曹伯作曹師曹無師曹師者曹伯也曹伯稱<lb/>
　師從齊也<lb/>
　?正憲氏曰按先儒皆以衛自盟幽以?背齊不?<lb/>
　及齊見伐又抗不從故桓公棄衛不圖而盡力救邢<lb/>
<pb n="2b"/>
　以歆之非也蓋衛自宣公淫亂國勢崩解狄人猝至<lb/>
　遂爾播遷一時未有救法姑且聽其避狄處漕以俟<lb/>
　後舉非棄之也若邢與衛鄰實當狄人歸路之衝藉<lb/>
　令狄?勢襲邢邢不能支而入于狄則邢衛之地狄<lb/>
　得縱?出沒後雖欲恢復境土為邢衛計難為力矣<lb/>
　故帥宋曹之師遷于夷儀遂帥二國城之以固其根<lb/>
　本邢存則邢衛兩國之間彼此猶得?絡交制不為<lb/>
　翟所梗塞庶人民安堵可以為勞?還定之計而楚<lb/>
<pb n="3a"/>
　丘之城因可漸舉矣是救邢亦所以存衛也迺猥云<lb/>
　棄衛不救豈知伯主之心哉<lb/>
　聶北地在邢南<lb/>
　曹伯公榖作曹師<lb/>
夏六月邢遷于夷儀<lb/>
　左傳諸侯救邢邢人潰師遂逐狄人具邢器用而遷<lb/>
　之師無私焉<lb/>
　趙子常曰自遷不書有遷之者而後書非有遷之者<lb/>
<pb n="3b"/>
　而書則必有?于一國之存亡者也狄伐邢邢遷于<lb/>
　夷儀狄圍衛衛遷于帝丘皆避難也許遷者四偪于<lb/>
　鄭也蔡遷者一避楚仇也皆有?于存亡者也<lb/>
　夷儀今邢臺縣西一百四十里地有夷儀山<lb/>
　夷儀公作陳儀<lb/>
齊師宋師曹師城邢<lb/>
　公羊傳此一事也曷為復言齊師宋師曹師蓋不復<lb/>
　言師則無以知其為一事也榖梁傳是向之師也使<lb/>
<pb n="4a"/>
　之如改事然美齊侯之功也陸氏曰三國先救邢邢<lb/>
　遷後乃城之各一事據實書耳然曰再?三師見春<lb/>
　秋以?悉力存?惟有此舉不必然也一事而蒙上<lb/>
　文略者如前稱公後稱人則可若師與師等師不必<lb/>
　?而稱人也然春秋三人二人即再見必重?若四<lb/>
　人以往?上文不?非必盡有意也?四年宋公陳<lb/>
　侯蔡人衛人伐鄭四國而再?者以下有翬?之文<lb/>
　也<lb/>
<pb n="4b"/>
　?忠憲曰此城夷儀也邢國之矣故書邢<lb/>
　汪氏曰衛之滅也春秋不書滅戴公廬于曹而不言<lb/>
　遷桓公使公子無虧戍以甲士歸其祭服?馬而不<lb/>
　書救凡皆所以?桓公之封衛蓋其功不足以揜過<lb/>
　是以?其事而?其功也夫城邢城杞皆以國書惟<lb/>
　城?陵不繫國此不繫衛則城?陵之例也城邢序<lb/>
　三國之師城杞序十一國之大夫城?陵諸侯以凡<lb/>
　舉惟戍陳歸粟于蔡不言諸侯此不言諸侯則戍陳<lb/>
<pb n="5a"/>
　歸粟于蔡之例也然曰戍曰歸粟雖若魯事猶目陳<lb/>
　蔡而楚丘之書法與魯邑無異則深諱齊桓之專封<lb/>
　而責備之也歟汪氏之?如此例則是而意則非書<lb/>
　城楚丘則廬曹虧戍皆不必書非?功之?也楚丘<lb/>
　不書衛時尚未遷與?陵杞未遷同非諱封之?也<lb/>
　時尚未遷則天子之地還之天子不得繫國與初書<lb/>
　虎牢不繫鄭同非備責之?也<lb/>
　董仲舒氏曰桓公存邢衛杞不見春秋?心予之行<lb/>
<pb n="5b"/>
　法?而不予止亂之道也<lb/>
秋七月戊辰夫人姜氏薨于夷齊人以歸<lb/>
　何氏曰桓公行?王誅不阿親親<lb/>
　王樵氏曰此春秋正哀姜之誅予齊桓以討賊之義<lb/>
　也本國之辭不得直言故書薨于夷而曰齊人以歸<lb/>
　所以著齊人殺之也左氏乃謂君子以齊人殺哀姜<lb/>
　為己甚矣女子從人者也何物君子而為是言女子<lb/>
　從人在夫家有他罪父母國不討可也與?二君大<lb/>
<pb n="6a"/>
　義滅親使哀姜在魯魯不能討桓公猶不可但已?<lb/>
　其逸而在于邾乎取而殺之于夷以其尸歸桓公之<lb/>
　意蓋以其義已?于魯不可反?于魯故也以歸之<lb/>
　義胡文定程沙隨皆謂齊以喪歸魯竊詳若果歸其<lb/>
　喪齊魯鄰境豈得七月死至十有二月?始至乎經<lb/>
　凡言以歸者以歸其國也左氏是矣<lb/>
　趙氏曰榖梁云夫人薨不地地故也此?非也如夫<lb/>
　人歸寧在路遇疾而薨豈得不書地乎且君薨者皆<lb/>
<pb n="6b"/>
　記其寢被殺即不言地?公是也桓公在齊被殺而<lb/>
　亦書地故知在外不論有故無故皆書地也<lb/>
　夷今在莒州界<lb/>
楚人伐鄭<lb/>
　左氏鄭即齊故也始書楚以國舉也漸進矣<lb/>
　?始書楚<lb/>
八月公?齊侯宋公鄭伯曹伯邾人于檉<lb/>
　左氏盟于犖謀救鄭也檉宋地是時楚兵已退鄭已<lb/>
<pb n="7a"/>
　在?此舉非謀救鄭也謀?楚也季氏曰魯以齊能<lb/>
　定難乃始服楚而大國如陳衛許尚皆未至則人心<lb/>
　猶未盡一可知故與宋公定計而諸侯自此?孚不<lb/>
　待再?矣<lb/>
　檉公作朾今陳州西北有檉亭<lb/>
九月公敗邾師于偃<lb/>
　邾人既送哀姜齊人殺之因戍?丘公敗其師于偃<lb/>
　左氏曰?丘之戍將歸者也邾匿姜莒匿遂二國黨<lb/>
<pb n="7b"/>
　惡故魯皆以兵敗之或曰檉之?天下之故也偃之<lb/>
　師魯之故也事不相?義各有在<lb/>
　偃邾地<lb/>
冬十一月壬午公子友帥師敗莒師于酈獲莒拏<lb/>
　慶父奔莒莒不同心討賊乃以賂邀伐我師故詳書<lb/>
　敗獲以快其事焉季友主此戰胡氏謂有所貶非也<lb/>
　季友帥師安得不季友主戰自是直書其事而其中<lb/>
　更有??焉不以賊討慶父者體季子親親之心必<lb/>
<pb n="8a"/>
　以師敗莒之庇慶父者著季子誅亂之義慶父?二<lb/>
　君通國母危魯國即季友曲全慶父君子尚謂于義<lb/>
　不快非周公石碏之法?莒為其逋匿之地平日所<lb/>
　為押闢閃?必有不可言者是可忍乎讀春秋者于<lb/>
　敗莒獲拏而心稍愜然諸家猶有謂其詐戰幾許絮<lb/>
　語者何也公羊曰大之是也<lb/>
　酈公作?榖作麗當在魯之東鄙<lb/>
　左傳公賜季友汶陽之田及費<lb/>
<pb n="8b"/>
十有二月丁巳夫人氏之?至自齊<lb/>
　熊氏曰夫人氏則何以不稱姜杜氏曰闕文也苟有<lb/>
　所不通者則謂之闕文春秋何文不闕也夫人遜于<lb/>
　齊不稱姜氏亦闕文耶榖梁子曰為桓公諱殺同姓<lb/>
　也夫人挾小君之尊而殺二子魯人不敢討也桓公<lb/>
　為伯主疾禍亂之所生豈得顧同姓耶此非春秋所<lb/>
　恥也非春秋所恥則亦非春秋所諱矣古之人有為<lb/>
　此言者可謂辯矣然文姜去姓字而哀姜存氏終不<lb/>
<pb n="9a"/>
　能明也趙子常曰一事再見則蒙上文之例上書公<lb/>
　與夫人姜氏遂如齊則下書夫人遜于齊者即如齊<lb/>
　之姜氏也上書夫人姜氏薨于夷則下書夫人氏之<lb/>
　?至自齊者即薨夷之姜氏也此是古史簡?之體<lb/>
　可謂有見矣然亦因其可?而?之也春秋之法?<lb/>
　而婉為魯人諱哀姜不可書殺為桓公存實則主人<lb/>
　習其讀者思夫人之去姓而桓之大義滅親其功顯<lb/>
　矣此又史外之法子常之所未及也<lb/>
<pb n="9b"/>
　蘇子繇曰齊人殺哀姜而以其尸歸?之于魯僖公<lb/>
　請而?之不稱姜氏何也文姜之孫也不稱姜氏以<lb/>
　為義當?齊也哀姜之死齊既自?之矣是以不稱<lb/>
　姜也然則曷為不于其薨?焉去之薨?盡禮雖欲<lb/>
　去之而不可得故于其至焉去之也<lb/>
　?正憲氏曰齊桓既以大義縊殺哀姜?之也?之<lb/>
　則必不容復稱姜矣當是時既從僖公之請而歸其<lb/>
　?必有復之之辭曰夫人者因魯人之稱也去其姜<lb/>
<pb n="10a"/>
　者齊惡而削之也齊曰夫人氏則魯史亦曰夫人氏<lb/>
　史官亦書夫人氏聖人仍舊史之文耳不然夫人尊<lb/>
　號且存之也而獨去一姜字以示貶哉<lb/>
癸亥○惠王十九年<lb/>
二年○齊桓二十八晉獻十九衛文二蔡穆十七鄭文<lb/>
　十五曹昭四陳宣三十五杞惠十五宋桓二十四秦<lb/>
　穆二楚成十四<lb/>
春王正月城楚丘<lb/>
<pb n="10b"/>
　楚丘三傳俱以為封衛國語衛人廬于曹桓公城楚<lb/>
　丘以封之熊過氏曰楚丘魯地引戎伐?伯之楚丘<lb/>
　已足為證載讀子貢詩傳序題以定中之什為魯詩<lb/>
　則楚丘之屬魯益著矣鄒肇敏曰楚丘者何魯之楚<lb/>
　丘也今山東?州府曹州曹縣東南五十里有楚丘<lb/>
　城有景山明乎其為魯地而一統志云衛文公徙居<lb/>
　楚丘測日景于此則正因緣于定中之詩耳又據輿<lb/>
　地廣記漕楚丘二邑相近今拱州楚丘非衛所遷縣<lb/>
<pb n="11a"/>
　有景山景岡乃後人附?名之括地志拱州之景山<lb/>
　乃商之景亳在開封府歸?州非衛南之景山則竊<lb/>
　意衛縱或有楚丘而齊桓原無城衛之事何者邢遷<lb/>
　如歸衛國?亡傳所並侈為伯績也然經于救邢則<lb/>
　書邢遷夷儀則書城邢則書獨于衛無聞焉乃以城<lb/>
　楚丘為封衛又以不言城衛為衛未遷則何不先之<lb/>
　曰衛遷于楚丘而繼之曰諸侯城衛乎且春秋于諸<lb/>
　侯遷國惟自遷者不書文十三年邾文公遷繹成六<lb/>
<pb n="11b"/>
　年晉景公遷新田是也楚遷鄀而不書者外之也至<lb/>
　如許為楚逼故靈公遷葉則書悼公遷夷則書遷白<lb/>
　羽則又書許男斯遷容城則又書蔡遷于州?則書<lb/>
　即如僖三十一年狄圍衛衛遷于帝丘則書夫遷帝<lb/>
　丘書而遷楚丘獨不足書乎亦可證此之楚丘本非<lb/>
　衛地而魯自城其地如城郎城向城防城武城之類<lb/>
　云耳先是?公七年冬天王使凡伯?聘戎伐?伯<lb/>
　于楚丘以歸玩經文語意夫亦魯人之授節詰奸實<lb/>
<pb n="12a"/>
　有所缺而戎繫魯肘掖之患前者??盟唐不一而<lb/>
　足楚丘乃其要地故僖公城之以修備歟此亦一證<lb/>
　也若夫衛則何封之有公羊云入者得而不居入不<lb/>
　言圍滅不言入皆舉重也觀經但書狄入衛載馳之<lb/>
　詩亦稱歸唁衛侯可見衛原未滅?以殘破之餘城<lb/>
　郭室廬未能完繕而暫處漕邑以避狄鋒齊侯乘其<lb/>
　困以示恩甲士之戍?馬魚軒之歸或在此時及狄<lb/>
　退仍還舊都耳夫衛未嘗滅齊未嘗封而三傳誤以<lb/>
<pb n="12b"/>
　為封衛擬之莊三十二年城小榖而左氏誤以為管<lb/>
　仲夫齊桓則嘗城榖而置管仲矣彼是濟北之榖城<lb/>
　此是曲阜西北之小榖城榖則齊城之而小榖則魯<lb/>
　自城之安得強為附合耶是故知城楚丘之為?詞<lb/>
　則知定中之為魯詩周正建子春秋正月城楚丘與<lb/>
　定中之期正近其稍不相符者或是節氣有早晚或<lb/>
　是亥月鳩工而子月乃竣役耳然則衛無楚丘與傳<lb/>
　僖十二年春諸侯城衛楚丘之郛懼狄難也其事不<lb/>
<pb n="13a"/>
　見于經豈以所城者郛與城杞城緣陵城成周不類<lb/>
　故?之而三傳所言封衛其訛或原于此<lb/>
　楚丘為魯考古者多從之予謂未然戴公廬漕文公<lb/>
　播越衛國不?如?齊桓仗大義封而植之此何等<lb/>
　大事春秋豈得?沒不書確為衛楚丘無疑也書法<lb/>
　不言齊不舉諸侯?曰城楚丘?者又謂以?辭書<lb/>
　齊亦非也爾時齊桓公以伯命令諸侯板築畚插各<lb/>
　自受功各自令?諸侯奉齊之命?從本國往衛非<lb/>
<pb n="13b"/>
　與諸國同行不得書諸侯也魯有此役史書曰城楚<lb/>
　丘而已其法與襄五年戍陳十年戍鄭虎牢定五年<lb/>
　夏歸粟于蔡書法同離至不可得而?也其不書衛<lb/>
　者實是衛未遷也<lb/>
夏五月辛巳?我小君哀姜<lb/>
虞師晉師滅下陽<lb/>
　晉國大而主謀宜先晉今先虞者左氏以為賄者其<lb/>
　一也虞公好貨之君一得晉賂欣然許之傳載虞公<lb/>
<pb n="14a"/>
　請先伐虢虞欲自效于晉晉欲?情于虞發號興師<lb/>
　友邦告命必<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然身先于晉矣春秋探其故而先虞<lb/>
　此其情也乃虞公爵晉侯爵晉人初見于經春秋于<lb/>
　各國俱以漸進晉雖大國而未主盟以班次為序自<lb/>
　當先虞國而曰滅下陽邑爾其書滅何胡氏以虢有<lb/>
　下陽猶秦有潼?蜀有劍嶺一伐下陽而虢在其掌<lb/>
　中矣是滅國之道也亦非也虢在畿?逼近王都下<lb/>
　陽采地不言滅虢者諱之也<lb/>
<pb n="14b"/>
　趙氏曰虢公者天子三公下陽其所封國邑也畿?<lb/>
　之地天子所制以?公卿大夫士謂之采邑言不得<lb/>
　有其土地人民惟采取其租?而已此不可與列國<lb/>
　相爭奪者同文故變伐取言滅與戎伐凡伯于楚邱<lb/>
　變執言伐同虞晉之罪大矣<lb/>
　熊過氏曰按左疏漢志武王封仲雍曾孫周章弟虞<lb/>
　仲為泰伯嗣國今解州平陸縣東北古河東太陽縣<lb/>
　為虞公世族譜封虞仲庶孫于中國以為虞仲後為<lb/>
<pb n="15a"/>
　西吳吳者虞省文也亦謂小虢秦武公十二年滅之<lb/>
　事當在魯莊時居中國者指今靈?亦謂西虢羅氏<lb/>
　路史指為陜之平陸誤矣太陽之虞雖公爵而春秋<lb/>
　所書先大國者皆主兵也故?宋一再主兵無先齊<lb/>
　者豈論爵哉虞國于太陽而下陽虢采邑正在河東<lb/>
　太陽縣界故榖梁子以為虞塞邑蓋下陽雖虢采邑<lb/>
　而虢都河南滎陽相去視虞反若稍?季氏遂疑晉<lb/>
　絳西南相界不須假道不知晉人恐虞以疆埸相援<lb/>
<pb n="15b"/>
　耳今虞自撒其藩圍以近晉不亦愚哉邑而書滅何<lb/>
　也馬融曰虢仲封下陽叔封上陽此言無出也西虢<lb/>
　自忌父始為卿士寰?諸侯其采天子親制之其後<lb/>
　王巡虢守與之酒泉然則皆周邑也少穎林氏言天<lb/>
　子之地非諸侯所得取故書滅使若國然是也趙企<lb/>
　明因謂下陽者虢之采取之采虢復何在故書滅然<lb/>
　不知酒泉桑田桃林華山皆虢?尚在也其後火中<lb/>
　成軍乃取之始可言虢滅耳季氏以下陽即國名?<lb/>
<pb n="16a"/>
　無滅虢之事故不再書不知孟子明言假道于虞伐<lb/>
　虢者止謂虢邑耳虢嘗銜王命命曲沃伯為晉侯又<lb/>
　嘗同朝王所情好如此金氏謂曲沃賂周必虢公實<lb/>
　為之請似矣今狡焉思?封疆越國而取其采邑是<lb/>
　一舉而有數失也<lb/>
　李琪氏曰晉自武公以支代宗非有王命并吞?主<lb/>
　讀無衣之詩雖晉之臣民不能自安也春秋為是黜<lb/>
　晉不書<lb/>
<pb n="16b"/>
　虞今解州平陸縣東北下陽也上陽在?縣今?州<lb/>
　靈?縣南有虢城晉唐叔虞封國在晉陽曲沃武公<lb/>
　并晉都絳又從新田復命為絳今平陽府絳州絳縣<lb/>
　下陽公榖作夏陽<lb/>
　晉始見經<lb/>
秋九月齊侯宋公江人黃人盟于貫<lb/>
　胡傳按左氏盟于貫服江黃也?楚天下莫強焉江<lb/>
　黃者其東方之與國也二國?定盟則楚人失其右<lb/>
<pb n="17a"/>
　臂矣樂毅破齊先結韓趙孔明伐魏申好江東雖武<lb/>
　王牧野之師亦誓友邦?及庸蜀彭濮八國之人共<lb/>
　為犄角之勢也桓公此盟其服?楚之慮周矣其攘<lb/>
　夷狄免民於左?之義著矣<lb/>
　王樵氏曰張氏曰齊桓謀楚先服此二國皆近楚之<lb/>
　國也所以?交而孤楚之勢此桓公服楚之規模也<lb/>
　惟宋預盟不煩諸侯也陽榖之?亦同公榖皆以為<lb/>
　大國言齊宋?國言江?則以其餘為莫敢不至也<lb/>
<pb n="17b"/>
　此推言其勢之若是非諸侯之果皆與盟也春秋序<lb/>
　盟?皆從其實無包舉之例<lb/>
　郝仲輿曰江?楚與國也盟江?謀楚也?者謂人<lb/>
　為大夫豈江?大夫而與齊宋之君齒乎可知書人<lb/>
　之非?也<lb/>
　江今光州息縣界?今光州定城廢縣界貫梁國蒙<lb/>
　縣宋地今歸?府北五十里<lb/>
　貫公作貫澤<lb/>
<pb n="18a"/>
冬十月不雨<lb/>
楚人侵鄭<lb/>
　莊三十年楚頵已殺子元用子文為令尹兵勢浸強<lb/>
　故比年侵伐鄭<lb/>
甲子○惠王二十年<lb/>
三年○齊桓二十九晉獻二十衛文三蔡穆十八鄭文<lb/>
　十六曹昭五陳宣三十六杞?十六宋桓二十五秦<lb/>
　穆三楚成十五<lb/>
<pb n="18b"/>
春王正月不雨<lb/>
夏四月不雨<lb/>
　榖梁傳不雨者勤雨也一時言不雨者閔雨也有志<lb/>
　于民者也<lb/>
徐人取舒<lb/>
　熊過氏曰?勝國而不用大師為取詩懲?舒則舒<lb/>
　乃?之與國取舒蓋剪楚援也取不言滅孫莘老曰<lb/>
　不?其祀是也莊二十六年齊伐徐遂服焉意者取<lb/>
<pb n="19a"/>
　舒出于伯令也許翰謂倚諸齊其後楚滅舒庸則此<lb/>
　年取而未滅矣然楚自是疾徐而加兵焉桓公合八<lb/>
　國于匡使諸侯之大夫救徐亦必以舒之故輕師越<lb/>
　境以襲?國之黨而師無他虞東諸侯之勢益張江<lb/>
　???震其威哉<lb/>
　舒今廬州府舒城縣<lb/>
六月雨<lb/>
　左傳自十月不雨至于五月不曰旱不為災也榖梁<lb/>
<pb n="19b"/>
　傳雨云者喜雨也<lb/>
秋齊侯宋公江人?人?于陽榖<lb/>
　左傳謀伐楚也趙氏曰明年伐楚江?不與則此?<lb/>
　非矣夫江?小國服役于楚齊師至楚二國可以撓<lb/>
　齊齊故為此?以?之然伐楚江?不與趙氏以左<lb/>
　氏為非此又不然二國于楚近于齊?即不心從楚<lb/>
　何敢以身從齊楚即信二國不敢從齊亦必疑二國<lb/>
　不能從楚桓公固計此熟矣豈必帥二國之師同至<lb/>
<pb n="20a"/>
　城下乃云謀伐哉<lb/>
　季氏曰陽榖在齊之西非江?便道也宋致二國?<lb/>
　至於此蓋就桓為謀亦欲?其?耳<lb/>
冬公子友如齊?盟<lb/>
　公羊傳?盟者何往盟乎彼也?盟者盟于我也公<lb/>
　蓋有故不?陽榖是以季友往?盟或曰聽伐楚之<lb/>
　期也<lb/>
　公子友榖作公子季友?公榖作?<lb/>
<pb n="20b"/>
楚人伐鄭<lb/>
　左傳鄭伯欲成孔叔不可曰齊方勤我棄?不祥<lb/>
　汪氏曰楚師連年加鄭齊桓不救而孔叔猶有勤我<lb/>
　之言蓋知于檉于貫于陽榖皆為謀伐楚謀伐楚正<lb/>
　所以謀救鄭也<lb/>
乙丑○?王二十一年<lb/>
四年○齊桓三十晉獻二十一衛文四蔡穆十九鄭文<lb/>
　十七曹昭六陳宣三十七杞惠十七宋桓二十六秦<lb/>
<pb n="21a"/>
　穆四楚成十六<lb/>
春王正月公?齊侯宋公陳侯衛侯鄭伯許男曹伯侵<lb/>
蔡蔡潰遂伐楚次于陘<lb/>
　王樵氏曰齊桓圖伯二十餘年至是始有事于楚猶<lb/>
　未敢聲言伐之也以侵蔡召諸侯借侵蔡以出楚不<lb/>
　意蔡自莊十四年?入蔡蔡哀侯折而事楚不通中<lb/>
　國者二十有四年蔡已入楚則次及于鄭蔡鄭當楚<lb/>
　之衝華夷之門?也故齊不得蔡無以及楚侵蔡伐<lb/>
<pb n="21b"/>
　楚勢當然矣公怒蔡姬歸之未絕而蔡嫁之?者遂<lb/>
　謂齊侯以私憾加兵者謬也桓公有志于制楚合九<lb/>
　國之?兵莫盛焉楚雖強足以一戰乃次陘不戰以<lb/>
　待其?折以話言而楚即服雖然?楚僣王罪之大<lb/>
　者也包茅不入罪之小者也昭王之不復則非罪矣<lb/>
　管仲乃舍其大而問其小且及于事之久?不明而<lb/>
　非其罪者仗義執言固當如是而已乎吁此其所以<lb/>
　為伯者之師也楚大國也僣王其大惡也我以大惡<lb/>
<pb n="22a"/>
　責之彼肯弭然受責者哉攻之弗克圍之弗下將何<lb/>
　辭以退故?其所當責者而及其不必責者庶幾楚<lb/>
　人之為辭也易不盡力以抗我我之服楚也亦易不<lb/>
　勞師而有功嗚呼此其所以為?者之心也<lb/>
　蘇子繇曰楚人方強齊?綏之以?故次于陘以待<lb/>
　之既而楚屈完?求盟因而許之雖有諸侯之?而<lb/>
　不用蓋伯者之師求以服人而已非若後世必戰勝<lb/>
　為功也二十八年晉楚戰于城濮晉文公退三舍避<lb/>
<pb n="22b"/>
　楚楚成得臣從之不得已而後戰方其退舍而楚還<lb/>
　則文公亦?不戰繇此觀之桓文用兵皆求服人而<lb/>
　不求必勝也<lb/>
　召陵今許州偃城縣東四十五里有召陵而陘在召<lb/>
　城之南有陘亭<lb/>
夏許男新臣卒<lb/>
　蘇子繇曰卒于師也不言卒于師師未訖事也曹伯<lb/>
　廬之卒于?也書曰卒于師訖事也榖梁曰諸侯死<lb/>
<pb n="23a"/>
　于國不地死于外地死于師而不地?桓師也雖?<lb/>
　桓師使既訖事不可不地也<lb/>
　熊過氏曰陘今許州郾城東南四十五里召陵之南<lb/>
　本蔡地也趙企明因杜氏遂定陘在蔡南為楚地其<lb/>
　後為楚所併則不可知然謂非穎州陘亭而以為非<lb/>
　卒于師則誤矣師方次陘而許男卒卒在退盟召陵<lb/>
　之先必以召陵許地遂謂非卒于師則不惟失考地<lb/>
　理而且昧諸侯薨于路寢之?矣蓋不卒于師者屬<lb/>
<pb n="23b"/>
　辭當併下文觀之春秋無費辭詳于下則略于上也<lb/>
　郝仲輿曰榖梁為許男死于師不地?桓師非也蔡<lb/>
　近許許男以病歸卒何以知之宣公九年書晉侯卒<lb/>
　于扈成公十三年曹伯廬卒于師襄公十八年曹伯<lb/>
　負芻卒于師二十六年許男甯卒于楚定公四年杞<lb/>
　伯成卒于?凡諸侯客死未有不地者故許男卒于<lb/>
　其國也<lb/>
楚屈完?盟于師盟于召陵<lb/>
<pb n="24a"/>
　公羊傳曷為再言盟喜服楚也楚?蠻也而亟病諸<lb/>
　夏楚人與狄人交中國不絕如?桓公救中國而攘<lb/>
　?之卒帖?以此為王者之事也<lb/>
　廬陵李氏曰?盟不稱使正與齊?子同蓋齊桓之<lb/>
　使高子本欲覘魯之成敗楚成之使屈完本只觀齊<lb/>
　之?弱皆非有前定之盟也?子至而安魯屈完至<lb/>
　而服齊春秋所以獨以權與二子也榖梁與杜氏得<lb/>
　之但春秋?魯則高子止書?盟足矣若屈完則安<lb/>
<pb n="24b"/>
　得不書于師哉榖梁以于師為前定則非也又曰楚<lb/>
　子使屈完如師正與齊侯使國佐如師同然晉不能<lb/>
　服國佐而屈完卒能服齊故國佐止書如師而屈完<lb/>
　得書?盟國佐不服則盟乃晉人所欲屈完既服則<lb/>
　盟為齊侯之績故爰婁盟書及而召陵再書盟書績<lb/>
　之?公羊得之榖梁以退師為桓不得志者非也<lb/>
　陳氏傳曰桓公合九國之?以討楚兵未有盛于此<lb/>
　者也雖楚強足以一戰矣而臨楚不戰楚人為之詘<lb/>
<pb n="25a"/>
　使其大夫即盟于師桓公不欲臨楚盟屈完退而盟<lb/>
　召陵不以阻隘不以君違臣不以軍容亂國容一動<lb/>
　而三善得桓公不但以力服人矣<lb/>
　趙氏曰若不重言盟于召陵則無以知退軍乃似盟<lb/>
　于陘也若惟言盟于召陵則莫知與誰盟又無以示<lb/>
　退軍之禮至公羊以屈完不稱使為尊屈完榖梁以<lb/>
　書屈完?為?桓師則曲矣<lb/>
　孫明復曰按元年桓公救邢城邢皆曰某師某師此<lb/>
<pb n="25b"/>
　合魯衛陳鄭七國之君侵蔡遂伐楚書爵者以其能<lb/>
　服強楚攘夷狄救中國之功始著也故自是征伐用<lb/>
　師皆稱爵焉楚卿未有通于中國者特使卿?重其<lb/>
　事也<lb/>
　春秋立言有法屈完?盟于師舉其?盟也師地為<lb/>
　陘至盟于召陵則實徵盟焉其文辭詳婉如此?不<lb/>
　稱使非但盟無前定且是時春秋尚未進楚楚人楚<lb/>
　子辭未有舉樂正子杜氏俱作兩盟及諸?之權在<lb/>
<pb n="26a"/>
　完者何支離也<lb/>
　郝仲輿曰諸侯之師次于陘楚使屈完?師遂退次<lb/>
　于召陵盟?者曰桓公服楚矣春秋與之非也當是<lb/>
　時桓公稱?二十餘年諸侯力能抗齊不受盟者惟<lb/>
　秦與楚秦?而楚近楚屈則東諸侯震而齊益張故<lb/>
　桓公拳拳以楚為事而心畏楚之?也不得楚盟而<lb/>
　心畏諸侯輕齊也故先舉蔡嘗楚以示諸侯而次于<lb/>
　陘夫次陘無必進之志矣何以知其然也齊果能討<lb/>
<pb n="26b"/>
　楚于楚使?當首問其稱王問其伐鄭問其虜蔡侯<lb/>
　之罪有辭止無辭進服則止不服則進此堂堂問罪<lb/>
　之師矣釋此不言枝梧?引包茅不貢昭王不復是<lb/>
　明借以易托之辭苟求完局恐逢彼之怒至戰而自<lb/>
　損也守口如瓶畏敵如虎奚貴為討哉陳師以出未<lb/>
　踐郢國之郊未覿楚子之面僅僅屈完一?遂振旅<lb/>
　歸歸未踰年而楚滅弦矣踰年又圍許矣自召陵一<lb/>
　見楚大夫後同盟有事未聞楚一介一旅從其桀驁<lb/>
<pb n="27a"/>
　如故也齊何嘗能服楚而仲尼與之然則楚不當伐<lb/>
　與曰春秋諸侯無日不相伐也數諸侯之罪可伐不<lb/>
　但楚論討罪之權征伐不在齊謂王室不尊乎無如<lb/>
　子?叔帶之難惠襄之播遷矣然而非楚也謂中國<lb/>
　不安乎無如狄滅邢衛戎入曹魯?亂晉?虢鄭伐<lb/>
　許齊滅遂滅譚遷陽降鄣伐宋非獨楚也謂夷猾夏<lb/>
　乎楚本非夷也管仲讓楚不謂猾夏而後儒以為猾<lb/>
　夏謬也春秋以夷猾夏者莫如狄與夷齊不能攘而<lb/>
<pb n="27b"/>
　欲攘楚左也故孟子曰春秋無義戰仲尼之徒無道<lb/>
　桓文之事者召陵城濮皆所謂摟諸侯以伐諸侯三<lb/>
　王之罪人也仲尼奚取焉<lb/>
　召陵楚地<lb/>
齊人執陳轅濤塗<lb/>
　公羊云濤塗?桓公令師濱海而歸陷沛澤之中顧<lb/>
　而執濤塗王樵氏曰按齊實未嘗濱海而歸安從有<lb/>
　陷師沛澤之事秋及江?伐陳江?皆汝旁國而近<lb/>
<pb n="28a"/>
　陳自伐楚歸就令伐陳則路繇陳鄭明矣濤塗之言<lb/>
　雖私其國然不聽則已何至勤師以討蓋陳蔡二國<lb/>
　終以近楚嘗有貳心今不欲齊師反而繇已有厭苦<lb/>
　之心齊人以為此叛齊即楚之漸故因歸師以威之<lb/>
　堅其意耳觀再侵而陳乃成則陳初未肯服也陳不<lb/>
　心服桓再興師得其成而後已蓋定陳之從齊非專<lb/>
　以濤塗也<lb/>
　轅公榖作袁<lb/>
<pb n="28b"/>
秋及江人?人伐陳<lb/>
　左傳秋伐陳討不忠也不忠二字下語最確則知陳<lb/>
　向非心服矣此齊及不書齊者蒙上文也<lb/>
　王樵氏曰按江?雖從齊然不敢明出師以助伐楚<lb/>
　故陘之師江?不與順小國之情且使整旅保境以<lb/>
　待事也至有討陳之舉而用之然齊桓之計失于是<lb/>
　矣使小國侵伐結怨深?而我救或不能及不反以<lb/>
　快敵而負小國效順之心哉<lb/>
<pb n="29a"/>
　孫明復曰??師無不與謀而出?者故君大夫?<lb/>
　皆言?必?者而後言及蓋?以合謀君與國卿之<lb/>
　事也及則受成命于國?者之事也義與?盟稱及<lb/>
　稱?者不同經書及伐唯此與桓十七年及宋人衛<lb/>
　人伐邾二事桓十二年及鄭師伐宋蒙上文公?盟<lb/>
　莊八年師及齊師圍郕諱公書師不入此例<lb/>
八月公至自伐楚<lb/>
　榖梁云後事小則以前事致何氏以為危之皆非此<lb/>
<pb n="29b"/>
　舉原為伐楚陳乃?便為之故以伐楚致吳氏為重<lb/>
　大其事且以師出三時見久役之勞是也<lb/>
?許穆公<lb/>
　左傳卒于師?之以侯禮也?諸侯薨于朝?加一<lb/>
　等死王事加二等于是有以?斂<lb/>
　穆公作繆<lb/>
冬十有二月公孫?帥師?齊人宋人衛人鄭人許人<lb/>
曹人侵陳<lb/>
<pb n="30a"/>
　陳蔡?楚朝夕急勢難心服蔡已被侵不必言陳侯<lb/>
　身雖與召陵之盟而心未嘗一日不在楚也齊桓公<lb/>
　借申侯之?執濤塗秋與江?伐陳冬又?七國侵<lb/>
　陳以兵威懾之自是首止之盟新城之圍洮之盟陳<lb/>
　無不與威陳者所以制楚也不然濤塗謀國忠言執<lb/>
　以示法足矣奚必牽連諸國兩次侵伐哉<lb/>
　侵淺事也一侵楚後無以懾之此後衣裳之?十一<lb/>
　兵車之?四蔡竟不?楊子以斁論桓恐非而胡氏<lb/>
<pb n="30b"/>
　遂以魏武纔得?州而張松見忽唐莊自矜取汴而<lb/>
　?氏不朝為比且曰稱人以執所以罪之矣<lb/>
　?公作慈<lb/>
　?國大夫?諸大夫侵與國自此始<lb/>
丙寅○惠王二十二年<lb/>
五年○齊桓三十一晉獻二十二衛文五蔡穆二十鄭<lb/>
　文十八曹昭七陳宣三十八杞惠十八宋桓二十七<lb/>
　秦穆五楚成十七<lb/>
<pb n="31a"/>
春晉侯殺其世子申生<lb/>
　申生自縊而書殺書晉侯書世子蔽其罪在晉侯也<lb/>
　董仲舒氏曰公子目夷復其君終不與國祭仲已與<lb/>
　後改之晉荀息死而不?衛曼姑拒而弗?此四臣<lb/>
　事異而同心其義一也目夷之弗與重宗廟祭仲與<lb/>
　亦重宗廟荀息死之貴先君之命曼姑拒之亦貴先<lb/>
　君之命也事雖相反所為同俱是重宗廟貴先君之<lb/>
　命耳難者曰公子目夷祭仲之所為皆存之事君善<lb/>
<pb n="31b"/>
　之可矣荀息曼姑非有此事而所欲恃者皆不宜立<lb/>
　者何以得載乎義春秋之法君立不?立不書予君<lb/>
　之得立也君之立不?立者非也既立之大夫奉之<lb/>
　是也荀息曼姑之所得為義也<lb/>
杞伯姬?朝其子<lb/>
　伯姬歸寧成風因見其子于公時年十?是年?公<lb/>
　卒即朝之子立是為成公<lb/>
　榖梁傳諸侯相見曰朝伯姬為志乎朝其子也伯姬<lb/>
<pb n="32a"/>
　為志乎朝其子則是杞伯失夫之道矣諸侯相見曰<lb/>
　朝以待人父之道待人子非正也故曰杞伯姬?朝<lb/>
　其子?譏也<lb/>
　?氏曰先王之制諸侯未冠而即位謂之童子侯童<lb/>
　子侯不朝蓋不可以成人之禮接之也伯姬歸杞方<lb/>
　十三年有子必尚幼?如之何而勝朝乎<lb/>
　王樵氏曰伯姬歸杞方十五年有子必尚幼是年杞<lb/>
　?公卒昔曹伯有疾遣其世子射姑?是時?公疑<lb/>
<pb n="32b"/>
　亦有疾朝其子而伯姬俱?蓋托之于魯也<lb/>
夏公孫?如牟<lb/>
　左傳如牟娶焉<lb/>
　郝仲輿曰其事不可考未聞大夫娶而書者必有故<lb/>
　姜廷善曰牟自?朝後屬于魯齊桓事從簡便不令<lb/>
　小國與?而貢賦則助大國供事魯人以從齊征伐<lb/>
　?盟之故使?如牟取貢賦之助未可知也左氏謂<lb/>
　?以私娶行恐非<lb/>
<pb n="33a"/>
公及齊侯宋公陳侯衛侯鄭伯許男曹伯?王世子于<lb/>
首止<lb/>
　左傳?于首止?王太子鄭謀寧周也<lb/>
　汪氏曰晉制皇太子在三恪下宋升太子在三恪之<lb/>
　上齊梁陳因之隋制皇太子與?設坐於御東南西<lb/>
　向唐制朝賀首皇太子次上公<lb/>
　初?王娶陳媯為后生太子鄭後母?后生叔帶王<lb/>
　以?后故將廢鄭而立帶故齊桓帥諸侯而?之以<lb/>
<pb n="33b"/>
　定其位世子不名而殊?尊之也蘇子繇曰首止之<lb/>
　?非王志也帥諸侯而定世子為義也然而諸侯不<lb/>
　以王命而?世子世子不以王命而出?諸侯衰世<lb/>
　之事也書及者有魯公在是?辭書法榖梁曰及以<lb/>
　?尊之也啖叔佐曰齊不敢為?主故言及皆非也<lb/>
　張洽氏曰杜氏曰陳留襄邑東南有首鄉襄邑今屬<lb/>
　拱州然以為衛地則非也<lb/>
　首止公榖作首戴<lb/>
<pb n="34a"/>
秋八月諸侯盟于首止<lb/>
　公羊傳諸侯何以不序一事而再見者前目而後凡<lb/>
　也<lb/>
　趙子常曰榖梁傳無中事而復舉諸侯何也尊王世<lb/>
　子不敢與盟也尊則其不敢與盟何也盟者不相信<lb/>
　也故謹信之不敢以所不信而加之尊者陳氏傳曰<lb/>
　?而後盟間有異事書諸侯盟于某則有不盟者也<lb/>
　此其言諸侯則王世子不與盟也是故?有周人盟<lb/>
<pb n="34b"/>
　無周人書?于某某日諸侯盟則齊桓之孫也?有<lb/>
　周人盟有周人書?于某但曰某日盟則晉厲之伉<lb/>
　也<lb/>
　是役也樹太子以?惠王?王必不?王世子塊然<lb/>
　受諸侯之尊己而立乎其位世子必不安當是時諸<lb/>
　侯必不以定嫡顯言世子亦必不以定位出?左氏<lb/>
　曰?于首止謀寧周也謀之一字最得本?或者更<lb/>
　以左氏為失載非也蓋齊桓伐楚一師已聲大義于<lb/>
<pb n="35a"/>
　天下必告成獻捷于天子天子不可下盟奉世子以<lb/>
　?焉而世子之位固己定矣如列國諸侯即負大罪<lb/>
　而已列于?則位定而不討也然此一事三傳皆無<lb/>
　明文左公僅寂寥一二語耳若榖梁纍纍?十言止<lb/>
　言諸侯尊王世子于首止齊桓不享覲世子含王命<lb/>
　?齊桓為變之正而不及子帶一字鄭伯逃歸不盟<lb/>
　左傳載王使周公召鄭伯曰吾撫汝以從楚輔之以<lb/>
　晉可以少安此亦為鄭計耳亦未嘗及子帶也予謂<lb/>
<pb n="35b"/>
　此俱是當時君臣父子意中事使人心知???消<lb/>
　于無形而不使覺乃足貴耳果若人言則人子為植<lb/>
　黨人臣為?君世子果有人心即一朝舉全盛之天<lb/>
　下挈而與之當不忍受夫子必不輕下一筆以助其<lb/>
　瀾故左傳謀寧周三字真化筆也不減經文矣<lb/>
　杜氏以首止為衛地即今睢州之首鄉此去雒陽七<lb/>
　百里恐世子不能?出<lb/>
鄭伯逃歸不盟<lb/>
<pb n="36a"/>
　胡氏曰平丘之盟惡也請魯無勤是以為幸故直書<lb/>
　曰公不與盟首止之盟善也犯?不盟是以為貶故<lb/>
　特書曰鄭伯逃歸逃者匹夫之事也<lb/>
楚人滅弦弦子奔?<lb/>
　江?道?者齊之睦而弦之姻也滅弦者圖四國之<lb/>
　漸也楚于是始滅中國矣<lb/>
　弦即今光山縣<lb/>
九月戊申朔日有食之<lb/>
<pb n="36b"/>
冬晉人執虞公<lb/>
　左傳晉侯復假道于虞以伐虢八月晉侯圍上陽冬<lb/>
　十二月晉滅虢虢公醜奔京師師還遂襲虞滅之執<lb/>
　虞公修其職貢于王<lb/>
　胡傳公羊子曰虞己滅矣其言執何不與滅也滅者<lb/>
　?國之善辭上下之同力也若夫虞公地之?于晉<lb/>
　久矣晉命行乎虞民信矣其曰晉人執之者猶?執<lb/>
　獨夫耳貴為天子富有四海而身為獨夫商紂是也<lb/>
<pb n="37a"/>
　貴為諸侯富有一國而身為獨夫虞公是也其曰公<lb/>
　者非存其爵猶下執之之詞也不言以歸?其為匹<lb/>
　夫之實也書滅下陽于始而記執虞公於後可以見<lb/>
　棄義趨利黷貨無厭之能?國敗家審矣<lb/>
　趙子常曰春秋凡滅無不書虞己滅矣曷為不言滅<lb/>
　諱滅也曷為于此焉諱之春秋諸侯有相滅者矣未<lb/>
　有滅天子寰?之國者于是晉人滅虢又滅虞惡其<lb/>
　滅寰?諸侯以偪天子故為王室諱之也此以歸之<lb/>
<pb n="37b"/>
　其但言執之何諱不言滅則言執不言以歸也春秋<lb/>
　筆削不足以盡義而後有變文故滅虢不書滅下陽<lb/>
　不言取滅虞不書執虞公不言以歸以不書為王室<lb/>
　諱則變文以明晉罪也虞公何以不名上公故不名<lb/>
　也<lb/>
　熊氏曰林少穎言聖人不忍周衰諸侯再取其地故<lb/>
　不斥言滅而但言執此言非也春秋治其名實者也<lb/>
　寧有不忍周衰沒其亡地之實者乎滅下陽晉據而<lb/>
<pb n="38a"/>
　有之者也虢公醜奔京師未嘗執也故書其重重在<lb/>
　地也虞滅而修其職貢于王謂輸其甸服之貢則虞<lb/>
　公猶存于國置之而不得他去其事與下陽異而執<lb/>
　天子三公重在人也<lb/>
　啖氏曰春秋時以?暴弱執諸侯皆稱人亂詞也<lb/>
　蘇子繇曰虞公之不名未通也凡執諸侯稱侯以執<lb/>
　伯討也稱人以執私執之也執諸侯重于執大夫故<lb/>
　得以斥其君也<lb/>
<pb n="38b"/>
丁卯○惠王二十三年<lb/>
六年○齊桓三十二晉獻二十三衛文六蔡穆二十一<lb/>
　鄭文十九曹昭八陳宣三十九杞成公元年宋桓二<lb/>
　十八秦穆六楚成十八<lb/>
春王正月<lb/>
夏公?齊侯宋公陳侯衛侯曹伯伐鄭圍新城<lb/>
　左傳以其逃首止之盟故也<lb/>
　王樵氏曰伐而不服故圍新城合六國之師圍新造<lb/>
<pb n="39a"/>
　之邑宜若振槁然圍而不舉見桓公以?綏鄭志不<lb/>
　在于為暴也子常以為憚遇楚師榖梁以為桓之帖<lb/>
　楚為僅矣者非也<lb/>
　新城今禹州之?縣<lb/>
秋楚人圍許<lb/>
　左傳楚子圍許以救鄭諸侯救許乃還<lb/>
諸侯遂救許<lb/>
　鄭已堅志從楚許與鄭世仇國在鄭之西實界楚鄭<lb/>
<pb n="39b"/>
　之間中國諸侯藉許以制鄭適楚之路楚人之圍實<lb/>
　欲得許以為鄭聲援非止攻其所必應以解新城之<lb/>
　圍也?正憲氏曰救稍緩則楚必入許?據其要害<lb/>
　與鄭相為犄角以制我矣故遂釋圍以救之此見齊<lb/>
　桓不為敵所制如前緩于救衛而急于救邢皆伯主<lb/>
　權時應變之術耳胡康侯但曰善之尤而不言所以<lb/>
　尤善之意是明于書法而或未知兵法也<lb/>
公至自伐鄭<lb/>
<pb n="40a"/>
　王樵氏曰按左傳載蔡穆侯?許僖公見楚子面縛<lb/>
　銜璧夫楚本圍許以救鄭諸侯救許鄭已解圍楚師<lb/>
　亦退許有何懼乃隨蔡侯為滅國之禮乎若爾許已<lb/>
　從楚齊何故不伐許乎八年許男即?盟于洮豈既<lb/>
　嘗降楚而又即齊如是之速也左史楚人辭多右楚<lb/>
　其誣明矣?面縛者圍急而出降之事也秋救許楚<lb/>
　子已還至冬則圍解在數月之後乃無故而行此乎<lb/>
　且引?子面縛尤妄也紂之末年?子行遯商書有<lb/>
<pb n="40b"/>
　明文矣謂之出迪謂之行遯則去于商未亡之前其<lb/>
　蹤跡必不可物色矣周師至而面縛銜璧亦非?子<lb/>
　之事也武庚也<lb/>
戊辰○惠王二十四年<lb/>
七年○齊桓三十三晉獻二十四衛文七蔡穆二十二<lb/>
　鄭文二十曹昭九卒陳宣四十杞成二宋桓二十九<lb/>
　秦穆七楚成十九<lb/>
春齊人伐鄭<lb/>
<pb n="41a"/>
夏小邾子?朝<lb/>
　杜元凱曰郳黎?也邾之?封曹姓故曰小邾始得<lb/>
　王命?朝也<lb/>
　小邾子公作小邾婁子<lb/>
鄭殺其大夫申侯<lb/>
　左傳鄭殺申侯以?于齊且用轅濤塗之?也<lb/>
　熊過氏曰申以邑為氏即今信陽州本楚邑也侯者<lb/>
　名也左氏謂陳濤塗怨申侯反已于齊譖而殺之若<lb/>
<pb n="41b"/>
　然則申侯?忠于齊者殺之是怒齊也何名為?按<lb/>
　申侯始反濤塗之言雖齊所?然美其賜城?以為<lb/>
　叛齊侯入其譖久矣齊既賜申侯又難遽殺故鄭殺<lb/>
　之所以?齊<lb/>
　季明?曰凡?族之臣以名繫氏貴戚之臣稱公子<lb/>
　公孫皆為卿者也置卿因國大小大國三卿次國二<lb/>
　卿小國一卿皆命于天子若大夫則諸侯自命而以<lb/>
　名通此禮之常而卿大夫之所以?也春秋時凡為<lb/>
<pb n="42a"/>
　卿者皆不請王命矣故于其見殺皆不稱卿而謂之<lb/>
　大夫王制以卿為上大夫而下言大夫又?于上中<lb/>
　下三等前後自相牴牾至以次國二卿小國一卿命<lb/>
　于其君而不命于天子則于禮尤為不通漢儒附?<lb/>
　之?其亦不察于諸侯不書卿而書大夫之義矣然<lb/>
　卿必有職如太宰司空之類皆官名也春秋于大夫<lb/>
　未有書其官者見其非公選也當時用人或以私愛<lb/>
　而登庸或以世官而承襲官無專職兼攝無常皆?<lb/>
<pb n="42b"/>
　不稱其任者也非義所繫則略而不書耳胡康侯以<lb/>
　為不書官者不與其自為卿也夫魯之單伯鄭之祭<lb/>
　仲皆命大夫也而亦不書官豈繫于不命而自為卿<lb/>
　乎張主一以為宋統承先王得自命官故有司馬司<lb/>
　城之書亦非也蓋司馬司城義繫于官耳若宋果得<lb/>
　自命則華向皇樂之族以貴卿而見于經者亦多矣<lb/>
　何以悉不書官乎皆不通之論也<lb/>
秋七月公?齊侯宋公陳世子款鄭世子華盟于甯毋<lb/>
<pb n="43a"/>
　左傳謀鄭故也齊侯修禮于諸侯諸侯官受方物鄭<lb/>
　太子華曰洩氏孔氏子人氏三族實違君命君去之<lb/>
　以為成管仲曰君其勿許齊侯辭焉冬鄭伯使請命<lb/>
　于齊<lb/>
　或曰左傳以為謀鄭非也鄭既殺申侯以?齊桓矣<lb/>
　何以謀為然觀前後傳文鄭伯恐桓公不解其殺申<lb/>
　侯之故先使子華求通謝過以求盟至冬鄭伯使請<lb/>
　盟于齊必鄭君身親之盟乃成也觀下鄭伯乞盟可<lb/>
<pb n="43b"/>
　<lb/>
　甯母今?州魚臺縣地近曹<lb/>
曹伯班卒<lb/>
　班公作般<lb/>
公子友如齊<lb/>
　杜氏曰罷盟而聘謝不敏也<lb/>
冬?曹昭公<lb/>
　左傳閏月?王崩襄王惡太叔帶之難不發?而告<lb/>
<pb n="44a"/>
　難于齊<lb/>
己巳○?王二十五年崩<lb/>
八年○齊桓三十四晉獻二十五衛文八蔡穆二十三<lb/>
　鄭文二十一曹共公襄元年陳宣四十一杞成三宋<lb/>
　桓三十秦穆八楚成二十<lb/>
春王正月公?王人齊侯宋公衛侯許男曹伯陳世子<lb/>
款盟于洮鄭伯乞盟<lb/>
　左傳盟于洮謀王室也鄭伯乞盟請服也襄王定位<lb/>
<pb n="44b"/>
　而後發?<lb/>
　熊過氏曰謀子帶于首止之?世子已定位矣謂?<lb/>
　王崩襄王患太叔帶之難懼不立不發?而告難于<lb/>
　齊乎則盟洮之後位亦當定何至?四時始以崩訃<lb/>
　乎甯毋之盟子華在焉鄭伯未盟也鄭伯之逃本出<lb/>
　王意鄭?尋盟故王人下齊為鄭求解焉此以屬辭<lb/>
　知之王樵氏曰秘不發?難于經年而叔帶乃襄王<lb/>
　親弟非外國?人亦難以秘?為欺也此謀為謀王<lb/>
<pb n="45a"/>
　室則不可知惟秘?決不可信或曰甯毋及洮兩合<lb/>
　諸侯皆為鄭也<lb/>
　公羊傳王人?者也曷為序乎諸侯之上先王命也<lb/>
　何休氏曰王人銜王命?諸侯諸侯當北面受之故<lb/>
　尊序于上杜元凱曰王人法不與諸侯盟此王室有<lb/>
　難使之出盟也榖梁傳兵車之?也<lb/>
　趙氏曰周禮巡狩則有方岳之盟不巡狩則有殷同<lb/>
　之盟王官臨之而已王官猶不盟?卿士乎夫盟以<lb/>
<pb n="45b"/>
　結信非所以施于尊者是以葵丘之盟齊桓盛時也<lb/>
　宰周公不與?鼬之盟晉弗伯久矣劉子不與其次<lb/>
　則?父之盟王叔桓公臨之以謀不協猶為近之經<lb/>
　書王人與諸侯盟自洮始天子?崩世子近懼子帶<lb/>
　之難?懲子?之禍王臣出盟諸侯事非得已不必<lb/>
　諱也晉文一戰而伯作王?致天子天子命為侯伯<lb/>
　猶不能自信于諸侯而親屈王臣于踐土襄王?命<lb/>
　晉侯?征猶不能委任方伯而復使大臣盟諸侯于<lb/>
<pb n="46a"/>
　王所是以天子與斯盟也故經?王子虎不書使若<lb/>
　諸侯自相與盟者為王與晉侯諱之也傳言王子虎<lb/>
　實盟諸侯故于翟泉釋曰尋踐土之盟也使踐土之<lb/>
　盟而王子不與則翟泉盟王子何與焉柯陵晉久不<lb/>
　競而厲公有鄢陵之績雞澤悼公初興而未集平丘<lb/>
　晉不復伯其請王臣出?猶曰假公義以建盟主而<lb/>
　立中國庶幾天下知有王室而已雖皆與盟不足諱<lb/>
　矣至于?池魯君?晉侯及吳夫差而單平公與焉<lb/>
<pb n="46b"/>
　則未知何以為禮何以為辭乎故經?單子不書為<lb/>
　周室諱也蓋春秋于是終焉<lb/>
　廬陵李氏曰此?以齊侯辭鄭世子之事觀之則與<lb/>
　首止相類蓋首止正天下之人倫而此正一國之人<lb/>
　倫也以諸侯官受方物之傳觀之則與邢丘相類蓋<lb/>
　此明王室之貢而邢丘亦改命朝聘之類也正義曰<lb/>
　周禮大行人云侯服貢祀物甸服貢嬪物男服貢器<lb/>
　物采服貢服物衛服貢材物要服貢貨物王室盛明<lb/>
<pb n="47a"/>
　之時每國貢有常賦天子衰諸侯惰慢故伯主總帥<lb/>
　諸侯量其國之大小號令所出之物以貢天子也<lb/>
　洮今濮州南<lb/>
　陳世子款下公有鄭世子華<lb/>
夏狄伐晉<lb/>
　報采桑之役也狄近晉而?齊齊晉又未嘗通也吳<lb/>
　幼清謂桓公不能攘過矣<lb/>
秋七月禘于太廟用致夫人<lb/>
<pb n="47b"/>
　此一夫人或為哀姜非也哀姜淫惡與廟當?桓公<lb/>
　殺之何慮于齊或為僖公妻見于陽榖者亦非也夫<lb/>
　納幣逆女不見于經無所考據或以為?于媵女先<lb/>
　至者亦非也齊楚同?齊女為夫人楚女豈肯降心<lb/>
　為妾?魯自桓以下皆娶于姜無此事理然則如何<lb/>
　劉向曰夫人成風也孫明復從榖梁以夫人為成風<lb/>
　曰禘天子大祭夫人成風也成風僖公妾母嫁非廟<lb/>
　見不得與祭僖公既為君欲尊其母故因此秋禘用<lb/>
<pb n="48a"/>
　夫人之禮致于太廟使之與祭也妾母稱夫人僣之<lb/>
　大者故不言風氏以示貶孫氏?已得之特以不言<lb/>
　風氏為貶還未盡僖公止有一母國人止是一尊是<lb/>
　時而書夫人?成風何人哉此與孫齊至齊書夫人<lb/>
　不同蘇氏又謂成風夫人春秋以為非正而不可廢<lb/>
　故與之不足之文公榖皆以不稱姓為立妾之貶議<lb/>
　論紛紛予謂禮可以義起不可?以嫡妾論也哀姜<lb/>
　以淫縊死義?莊公得罪宗廟僖公雖請于齊而?<lb/>
<pb n="48b"/>
　以夫人之禮亦姑以修情面耳決不祔于廟也不祔<lb/>
　廟則父無配姑無祔其可乎僖公既以次立為魯君<lb/>
　母以子貴則成風?終不得為夫人乎此正與漢文<lb/>
　帝以薄太后配?祖同故曰禮可以義起不可?以<lb/>
　嫡妾論也<lb/>
　郝仲輿曰僖公夫人聲姜也不書氏公夫人不?也<lb/>
　遠則氏以?之歸魯不書何也無故不書文哀出三<lb/>
　姜故詳也魯禘非禮五月禘非時致夫人用禘是以<lb/>
<pb n="49a"/>
　夫人禘也諸傳謂祔哀姜哀姜無祔禮五年而後?<lb/>
　乎非也<lb/>
　范守己氏曰夫人聲姜也致者婚禮所謂三月廟見<lb/>
　也或曰經傳無據何以知為聲姜曰僖公之立至是<lb/>
　八年矣前此未有書夫人者後三年書公及夫人姜<lb/>
　氏?齊侯于陽榖則所謂夫人姜氏豈不娶而自至<lb/>
　哉故知是?用致夫人為公娶也<lb/>
　鄒肇敏曰夫人榖梁以為成風其?與劉向同而孫<lb/>
<pb n="49b"/>
　明復從之卓去病之論尤確愚讀公羊傳註更有疑<lb/>
　焉僖二十年西?災何休註云僖公為所脅以齊媵<lb/>
　為嫡楚女廢西?而不見恤悲愁怨曠所生此言似<lb/>
　非鑿空則竊意夫人即聲姜而前此不書納幣逆女<lb/>
　者以原非正配也趙子常疑聲姜是僖為公子時所<lb/>
　娶故婚禮不見于經今觀何休以齊媵為嫡之?或<lb/>
　僖公先是所娶元妃已卒于未為君之日聲姜乃其<lb/>
　繼室如?公之聲子或僖公未有伉儷先畜嬪御聲<lb/>
<pb n="50a"/>
　姜抑如莊公之孟任或聲姜與楚女本俱媵妾而後<lb/>
　之升墜異或僖為公子時已娶楚女及即位後見?<lb/>
　于齊不敢正其夫人之號又不欲遽以聲姜為嫡故<lb/>
　遷延至是而後致歟蓋自屈完受盟齊已帖楚一棲<lb/>
　固莫能兩雄矣春秋時諸侯以妾為妻者比比齊桓<lb/>
　特為申此禁然伯者假之且不能自守其禁縱未嘗<lb/>
　?魯安能使魯之不犯哉禘而致者昔未廟見今乃<lb/>
　廟見也其後哀公欲立公子?之母為夫人宗人釁<lb/>
<pb n="50b"/>
　夏對無其禮蓋不欲引僖之禘致以逢君可耳至所<lb/>
　謂自桓以下娶於齊亦止言其大?昭不娶吳定不<lb/>
　娶杞乎安在所娶之盡齊姜則安必聲姜之為正娶<lb/>
　也者故以致夫人屬聲姜似為得解范守已氏亦意<lb/>
　致夫人之為聲姜矣?謂娶合禮故春秋不書書其<lb/>
　三月廟見禘致之戾禮者則猶之膚?而已<lb/>
　或問以上二解一是必有一非夫人定當誰屬予再<lb/>
　四思之二?皆是也何以證之以閟?之詩證之詩<lb/>
<pb n="51a"/>
　述曰僖公八年始用郊禘史克賦閟?夫此春秋禘<lb/>
　于太廟用致夫人之年也今觀閟?之八章云令妻<lb/>
　壽母以妻與母?稱當時婦姑必同與廟祭兼致崇<lb/>
　號春秋若止書用致夫人風氏則遺其婦若止書致<lb/>
　夫人姜氏則遺其姑若併書用致夫人風氏姜氏則<lb/>
　並妻于母尤覺不倫?成風及聲姜前此素未嘗為<lb/>
　夫人安得遽稱夫人某氏若書致某氏為夫人則某<lb/>
　氏之上又無書母書妻之理故??之曰用致夫人<lb/>
<pb n="51b"/>
　而不言其為誰氏也者則詞固有所難盡也雅詠思<lb/>
　齊先太任後太姒魯頌乃以令妻先壽母徒取?韻<lb/>
　此豈立言之體哉于是益知春秋書法之精融不可<lb/>
　易而彼或以不書風氏為貶或以不書姜氏為所譏<lb/>
　不在齊女者皆未深究其義焉耳然則致夫人禮歟<lb/>
　曰其致成風不失為母以子貴所謂禮可義起也其<lb/>
　致聲姜以媵干中?之位則非禮也一言而曲直寓<lb/>
　孰謂春秋可以例測哉<lb/>
<pb n="52a"/>
冬十有二月丁未天王崩<lb/>
　左傳冬王人?告?難故也是以緩<lb/>
　趙氏曰左氏云七年閏月?王崩襄王惡太叔之亂<lb/>
　不發?而告難于齊八年正月?于洮謀王室也襄<lb/>
　王定位而後??據此則正月二月位已定何至十<lb/>
　二月而後告?諸侯乎左氏殆不足憑也吳氏謂?<lb/>
　王前年冬有疾而今年冬乃崩者近之<lb/>
庚午○襄王元年<lb/>
<pb n="52b"/>
九年○齊桓三十五晉獻二十六卒衛文九蔡穆二十<lb/>
　四鄭文二十二曹共二陳宣四十二杞成四宋桓三<lb/>
　十一卒秦穆九楚成二十一<lb/>
春王正月丁丑宋公御?卒<lb/>
　?忠憲曰不?魯不?也趙氏曰迫于葵丘之?也<lb/>
　正月公榖作二月御公榖作禦<lb/>
夏公?宰周公齊侯宋子衛侯鄭伯許男曹伯于葵丘<lb/>
　左傳?于葵丘尋盟且修好禮也<lb/>
<pb n="53a"/>
　陳氏傳曰桓之?有天子之事三于洮王人同盟焉<lb/>
　于葵丘宰周公不敢同盟焉盟于首止不但不同盟<lb/>
　也而率諸侯以?世子桓知節矣<lb/>
　榖梁曰宋稱子何也未?之辭也禮柩在堂上孤無<lb/>
　外事今背殯而出?以宋子為無哀矣左氏未?而<lb/>
　襄公?諸侯故曰子凡在?王曰小童公侯曰子<lb/>
　熊氏曰葵丘晉地在河東汾陰杜氏及國名記并指<lb/>
　陳留外?宋地莊八年齊侯使連稱管至父戍葵丘<lb/>
<pb n="53b"/>
　則臨淄西界齊地知不然者唐孔氏謂傳言齊侯不<lb/>
　務?而勤遠?西為此?則此地?處齊西不得近<lb/>
　在臨淄也汾陰晉地故晉侯欲往?之若宋則晉齊<lb/>
　素不通何緣欲往且宋在齊南不得為西孔氏以盟<lb/>
　無晉侯遂謂非晉地不知晉侯以宰孔言還不?尚<lb/>
　安得盟哉據史記襄王使宰孔錫桓公彤弓矢大路<lb/>
　矣而經不書啖氏曰桓公之伯不書錫命蓋有??<lb/>
　也按葵丘臨淄西界今睢州熊氏泥??之?以為<lb/>
<pb n="54a"/>
　晉地在河東汾陰夫齊晉素不通好豈其??晉地<lb/>
　哉宰孔謂??蓋?指北伐山戎南伐?楚耳非僅<lb/>
　以此西?為?也<lb/>
　姜廷善曰文王都豐分岐周故地為周公旦召公奭<lb/>
　之采邑即今鳳翔府岐山縣至平王以西都與秦故<lb/>
　二公?于東都受采仍存周召之名而已非西周矣<lb/>
　今絳州垣曲縣有召亭蓋召公邑亦東周畿?地而<lb/>
　周地無聞焉豈亦近于成周者耶周為采邑起于周<lb/>
<pb n="54b"/>
　公旦其元子伯禽既封于魯采邑當以其次子世守<lb/>
　則春秋中凡言周公者皆公旦之裔矣葵丘在今臨<lb/>
　淄縣西二十里杜氏以為陳留外?縣非也<lb/>
秋七月乙酉伯姬卒<lb/>
　榖梁傳?女也許嫁而死則以成人之?治之<lb/>
九月戊辰諸侯盟于葵丘<lb/>
　趙子常曰桓公有事諸侯二十餘年矣其盟?之故<lb/>
　非以求諸侯則以謀王室也至葵丘而中夏小康王<lb/>
<pb n="55a"/>
　室安諸侯信之其規模方?于是甫定則莫盛于斯<lb/>
　矣<lb/>
　公羊傳貫澤之?桓公有憂中國之心不召而至者<lb/>
　江人?人也葵丘之?桓公震而矜之叛者九國<lb/>
　九國謂叛者多耳非實有九國也宋儒趙鵬飛云葵<lb/>
　丘之?惟六國?鹹牡丘皆七國?淮八國寧有九<lb/>
　國乎公羊本意謂一震矜而九國叛猶漢紀云叛者<lb/>
　九起云爾趙氏如數求之真痴人?夢也古人言數<lb/>
<pb n="55b"/>
　之多止于九逸周書云左儒九諫于王孫武子善攻<lb/>
　者動于九天之上善守者伏于九地之下此豈實數<lb/>
　耶楚辭九歌乃十一篇九辯亦十篇宋人不曉古人<lb/>
　?用九字之義?合九辯二章為一章以協九數?<lb/>
　又可笑<lb/>
甲子晉侯佹諸卒<lb/>
　甲子公作甲戌佹公榖作詭<lb/>
冬晉里克殺其君之子奚齊<lb/>
<pb n="56a"/>
　榖梁傳其君之子云者國人不子也不正其殺世子<lb/>
　申生而立之也陳氏傳曰遇?雖未踰年稱君此其<lb/>
　稱君之子何獻公殺申生絀重耳夷吾而立其嬖子<lb/>
　晉之亂獻公為之也故奚齊不稱君而稱君之子<lb/>
　王樵氏曰按奚齊齊舍皆未踰年書奚齊曰其君之<lb/>
　子書齊舍曰君舍舍正而奚齊不正也<lb/>
　左傳齊侯以諸侯之師伐晉及?梁而還討晉亂也<lb/>
　令不及魯故不書<lb/>
<pb n="56b"/>
　殺公作?<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋辯義卷九<lb/>
</p>
<p>
</p>
  </div>
</body>
</text>
</TEI>