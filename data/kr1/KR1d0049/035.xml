<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
欽定四庫全害<lb/>
　儀禮集編卷三十二<lb/>
　　　　　　　　　　龍里縣知縣盛世佐撰<lb/>
士虞禮第十四之一<lb/>
　鄭目錄云虞安也士既葬其父母迎精而反日中而<lb/>
　祭之於殯宮以安之虞於五禮屬凶<lb/>
　疏曰案此經云側亨於廟門外之右又記云陳牲於<lb/>
　廟門外皆云廟目錄云祭之殯宮者廟則殯宮也故<lb/>
<pb n="1b"/>
　鄭註士喪禮凡宮有鬼神曰廟以其虞卒哭在寢祔<lb/>
　乃在廟是以鄭註喪服小記云虞於寢祔於祖廟是<lb/>
　也<lb/>
　?氏曰案檀弓葬日虞是日也以虞易奠雜記云諸<lb/>
　侯七虞然則天子九虞也初虞己葬日而用柔第二<lb/>
　虞亦用柔日假令丁日葬葬日而虞則已日二虞後<lb/>
　虞改用剛則庚日三虞也故鄭註士虞禮云士則庚<lb/>
　日三虞士之三虞用四日則大夫五虞當八日諸侯<lb/>
<pb n="2a"/>
　七虞當十二日天子九虞當十六日最後一虞與卒<lb/>
　哭例同用剛日此可以補經文之闕故備錄於此<lb/>
　敖氏曰此篇言士喪始虞之禮<lb/>
　郝氏曰虞憂也安也既葬之日迎神而反憂親魂無<lb/>
　歸祭以安之喪禮云三虞卒哭葬後凡三舉虞死者<lb/>
　魂散殷勤妥侑是以謂虞<lb/>
士虞禮特豕饋食<lb/>
　註曰饋猶歸也<lb/>
<pb n="2b"/>
　疏曰左氏傳云卜日曰牲是以特牲云牲大夫已上<lb/>
　稱牲亦稱牢故云少牢此虞為喪祭又葬日虞因其<lb/>
　吉日故略無卜牲之禮故指豕體而言不云牲大夫<lb/>
　已上亦當然雜記云大夫之虞也犆牲又此下記云<lb/>
　陳牲於廟門外檀弓云與有司視虞牲皆言牲者記<lb/>
　人之言不依常例故也然少牢云司馬刲羊士擊豕<lb/>
　不言牲者據殺時須指事而言亦非常例也<lb/>
　敖氏曰祭而用黍稷焉曰饋食猶言饋之以食也<lb/>
<pb n="3a"/>
側亨于廟門外之右東面<lb/>
　註曰側亨亨一胖也亨於爨用鑊不於門東未可以<lb/>
　吉也是日也以虞易奠祔而以吉祭易喪祭鬼神所<lb/>
　在則曰廟尊言之<lb/>
　疏曰案吉禮皆全左右胖皆亨此亨一胖者以其虞<lb/>
　不致爵自獻賓以後則無主人主婦及賓已下之俎<lb/>
　故唯亨一胖也特牲吉禮鼎鑊皆在門東此云門外<lb/>
　之右是門之西未可以吉也<lb/>
<pb n="3b"/>
　敖氏曰東面謂亨者也爨亦存焉此亨於門外之西<lb/>
　變於吉祭且?於奠也<lb/>
　張氏曰此虞實在殯宮即適寢也而曰廟故註曰尊<lb/>
　言之也<lb/>
魚腊爨亞之北上<lb/>
　註曰爨?<lb/>
　敖氏曰於特豕云亨云東面魚爨云爨云北上文互<lb/>
　見也<lb/>
<pb n="4a"/>
　郝氏曰亞次豕爨也北上豕爨在北<lb/>
　張氏曰三鑊皆在西方<lb/>
饎爨在東壁西面<lb/>
　註曰炊黍稷曰饎饎北上上齊於屋宇於虞有亨饎<lb/>
　之爨彌吉<lb/>
　疏曰案特牲云主婦視饎爨於西堂下今在東亦反<lb/>
　吉也小斂大斂未有黍稷朔月薦新始有黍稷向吉<lb/>
　仍未有爨至此始有亨饎之爨故云彌吉<lb/>
<pb n="4b"/>
　敖氏曰爨在堂下乃云在東壁者見其近於壁也壁<lb/>
　爨之間當容人此南北之節亦當南齊坫<lb/>
　　世佐案註云饎北上者炊黍者在北也屋宇即屋<lb/>
　　梠饎爨在門?者以婦人主之故也此士禮也大<lb/>
　　夫則廩人掌之在門外<lb/>
設洗于西階西南水在洗西篚在東<lb/>
　註曰反吉也亦當西榮南北以堂深<lb/>
　疏曰吉時設洗皆當東榮<lb/>
<pb n="5a"/>
　敖氏曰此設洗在西亦以主人位于西階上故也凡<lb/>
　設洗水在外篚在?不?於東西也此篚亦南順而<lb/>
　實爵焉<lb/>
尊于室中北墉下當?兩甒醴酒酒在東無禁?用絺<lb/>
布加勺南枋<lb/>
　註曰酒在東上醴也絺布葛屬<lb/>
　疏曰吉禮?酒在酒上今以喪祭禮無?酒則醴代<lb/>
　?酒在上也絺綌以葛為之布則以麻為之今絺布<lb/>
<pb n="5b"/>
　並言則此麻葛?故有兩號<lb/>
　敖氏曰祭而尊于室中且用一醴一酒皆異於吉也<lb/>
　醴酒並用者醴以饗神酒以飲尸亦見其未甚變於<lb/>
　奠也兩甒西上亦以神席在西也尊之所上吉凶同<lb/>
　郝氏曰當?室東北隅也室?在東南隅當之向明<lb/>
　也無禁尊著地也絺布細布加勺?上柄向南便取<lb/>
　也<lb/>
　　世佐案特牲記云?用綌以純葛為之也此以麻<lb/>
<pb n="6a"/>
　　葛雜為之亦異于吉非謂絺精于綌也<lb/>
素几葦席在西序下<lb/>
　註曰有几始鬼神也<lb/>
　疏曰經几席具有註惟云几者其大斂奠時已有席<lb/>
　至此虞祭乃有几故也天子諸侯始死則几筵具周<lb/>
　禮司几筵云每敦一几是也<hi>從姜氏節本</hi>
　敖氏曰虞乃用几辟尊者之禮也周官司几筵曰凡<lb/>
　喪事設葦席右素几謂奠時也是天子之禮未虞以<lb/>
<pb n="6b"/>
　前已用几矣<lb/>
　郝氏曰几以依神用素變于吉也葦席神席<lb/>
苴刌茅長五寸束之實于篚饌于西坫上<lb/>
　註曰苴猶藉也<lb/>
　郝氏曰西坫閣物之具在堂上西<lb/>
　張氏曰刌度也截也苴刌茅者藉祭之刌茅也度而<lb/>
　截之故謂刌茅<lb/>
　　世佐案苴所以藉祭也刌?也苴刌茅者謂藉祭<lb/>
<pb n="7a"/>
　　之物?茅以為之<lb/>
饌兩豆菹醢于西楹之東醢在西一鉶亞之<lb/>
　註曰醢在西南面取之得左取菹右取醢便其設之<lb/>
　疏曰此饌繼西楹言之則以西楹為主向東陳之一<lb/>
　鉶亞之者菹以東也尸在?東面設者西面設於尸<lb/>
　前菹在南醢在北今於西楹東饌之菹在東醢在西<lb/>
　是南面取之得左取菹右取醢至尸前西面又左菹<lb/>
　右醢故云便也<lb/>
<pb n="7b"/>
　敖氏曰醢在西東上也東上者變於堂下之敦位也<lb/>
　鉶亞於醢又在其西鉶不言豕可知<lb/>
　郝氏曰鉶鼎和豕肉為鉶?亞之次于兩豆南<lb/>
　　世佐案此兩豆一鉶之次雖取節于西楹而不統<lb/>
　　于楹菹最東為上醢也鉶也次而西也疏云鉶在<lb/>
　　菹東郝云在兩豆南皆誤<lb/>
從獻豆兩亞之四籩亞之北上<lb/>
　註曰豆從主人獻祝籩從主婦獻尸祝北上菹與棗<lb/>
<pb n="8a"/>
　不東陳?於正<lb/>
　疏曰此從獻豆籩雖文承一鉶之下而云亞之下?<lb/>
　云北上是不從鉶東為次宜於鉶東北以北為上向<lb/>
　南陳之然則東北菹為首次南醢醢東栗栗北棗棗<lb/>
　東棗棗南栗故鄭云北上菹與棗云不東陳?于正<lb/>
　者以二豆與鉶在尸為獻前為正此皆在獻後為非<lb/>
　正故東北?也<hi>從句讀節本</hi>
　敖氏曰此豆籩云從獻者以其先獻而後薦也兩豆<lb/>
<pb n="8b"/>
　亞之菹在鉶西醢在菹南也四籩亞之於醢之南一<lb/>
　一為列也北上者南陳不東上西陳者?於正<lb/>
　郝氏曰兩亦一菹一醢又次鉶南四籩又次于兩豆<lb/>
　南北上豆以下在西楹東者皆自北陳而南<lb/>
　　世佐案兩言亞之皆謂次而西也北上又此兩豆<lb/>
　　四籩之自為次也豆則菹在醢北籩則棗在栗北<lb/>
饌黍稷二敦于階間西上藉用葦席<lb/>
　註曰藉猶薦也<lb/>
<pb n="9a"/>
　敖氏曰藉敦未必有席席字葦<hi>葦當作蓋</hi>因上文而衍也<lb/>
　特牲禮曰藉用萑<lb/>
　郝氏曰西上黍在西稷在東藉用葦席豆以下皆陳<lb/>
　于席上<lb/>
　　世佐案階間東西節也陳之亦於堂上敖云於堂<lb/>
　　下非黍稷必用藉者重之也豆籩之屬則錯諸地<lb/>
　　而可矣郝?非<lb/>
匜水錯于槃中南流在西階之南簞巾在其東<lb/>
<pb n="9b"/>
　註曰流匜吐水口也<lb/>
　敖氏曰匜水匜中有水也所以沃盥自設洗至此其<lb/>
　陳設之位與特牲饋食異者皆為變於吉<lb/>
　郝氏曰匜盛水置槃中而匜口向南槃設于西階下<lb/>
　洗南以簞盛拭手巾于槃匜東<lb/>
　張氏監本正誤云簞巾在其東巾誤作布<lb/>
陳三鼎于門外之右北面北上設扃鼏<lb/>
　註曰門外之右門西也<lb/>
<pb n="10a"/>
　敖氏曰陳鼎於西與享于西之意同下設鼎放此<lb/>
　郝氏曰三鼎豕魚腊陳于門外西塾南北向直陳以<lb/>
　北為上序而南也<lb/>
匕俎在西塾之西<lb/>
　註曰不饌於塾上?於鼎也塾有西者是室南?<lb/>
　疏曰云不饌於塾上統於鼎也者決下文羞燔俎在<lb/>
　?西塾上又去密降反俎于西塾至於主婦亞獻訖<lb/>
　直云賓燔從如初明尸受燔訖賓亦反俎于西塾上<lb/>
<pb n="10b"/>
　是互見義也<lb/>
　敖氏曰匕亦在俎上<lb/>
羞燔俎在?西塾上南順<lb/>
　註曰南順于南面取縮執之便也肝俎在燔東<lb/>
　敖氏曰燔炙肉也言羞見其非正俎南順以羞之者<lb/>
　當北面縮執之也少牢下篇言縮執匕湆俎之法乃<lb/>
　當其下端然則縮執俎者其法同耳此俎在塾上執<lb/>
　時則升取之如取物于堂然不言肝俎肝先進此時<lb/>
<pb n="11a"/>
　亦設之可知設肝俎當在燔西便其先取之也西塾<lb/>
　之階在塾西<lb/>
　郝氏曰羞猶進也羞燔之俎非正俎三鼎為正從薦<lb/>
　為羞肉曰燔肝曰炙不言炙可知也<lb/>
　　　　右陳設<lb/>
主人及兄弟如葬服賓執事者如弔服皆即位于門外<lb/>
如朝夕臨位婦人及?兄弟服即位于堂亦如之<lb/>
　註曰葬服者既夕曰大夫髽散帶垂也賓執事者賓<lb/>
<pb n="11b"/>
　客來執事也<lb/>
　疏曰始虞與葬服同三虞皆同至卒哭則作<hi>作續通解作依</hi>
　其喪服乃變麻服葛也賓客來執事以其虞為喪祭<lb/>
　主人未執事案曾子問士則朋友奠不足則取於大<lb/>
　功以下<hi>從句讀節本</hi>
　敖氏曰葬服主人髺髮?主人及兄弟免而大功以<lb/>
　上者皆散帶垂也弔服疑衰素冠麻絰帶也如朝夕<lb/>
　臨位主人及兄弟在東方賓執事者在西方也婦人<lb/>
<pb n="12a"/>
　及?兄弟其服亦如葬服其位亦如臨位婦人葬服<lb/>
　經無所見蓋與既殯之服同<lb/>
　郝氏曰兄弟?主人以下及?外兄弟也如朝夕奠<lb/>
　主人西面外兄弟在其南賓繼之等位也婦人主婦<lb/>
　以下?兄弟姊妹之屬<lb/>
祝免澡葛絰帶布席于室中東面右几降出及宗人即<lb/>
位于門西東面南上<lb/>
　註曰祝亦執事免者祭祀之禮祝所親也澡治也治<lb/>
<pb n="12b"/>
　葛以為首絰及帶接神宜變也然則士之屬官為其<lb/>
　長弔服加麻矣至於既卒哭主人變服則除右几於<lb/>
　席近南也<lb/>
　敖氏曰祝公有司之助喪祭者也其服但當弔服加<lb/>
　麻以其接神也則宜少異故免而葛絰帶焉其免也<lb/>
　若過於重其葛也若過於輕然輕重相準則與其本<lb/>
　服亦不甚相?也此服亦當事則然既事則已宗人<lb/>
　亦公有司也南上明其與賓不相統葛絰帶云澡則<lb/>
<pb n="13a"/>
　有不澡者矣右几神席南上也<lb/>
　郝氏曰布神席于堂西南隅東向几置席右神道尚<lb/>
　右東面南為右<lb/>
　張氏曰祝執事而免者以其身親祭祀之禮不嫌於<lb/>
　重也<lb/>
　　世佐案南上宗人為上也觀宗人與祝之位不與<lb/>
　　賓序則其為士之屬官明矣敖?殆誤<lb/>
宗人告有司具遂請拜賓如臨入門哭婦人哭<lb/>
<pb n="13b"/>
　註曰臨朝夕哭<lb/>
　敖氏曰告主人以有司已具遂請行祭祀也拜賓如<lb/>
　臨謂旁三拜也<lb/>
主人即位于堂?主人及兄弟賓即位于西方如反哭<lb/>
位<lb/>
　註曰既夕曰乃反哭入則升自西階東面?主人堂<lb/>
　下東面北上異於朝夕<lb/>
　敖氏曰反哭之位乃順孝子一時之心而為之本非<lb/>
<pb n="14a"/>
　正位自始虞至卒哭其位皆如之者蓋因此以?於<lb/>
　既祔以後吉祭之位也此正與婦人於既小斂有阼<lb/>
　階上之位者其意相類賓位于西方朝夕反哭同也<lb/>
　是時賓皆為執事而來無異爵者焉惟士而已<lb/>
　郝氏曰初柩在堂主人哭臨位東階下西面既葬不<lb/>
　見親主人登堂哀慕故反哭位在堂上三虞皆與反<lb/>
　哭位同<lb/>
祝入門左北面<lb/>
<pb n="14b"/>
　註曰不與執事同位接神尊也<lb/>
　疏曰上兄弟賓即位于西方者皆是執事<lb/>
　敖氏曰門?之西祝之位也特牲饋食記曰公有司<lb/>
　門西北面東上是也<lb/>
　　世佐案祝雖接神而其位卑于賓故不與之同<lb/>
宗人西階前北面<lb/>
　註曰當詔主人及賓之事<lb/>
　疏曰宗人在堂下是主人在堂時若主人在室宗人<lb/>
<pb n="15a"/>
　即升堂是以下記云主人在室則宗人升?外北面<lb/>
　　　　右即位<lb/>
祝盥升取苴降洗之升入設于几東席上東縮降洗觶<lb/>
升止哭<lb/>
　註曰縮從也<lb/>
　敖氏曰止哭為祭事至祝洗觶升則執之以入俟時<lb/>
　而酌亦異於吉也<lb/>
　郝氏曰祝盥手于西階下槃?升堂取苴茅于西坫<lb/>
<pb n="15b"/>
　上降洗于西階下復升堂入室設于几東神席上東<lb/>
　縮席向東茅順東西直布几在席南苴在几東席前<lb/>
　也苴以藉祭佐食祭黍稷豕膚醴皆奠苴上故先設<lb/>
　降洗觶升將入室酌醴也止哭鬼神尚幽寂也<lb/>
主人倚杖入祝從在左西面<lb/>
　註曰主人北旋倚杖西序乃入喪服小記曰虞杖不<lb/>
　入于室祔杖不升于堂然則練杖不入于門明矣<lb/>
　敖氏曰凡喪祭之始及無尸者之祭主人皆先祝而<lb/>
<pb n="16a"/>
　入室祝從故入即西面亦皆異於吉<lb/>
　郝氏曰西面向神席也<lb/>
贊薦菹醢醢在北<lb/>
　註曰主婦不薦齊斬之服不執事也曾子問曰士祭<lb/>
　不足則取于兄弟大功以下者<lb/>
　疏曰齊斬不執事唯為今時至于尸入之後亦執事<lb/>
　兩籩棗栗設于?南至于祔祭雖?厭亦主婦薦主<lb/>
　人自執事也<lb/>
<pb n="16b"/>
　敖氏曰醢在北豆南上也席南上而豆如之神饌之<lb/>
　異者也主婦不設豆及敦未散同于吉也<lb/>
　郝氏曰贊助事者取堂上西楹東兩豆菹醢入薦醢<lb/>
　在北則菹在南<lb/>
佐食及執事盥出舉長在左<lb/>
　註曰舉舉鼎也長在左在西方位也凡事宗人詔之<lb/>
　敖氏曰此云長在左下云佐食及右人載是佐食非<lb/>
　長也乃先言之者以其有常職故爾鼎在門外北面<lb/>
<pb n="17a"/>
　則舉時長者在西　案註云長在左西方位謂鼎設<lb/>
　于西方者之位如此明其與設于東方者相反也<lb/>
　郝氏曰佐食佐神食者執事?有司盥手西階下出<lb/>
　門外舉鼎鼎自門外入西為左舉鼎長者居西<lb/>
　　世佐案長賓長也佐食與賓長舉豕鼎長在左則<lb/>
　　佐食在右可知其舉魚腊二鼎者亦以左為上也<lb/>
鼎入設于西階前東面北上匕俎從設左人抽扃鼏匕<lb/>
佐食及右人載<lb/>
<pb n="17b"/>
　註曰載載于俎佐食載則亦在右矣<lb/>
　敖氏曰設鼎南北節當南於洗東東面亦順主人之<lb/>
　面位也此執匕俎者亦主人各兼執匕俎也從設從<lb/>
　鼎入而各設于其鼎之東其設之法俎東順而匕西<lb/>
　枋也左人亦抽?予左手取鼏委于鼎北加?乃執<lb/>
　匕而匕唯言抽?鼏匕文省耳<lb/>
　郝氏曰鼎入由西設于西階下向東神道尚西殊于<lb/>
　未葬前鼎設于阼也左人即長在西者抽??鼏執<lb/>
<pb n="18a"/>
　匕取鼎肉而佐食與右人在鼎東載肉于俎<lb/>
卒朼者逆退復位<lb/>
　註曰復賓位也<lb/>
　敖氏曰朼當作匕字之誤也<lb/>
　　世佐案匕者即左人也逆退匕腊鼎者先退也賓<lb/>
　　位在西方載者將設俎故未退<lb/>
俎入設于豆東魚亞之腊特<lb/>
　郝氏曰俎入室豕奠菹東魚俎次豕北醢東腊俎在<lb/>
<pb n="18b"/>
　魚東<lb/>
　　世佐案魚亞之又在豕東也豕魚二俎並設而腊<lb/>
　　在豕北無偶故曰特士?禮云俎入設于豆東魚<lb/>
　　次腊特于俎北此宜亦如之郝?非<lb/>
贊設二敦于俎南黍其東稷<lb/>
　註曰簋實尊黍也<lb/>
　疏曰西黍東稷西上故云尊黍經言敦註言簋者敦<lb/>
　有虞氏之器周制士用之同姓之士容得從周制用<lb/>
<pb n="19a"/>
　簋<hi>從句讀節本</hi>
　敖氏曰俎南豕魚二俎之南也<lb/>
設一鉶于豆南<lb/>
　註曰鉶菜?也<lb/>
　敖氏曰設一鉶貶於吉<lb/>
　　世佐案註言此者明其異于湆也大?湆不和鉶<lb/>
　　則和鹽菜<lb/>
佐食出立于?西<lb/>
<pb n="19b"/>
　註曰饌已也<lb/>
　郝氏曰佐食設畢出立室?外之西記云佐食無事<lb/>
　則出?負依南面是也<lb/>
　　世佐案立于?西者便其給事于室也<lb/>
贊者徹鼎<lb/>
　註曰反于門外<lb/>
　敖氏曰贊者賓執事者也<lb/>
祝酌醴命佐食??佐食許諾??卻于敦南復位<lb/>
<pb n="20a"/>
　註曰?合也謂敦蓋也復位出立于?西<lb/>
　敖氏曰祝既酌醴南面命佐食遂於此俟之<lb/>
　郝氏曰祝酌于北墉下西甒獻神用醴貴初也<lb/>
　張氏曰特牲少牢有酒無醴故厭亦用酒此酒醴兼<lb/>
　設以醴?厭以酒酳尸亦其異于吉祭也<lb/>
祝奠觶于鉶南復位<lb/>
　註曰復位復主人之左<lb/>
　敖氏曰此酌醴用觶?於酳獻也先??乃奠亦異<lb/>
<pb n="20b"/>
　於吉<lb/>
主人再拜稽首<lb/>
　敖氏曰為食具也<lb/>
祝饗<lb/>
　註曰饗告神饗也饗神辭記所謂哀子某哀顯相夙<lb/>
　興夜處不寧下至適爾皇祖某甫饗是也<lb/>
　疏曰下云祝祝卒註云祝祝者釋孝子祭辭又下文<lb/>
　迎尸後尸墮祭云祝祝主人拜如初此等三者皆有<lb/>
<pb n="21a"/>
　辭此文饗神引記者是?厭饗神辭下文迎尸上釋<lb/>
　孝子辭者經記無文案少牢迎尸祝孝子辭云孝孫<lb/>
　某敢用柔毛剛?嘉薦普淖用薦?事于皇祖伯某<lb/>
　以某妃配某氏尚饗此是釋孝子辭此迎尸上釋孝<lb/>
　子辭宜與彼同但稱哀為異其迎尸後祝辭者即下<lb/>
　記饗辭云哀子某圭為而哀薦之饗鄭註云饗辭勸<lb/>
　?尸之辭也凡吉祭饗尸曰孝子是以特牲迎尸後<lb/>
　云祝饗註云饗勸?之也其辭取於士虞記則宜云<lb/>
<pb n="21b"/>
　孝孫某圭為孝薦之饗是也<lb/>
　敖氏曰饗辭即記所云哀子某圭為而哀薦之饗者<lb/>
　也<lb/>
　　世佐案饗辭當以敖氏所引為正<lb/>
命佐食祭佐食許諾鉤袒取黍稷祭于苴三取膚祭祭<lb/>
如初祝取奠觶祭亦如之不盡益反奠之主人再拜稽<lb/>
首<lb/>
　註曰鉤袒如今擐衣也苴所以藉祭也孝子始將納<lb/>
<pb n="22a"/>
　尸以事其親為神疑於其位設苴以定之耳或曰苴<lb/>
　主道也則特牲少牢當有主象而無可乎<lb/>
　敖氏曰祭為神祭食也鉤袒蓋外卷其袂以出臂也<lb/>
　為神祭當與尸祭異處故祭于席為其?席故以苴<lb/>
　藉之三者三祭之也每一祭畢則反取之祭膚祭如<lb/>
　初亦于苴三也記曰膚祭三取諸左膉上神祭用膚<lb/>
　亦?於尸也祝取奠觶祭于苴亦三注之不盡者三<lb/>
　祭而不盡其醴也既祭更酌而益之乃反奠于故處<lb/>
<pb n="22b"/>
　主人拜為饗也既祭乃拜者以此饗禮成於祭也於<lb/>
　此而饗且為之祭皆異於吉<lb/>
　郝氏曰命佐食祭祝命代神祭食也登于苴于几東<lb/>
　茅上反奠反觶于鉶南<lb/>
祝祝卒主人拜如初哭出復位<lb/>
　註曰祝祝者釋孝子祭辭<lb/>
　敖氏曰祝祝之辭則記所謂哀子某哀顯相夙興夜<lb/>
　處不寧下至適爾皇祖某甫者也<lb/>
<pb n="23a"/>
　郝氏曰主人復西階東面祝復門左北面之位<lb/>
　　世佐案此祝辭疏謂宜與少牢迎尸祝孝子辭同<lb/>
　　但稱哀為異非也彼為大夫之吉祭此士之喪祭<lb/>
　　其祝辭豈可襲用如云柔毛云?事云以某妃配<lb/>
　　之類稱之於是義安取邪<lb/>
　　　　右?厭<lb/>
　郝氏曰此設饌饗神也尸未入而先饗神所謂?厭<lb/>
　也歆氣曰厭<lb/>
<pb n="23b"/>
祝迎尸一人衰絰奉篚哭從尸<lb/>
　註曰尸主也孝子之祭不見親之形象心無所繫立<lb/>
　尸而主意焉一人主人兄弟檀弓曰既封主人贈而<lb/>
　祝宿虞尸<lb/>
　疏曰引檀弓者證祝?主人葬先反宿虞尸故得有<lb/>
　祝迎尸之事云既封者封當為窆窆下棺也<lb/>
　蘇氏軾曰孝子求神而祭無尸則不享無主則不依<lb/>
　魂氣必求其類而依之人與為類骨肉又為一家之<lb/>
<pb n="24a"/>
　類已與尸各心齋潔至誠相通以此求神宜其享之<lb/>
　後人不知此道直以尊卑之勢遂不行耳<lb/>
　朱子曰古人於祭祀必立之尸因祖考遺體以凝聚<lb/>
　祖考之氣氣與質合則散者庶乎復聚此教之至也<lb/>
　楊氏曰曾子問曰祭成喪者必有尸尸必以孫孫幼<lb/>
　則使人抱之無孫則取於同姓可也不言適孫是家<lb/>
　無適而用庶<lb/>
　敖氏曰云衰絰明其為主人兄弟且不易服也祝出<lb/>
<pb n="24b"/>
　迎尸而主人不降者亦變於吉<lb/>
　郝氏曰古祭必用尸尸必以孫無孫取于同姓祝迎<lb/>
　尸主人不迎者尸尊于廟中出廟父不迎子也既饗<lb/>
　神後迎尸神降而後尸入也一人衰絰象尸從者以<lb/>
　?主人充之篚尸受食之器　又曰古祭用尸事頗<lb/>
　迂誕子坐父拜形?亂常禮以決嫌疑此何但嫌疑<lb/>
　之間而已所以不能?世必行也<lb/>
　　世佐案古之於祭也作之主以棲其神立之尸以<lb/>
<pb n="25a"/>
　　象其形二者具矣而後如在之誠得以伸其孝敬<lb/>
　　焉其為義至精而其為禮至詳且備也後世易之<lb/>
　　以象設失其?矣杜氏佑不達詆以鄙風<hi>?見通典立尸</hi>
　　<hi>議</hi>郝氏宗之目古禮曰迂誕陋哉斯言曲禮云為<lb/>
　　人子者祭祀不為尸然則為尸者必無父者也奈<lb/>
　　何猶以子坐父拜為嫌邪是經不言主者大夫士<lb/>
　　之禮也諸侯以上虞而立尸?而作主公羊傳曰<lb/>
　　虞主用桑練主用栗許氏慎曰卿大夫非有土之<lb/>
<pb n="25b"/>
　　君不得祫享昭穆故無主大夫束帛依神士結茅<lb/>
　　為菆<lb/>
尸入門丈夫踊婦人踊<lb/>
　註曰踊不同文者有先後也尸入主人不降者喪事<lb/>
　主哀不主敬<lb/>
　疏曰主人在西序東面?兄弟西階下亦東面婦人<lb/>
　堂上當東序西面見尸有先後故踊有先後<lb/>
淳尸盥宗人授巾<lb/>
<pb n="26a"/>
　註曰淳沃也沃尸盥者賓執事者也<lb/>
　疏曰此直言盥不言面位案特牲云尸入門左北面<lb/>
　盥宗人授巾上陳器時匜水之等在西階之東合在<lb/>
　門左則以器就之<lb/>
尸及階祝延尸<lb/>
　註曰延進也告之以升<lb/>
　疏曰特牲註云在後詔侑曰延雜記云尸謖祝前?<lb/>
　尸故禮器云詔侑無方<hi>從楊氏圖節本</hi>
<pb n="26b"/>
尸升宗人詔踊如初<lb/>
　註曰言詔踊如初則凡踊宗人詔之<lb/>
　敖氏曰如初如其丈夫先婦人後下文放此<lb/>
尸入?踊如初哭止<lb/>
　敖氏曰哭止將有事也<lb/>
婦人入于房<lb/>
　註曰辟執事者<lb/>
　敖氏曰祭禮婦人當在房前此在堂者以其有尸入<lb/>
<pb n="27a"/>
　之哭也今哭止故入于房及尸謖又復位而哭也<lb/>
　　　　右迎尸<lb/>
主人及祝拜妥尸尸拜遂坐<lb/>
　註曰妥安坐也<lb/>
　敖氏曰此皆變於其吉祭也士之吉祭尸既坐主人<lb/>
　乃拜妥尸祝不拜<lb/>
從者錯篚于尸左席上立于其北<lb/>
　註曰北席北也<lb/>
<pb n="27b"/>
　疏曰此虞禮篚象特牲肵俎置于席北以擬盛尸之<lb/>
　饌也<lb/>
　郝氏曰從者即一人衰絰奉篚者也錯篚于席上尸<lb/>
　左席北也<lb/>
尸取奠左執之取菹擩于醢祭于豆間祝命佐食墮祭<lb/>
　註曰下祭曰墮墮之猶言墮下也周禮曰既祭則?<lb/>
　其墮謂此也今文墮為綏特牲少牢或為羞失古正<lb/>
　矣齊魯之間謂祭為墮<lb/>
<pb n="28a"/>
　疏曰案特牲云祝命挼祭註云士虞禮古文曰祝命<lb/>
　佐食墮祭周禮曰既祭則?其墮墮與綏讀同耳今<lb/>
　文改挼皆為綏古文此皆為擩祭也又少牢尸將酢<lb/>
　主人時上佐食以綏祭鄭註云綏讀為墮此三處經<lb/>
　中墮皆不同者此五字或為墮或為挼或為羞或為<lb/>
　綏或為擩鄭既以挼綏及羞三者已<hi>已當是改字之誤</hi>從墮<lb/>
　復云古文作擩以其特牲及此士虞皆有擩祭故亦<lb/>
　亦兼擩解<lb/>
<pb n="28b"/>
　敖氏曰綏或是授字之誤以下文可見　鄭本綏作<lb/>
　墮註曰今文墮為綏繼公謂以文意求之當云授祭<lb/>
　墮綏皆誤而挼於授字為差近故但取其近者<lb/>
　郝氏曰擩撋通揉也饌始菹醢豆近席尸自取俎敦<lb/>
　?祝命佐食取之品物降地曰墮<lb/>
　張氏曰尸取奠取祝所反奠于鉶南之觶也左執之<lb/>
　者以右手將祭也下祭曰墮謂從俎豆上取下當祭<lb/>
　之物以授尸使之祭佐食但下之而已疏以為向下<lb/>
<pb n="29a"/>
　祭之誤<lb/>
　　世佐案張?近是此云墮祭下乃云授尸則先墮<lb/>
　　而後授也明矣佐食因祝墮祭之命遂取而授尸<lb/>
　　事之次也<lb/>
佐食取黍稷肺祭授尸尸祭之祭奠<lb/>
　　世佐案黍稷肺之祭即其所墮者授併授也奠醴<lb/>
　　觶也先執後祭醴尊<lb/>
祝祝主人拜如初尸嘗醴奠之<lb/>
<pb n="29b"/>
　註曰如初亦祝祝卒乃再拜稽首<lb/>
　敖氏曰此拜為祝祝也故尸不答拜凡祝祝之辭皆<lb/>
　告於神嘗醴奠之復於故處<lb/>
　　世佐案此祝辭疏即以下記所稱饗辭當之敖氏<lb/>
　　既以饗辭用之?厭祝饗之時而於此則不言其<lb/>
　　何所用竊謂所釋之辭蓋與上同一辭而再釋之<lb/>
　　者事神之道於彼乎於此乎庶幾其一聞之也<lb/>
佐食舉肺脊授尸尸受振祭嚌之左手執之<lb/>
<pb n="30a"/>
　註曰右手將有事也尸食之時亦奠肺脊于豆<lb/>
　疏曰案特牲祝命邇敦佐食邇黍稷于席上舉肺脊<lb/>
　以授尸尸受振祭嚌之彼舉肺脊在邇敦後此舉肺<lb/>
　脊在邇敦前者吉凶相變故也右手將有事者為下<lb/>
　文祭肺嘗鉶也<lb/>
　張氏曰此肺脊至尸卒食佐食方受之實于篚中間<lb/>
　食亦須奠之于豆<lb/>
祝命佐食邇敦佐食舉黍錯于席上<lb/>
<pb n="30b"/>
　註曰邇近也<lb/>
　敖氏曰士之吉祭則並邇黍稷此亦其異者<lb/>
尸祭鉶嘗鉶<lb/>
　註曰右手也少牢曰以柶祭羊鉶遂以祭豕鉶嘗羊<lb/>
　鉶<lb/>
　張氏曰此但豕鉶祭之嘗之亦用柶<lb/>
泰?湆自門入設于鉶南胾四豆設于左<lb/>
　註曰博異味也湆肉汁也胾切肉也<lb/>
<pb n="31a"/>
　疏曰鉶南觶北初設時留空處以待泰?左正豆之<lb/>
　左<lb/>
　敖氏曰此大?豕肉之汁也後篇同設湆於右亦因<lb/>
　食生之禮又以?於吉祭也左醢北也庶羞惟用胾<lb/>
　亦變於吉<lb/>
尸飯播餘于篚<lb/>
　註曰不反餘也古者飯用手吉時播餘于?<lb/>
　疏曰曲禮云無摶飯又云無放飯飯黍無以箸故知<lb/>
<pb n="31b"/>
　古者飯用手<lb/>
　敖氏曰於尸之初飯即言播餘是每飯皆然也惟飯<lb/>
　而已不食舉未忍同於吉雖不食舉猶左執之<lb/>
三飯佐食舉幹尸受振祭嚌之實于篚<lb/>
　註曰飯間啗肉安食氣<lb/>
　敖氏曰尸既嚌而佐食受之實于篚舉幹不云授尸<lb/>
　省文<lb/>
　郝氏曰三飯以手三取食脅骨曰幹<lb/>
<pb n="32a"/>
又三飯舉胳祭如初<lb/>
　敖氏曰不言佐食又不言尸受文又省初謂振祭嚌<lb/>
　之下放此<lb/>
　郝氏曰後足骨曰胳<lb/>
佐食舉魚腊實于篚<lb/>
　註曰尸不受魚腊以喪不備味<lb/>
　疏曰案特牲三舉魚腊尸皆振祭嚌之此佐食舉魚<lb/>
　腊實於篚尸不嚌故云喪不備味也<lb/>
<pb n="32b"/>
又三飯舉肩祭如初<lb/>
　註曰後舉肩者貴要成也<lb/>
　疏曰祭統云周人貴肩要成者據後食即飽也<lb/>
舉魚腊俎<lb/>
　　世佐案亦佐食舉之實于篚不言者文省也又以<lb/>
　　下疏證之則此下似?實于篚三字<lb/>
俎釋三?<lb/>
　註曰釋猶遺也?猶枚也今俗或名枚曰個音相近<lb/>
<pb n="33a"/>
　此腊亦七體如其牲也<lb/>
　疏曰此經直舉魚腊俎盛於篚俎釋三?不言盛牲<lb/>
　體者案下記云?飪升左肩臂臑肫胳脊脅七體此<lb/>
　上經佐食初舉脊次舉幹又舉骼終舉肩總舉四體<lb/>
　唯有臂臑肫三者佐食即當俎釋三?不復盛牲體<lb/>
　故直舉魚腊而已又案記牲有七體此腊亦不過於<lb/>
　牲體故云如其牲言此以對彼案彼特牲吉祭十一<lb/>
　體是以特牲記云腊如牲骨乃有十一體與此不同<lb/>
<pb n="33b"/>
　吉禮異故也<lb/>
　楊氏曰俎釋三?為祭畢陽厭設于西北隅<lb/>
　　世佐案俎兼豕魚腊言也三俎之實其數皆以七<lb/>
　　為限每俎各餘三枚不舉則所舉以實于篚者凡<lb/>
　　四也牲四體四次舉之經文已明魚四尾腊四體<lb/>
　　兩次舉之蓋每舉各二也<lb/>
尸卒食佐食受肺脊實于篚反黍如初設<lb/>
　註曰九飯而已士禮也篚猶吉祭之有肵俎<lb/>
<pb n="34a"/>
　疏曰少牢十一飯諸侯十三天子十五肵俎見特牲<lb/>
　少牢<hi>從楊氏圖節本</hi>
　敖氏曰尸九飯乃卒食雖與吉祭之數同然其間無<lb/>
　告飽拜侑之事亦喪質威儀少也<lb/>
　　世佐案尸食時奠肺脊于豆至是復舉之以授佐<lb/>
　　食也反黍以席上之敦反之於俎南也如初設亦<lb/>
　　西黍東稷<lb/>
　　　　右尸九飯<lb/>
<pb n="34b"/>
主人洗廢爵酌酒酳尸尸拜受爵主人北面答拜尸祭<lb/>
酒嘗之<lb/>
　註曰爵無足曰廢爵酳安食也主人北面以酳酢變<lb/>
　吉也凡異者皆變吉<lb/>
　疏曰特牲少牢尸拜受主人西面拜送與北面相反<lb/>
　故云變吉也<lb/>
　敖氏曰北面蓋於?西<lb/>
　郝氏曰廢爵喪器不飾也繼飯飲酒曰酢<lb/>
<pb n="35a"/>
賓長以肝從實于俎縮右鹽<lb/>
　註曰縮從也從實肝炙於俎也喪祭進柢右鹽於俎<lb/>
　近北便尸取之也縮執俎言右鹽則肝鹽併也<lb/>
　郝氏曰肝豕肝賓以西塾之羞俎載肝進實于豕俎<lb/>
　而以羞俎降凡羞俎不列于席縮直執也正俎?執<lb/>
　羞俎縮執<lb/>
　張氏曰註右鹽於俎近北據執俎者而言左肝右鹽<lb/>
　西面向尸則鹽在肝之北併在俎上故云於俎近北<lb/>
<pb n="35b"/>
　尸右取肝左擩鹽為便也<lb/>
　　世佐案俎羞俎也郝云豕俎非羞肝之俎與羞燔<lb/>
　　俎同設于?西塾上其以肝實之也久矣於是方<lb/>
　　言者因事而見之耳<lb/>
尸左執爵右取肝擩鹽振祭嚌之加于俎賓降反俎于<lb/>
西塾復位<lb/>
　註曰取肝右手也加于俎從其牲體也以喪不志於<lb/>
　味<lb/>
<pb n="36a"/>
　疏曰特牲少牢尸嚌肝訖加菹豆以近身此虞禮尸<lb/>
　嚌肝訖不加於菹豆而?加于俎以同牲體者以喪<lb/>
　志不在於味故?身加俎也<lb/>
　張氏曰加於俎盛牲體之俎賓所反則肝俎也復位<lb/>
　復西階前?兄弟之南東面位<lb/>
　　世佐案西塾?西塾上也云反則曏者於是取之<lb/>
　　可知也<lb/>
尸卒爵祝受不相爵主人拜尸答拜<lb/>
<pb n="36b"/>
　註曰不相爵喪祭於禮略相爵者特牲曰送爵皇尸<lb/>
　卒爵<lb/>
　敖氏曰祝相爵者命主人拜送爵也此雖不相爵而<lb/>
　主人猶先拜蓋其節宜然也<lb/>
　　　　右主人酳尸<lb/>
祝酌授尸尸以醋主人主人拜受爵尸答拜主人坐祭<lb/>
卒爵拜尸答拜<lb/>
　楊氏曰尸醋主人亦北面拜受坐祭卒爵及主人獻<lb/>
<pb n="37a"/>
　祝之時乃反西面位<lb/>
　敖氏曰尸無降席之禮故祝為酌之酢不洗爵尸禮<lb/>
　也孝子於是時乃飲而卒爵者為尊者之賜也<lb/>
　郝氏曰醋酢同後放此<lb/>
　　　　右尸酢主人<lb/>
　楊氏曰奠之所尚者在於醴前饗神之時祝酌醴奠<lb/>
　觶于鉶南及尸既坐取所奠觶左手執之以右手祭<lb/>
　菹祭黍稷肺乃祭奠於是祝祝主人再拜稽首而後<lb/>
<pb n="37b"/>
　尸嘗醴而奠之此是第一節牲之所重者在肺脊特<lb/>
　牲少牢舉肺脊在前蓋肺者氣之主也脊者體之正<lb/>
　也故尸又先舉肺脊祭而嚌之又以左手執之乃以右<lb/>
　手祭鉶而嘗之祝命邇黍敦錯于席上為尸之將飯<lb/>
　也泰?湆胾四豆至是新設之于俎豆之間以博異<lb/>
　味也於是三飯舉幹祭而嚌之實于篚又三飯舉胳<lb/>
　祭而嚌之實于篚又三飯舉肩祭而嚌之實于篚魚<lb/>
　腊與豕為三鼎今所舉皆豕而魚腊則不食焉惟佐<lb/>
<pb n="38a"/>
　食舉之以實于篚以喪不備味也尸卒食佐食乃受<lb/>
　尸左手所執肺脊實于篚後乃酌廢爵酒以酳尸賓<lb/>
　長以肝從而獻禮成矣於是祝酌受尸尸以醋主人<lb/>
　而主人獻尸之禮畢矣<lb/>
筵祝南面<lb/>
　註曰祝接神尊也筵用萑席<lb/>
　疏曰上文尸用葦席其祝席經記雖不言以尸用<hi>用疑</hi>
　<hi>當作席</hi>在喪故不用萑今祝宜與平常同故用萑也云<lb/>
<pb n="38b"/>
　祝接神尊也者解得先獻之事<lb/>
　敖氏曰筵祝蓋贊者也筵於北墉下尊之西也室中<lb/>
　之席南面以西方為上既筵則祝升席與<lb/>
主人獻祝祝拜坐爵主人答拜<lb/>
　註曰獻祝因反西面位<lb/>
　疏曰少牢主人受酢時主人拜受爵尸答拜主人西<lb/>
　面奠爵特牲云主人拜受角尸拜送主人退雖不言<lb/>
　西面彼註云退者進受爵反位則西面也是吉祭時<lb/>
<pb n="39a"/>
　主人西面故上註云北面以酳酢變吉也今至酳酢<lb/>
　及獻祝訖明因反西面位可知也<lb/>
　敖氏曰祝與佐食皆事尸者也故於酳尸獻尸之後<lb/>
　因而獻焉承已飲之後乃不先而獻祝者下尸也坐<lb/>
　受爵者因尸禮也以明其由尸而得獻祝既受爵主<lb/>
　人乃反西面位而答拜<lb/>
薦菹醢設俎<lb/>
　疏曰此直言薦菹醢設俎者不見薦徹之人案下文<lb/>
<pb n="39b"/>
　云祝薦席徹入于房註云徹薦席者執事者則此設<lb/>
　者亦執事可知<lb/>
祝左執爵祭薦奠爵興取肺坐祭嚌之興加于俎祭酒<lb/>
嘗之肝從祝取肝擩鹽振祭嚌之加于俎卒爵拜主人<lb/>
答拜祝坐授主人<lb/>
　敖氏曰祭薦亦右手以菹擩醢祭于豆間也先奠爵<lb/>
　乃取肺以祭離肺用二手也祭不言?文省以肝從<lb/>
　亦賓長也祝亦左執爵乃取肝不言之者同於尸可<lb/>
<pb n="40a"/>
　知授主人下疑?一爵字<lb/>
　郝氏曰肝從次賓從薦也加于俎反肝亦于豕俎上<lb/>
　張氏曰祝俎不升鼎詳見下記授主人者?爵也<lb/>
　　　　右主人獻祝<lb/>
主人酌獻佐食佐食北面拜坐受爵主人答拜佐食祭<lb/>
酒卒爵拜主人答拜受爵出實于篚升堂復位<lb/>
　註曰篚在庭不復入事已也亦因取杖乃東面立<lb/>
　疏曰云篚在庭者此雖無文約同薦車設薦奠之等<lb/>
<pb n="40b"/>
　也上文哭時主人升堂西序東面又上文云主人倚<lb/>
　杖入今升堂復位不復入室以其事已因得取杖復<lb/>
　東面位也<lb/>
　郝氏曰佐食無豆俎禮殺也主人受爵出以?爵出<lb/>
　室也實于篚以獻尸祝佐食廢爵納于西階下洗東<lb/>
　篚?升堂復位主人取前所倚杖復立于西階東面<lb/>
　面之位<lb/>
　　世佐案佐食受獻之位蓋在尸席之東北面不為<lb/>
<pb n="41a"/>
　　設席者下於祝亦以其無豆俎故也上經云設洗<lb/>
　　于西階西水在洗西篚在東是篚在庭之文也疏<lb/>
　　云無文誤<lb/>
　　　　右獻佐食<lb/>
主婦洗足爵于房中酌亞獻尸如主人儀<lb/>
　註曰爵有足輕者飾也?禮曰?洗在北堂直室東<lb/>
　隅<lb/>
　疏曰如主人儀者即上主人酳尸尸拜受爵主人北<lb/>
<pb n="41b"/>
　面答拜之等今主婦亞獻亦然婦為舅姑齊衰是輕<lb/>
　於主人故爵有足為飾也引?禮者證經洗爵于房<lb/>
　中不言設洗處宜與?禮同也<lb/>
　敖氏曰此不謂之酳而云獻者食尸之禮非?於主<lb/>
　婦故此禮與彼不相蒙而惟以進酒者為稱也<lb/>
自反兩籩棗栗設于?南棗在西<lb/>
　註曰尚棗棗美<lb/>
　疏曰特牲宗婦執兩籩主婦受設此主婦自反者以<lb/>
<pb n="42a"/>
　喪尚縱縱反吉齊斬不執事此亞獻已所有事故自<lb/>
　薦<hi>從楊氏圖節本</hi>
　敖氏曰反或是取字之誤此兩籩自堂而設于室非<lb/>
　可言反云自者明其不用贊也吉祭則宗婦贊之<lb/>
　郝氏曰黍稷在鉶東?卻于敦南籩設于?南棗在<lb/>
　西接黍栗在東接稷<lb/>
　張氏曰自反者自往取之而反也此兩籩及下獻祝<lb/>
　籩即上饌時亞豆東四籩也<lb/>
<pb n="42b"/>
　　世佐案反者往而來復之謂公食大夫禮云先者<lb/>
　　反之是也然則兩籩亦特執之如設敦鉶法與<hi>設敦</hi>
　　<hi>鉶法皆特執見少牢禮</hi>是籩設于堂即上經云四籩亞之之<lb/>
　　二也郝云主婦還東房取籩非<lb/>
尸祭籩<lb/>
　敖氏曰祭棗栗於豆間也亦祝取而授之特牲禮曰<lb/>
　祝贊籩祭尸受祭之<lb/>
祭酒如初賓以燔從如初尸祭燔卒爵如初酌獻祝籩<lb/>
<pb n="43a"/>
燔從獻佐食皆如初以?爵入于房<lb/>
　註曰初主人儀<lb/>
　敖氏曰賓謂次賓燔從蒙如初者如肝從之儀也皆<lb/>
　皆獻祝以下四事也籩位則豆俎西<lb/>
　郝氏曰特牲禮主婦獻尸兄弟長以燔從此云賓以<lb/>
　燔從蓋喪祭兄弟在哀戚中無助奠之禮<lb/>
　　世佐案賓女賓也下記云主婦亦拜賓註以女賓<lb/>
　　釋之則此之從主婦而獻者非女賓而何?者以<lb/>
<pb n="43b"/>
　　為次賓誤矣云以?爵入于房著其異于初者也<lb/>
　　房中亦有篚在?洗之東盛此爵也<lb/>
　　　　右主婦亞獻<lb/>
賓長洗繶爵三獻燔從如初儀<lb/>
　註曰繶爵口足之間有篆又彌飾<lb/>
　張氏曰當亦兼獻祝及佐食<lb/>
　　世佐案燔從次賓執之<lb/>
　　　　右賓長三獻<lb/>
<pb n="44a"/>
婦人復位<lb/>
　註曰復堂上西面位事已尸將出當哭踊<lb/>
　疏曰案士喪禮凡臨位婦人即位于堂南上即西面<lb/>
　位也特牲吉祭不哭踊故亦無此復位之事也<lb/>
祝出?西面告利成主人哭<lb/>
　註曰西面?告主人也利猶養也成畢也言養禮畢<lb/>
　也不言養禮畢於尸間嫌<lb/>
　疏曰若言養禮畢即于尸中間有嫌諷去之或本間<lb/>
<pb n="44b"/>
　作閒音以養尸事畢而尸空閒嫌諷去之<lb/>
皆哭<lb/>
　註曰丈夫婦人於主人哭斯哭矣<lb/>
祝入尸謖<lb/>
　註曰祝入而無事尸則知起矣不告尸者無遣尊者<lb/>
　之道也<lb/>
　陸氏?明曰謖起也<lb/>
　郝氏曰祝入導尸也謖速意神去謖然<lb/>
<pb n="45a"/>
從者奉篚哭如初<lb/>
　註曰初哭從尸<lb/>
　郝氏曰從者即始一人衰絰從尸入者也<lb/>
祝前尸出?踊如初降堂踊如初出門亦如之<lb/>
　註曰前道也如初者出如入降如升三者之節悲哀<lb/>
　同<lb/>
　敖氏曰踊如初者丈夫先婦人後也云降堂者明其<lb/>
　方階上而即踊<lb/>
<pb n="45b"/>
　郝氏曰尸出?下堂出廟門男女哭踊象親去哀慕<lb/>
　也<lb/>
　　　　右祝告利成尸出<lb/>
祝反入徹設于西北隅如其設也几在南厞用席<lb/>
　註曰改設饌者不知鬼神之節改設之庶幾歆饗所<lb/>
　以為厭飫也几在南變右<hi>右本或作古非</hi>文明東面不南面<lb/>
　漸也厞?也于厞?之處從其幽闇<lb/>
　疏曰上文?厭時右几今云几在南明其同必變右<lb/>
<pb n="46a"/>
　文者少牢大夫禮陽厭時南面亦几在右此言右几<lb/>
　則嫌與大夫同故云明東面也特牲改饌几在南與<lb/>
　此同今示向吉有漸故與吉祭同厞用席以席為障<lb/>
　使之?也<hi>從楊氏圖節本</hi>
　敖氏曰設于西北隅者亦以尊者之盛饌未可遽徹<lb/>
　去之故改設於此也蓋微與徹喪奠而改設於序西<lb/>
　南之類者同意几在南在饌之南也厞用席者以席<lb/>
　之一端倚于几一端倚于俎則足以障蔽其饌矣如<lb/>
<pb n="46b"/>
　是者明其非為求神祝改設之亦變於吉<lb/>
　郝氏曰此尸既出改設前饌所謂陽厭也尸未入神<lb/>
　先降故有?厭尸既出神未散故有陽厭?厭在室<lb/>
　西南深幽處坤方陽厭在室西北見明處乾方?厭<lb/>
　始自陽入也陽厭終自?出也<lb/>
　張氏曰如其設謂改設尸之薦俎敦于西北隅次第<lb/>
　一如?厭時設法也<lb/>
　　世佐案改設于是亦所以求神也以其當室之白<lb/>
<pb n="47a"/>
　　故曰陽厭障之以席者求諸幽之義也敖?非<lb/>
　　　　右陽厭<lb/>
　熊氏朋來曰?厭於室之?陽厭於室之屋漏厭者<lb/>
　言神厭飫之?厭未迎尸陽厭尸已謖故二厭之時<lb/>
　無尸大戴禮曰無尸者厭也<lb/>
祝薦席徹入于房祝自執其俎出<lb/>
　註曰徹薦席者執事者祝薦席則初自房來<lb/>
贊闔牖?<lb/>
<pb n="47b"/>
　註曰鬼神尚居幽闇或者?人乎贊佐食者<lb/>
主人降賓出<lb/>
　註曰宗人詔主人降賓則出廟門<lb/>
主人出門哭止皆復位<lb/>
　註曰門外未入位<lb/>
　敖氏曰謂殯宮門外未入時之位也<lb/>
宗人告事畢<lb/>
　郝氏曰即告于門外之位也<lb/>
<pb n="48a"/>
賓出主人送拜稽顙<lb/>
　註曰送拜者明于大門外也賓執事者皆去即徹室<lb/>
　中之饌者兄弟也<lb/>
　疏曰上文云復位是未出大門此云送拜是大門外<lb/>
　可知<hi>從楊氏圖節本</hi>
　　　　右事畢賓出<lb/>
　<lb/>
　<lb/>
<pb n="48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　儀禮集編卷三十二<lb/>
</p>
<p>
</p>
  </div>
</body>
</text>
</TEI>