<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷三十</head>
    <p>
<pb n="1a"/>
欽定四庫全書<lb/>
　毛詩集解卷三十　　　宋　李樗??　撰<lb/>
文王之什詁訓傳第二十三　　　　大雅<lb/>
文王文王受命作周也<lb/>
文王在上於昭于天周雖舊邦其命維新有周不顯帝<lb/>
命不時文王陟降在帝左右亹亹文王令聞不已陳錫<lb/>
哉周侯文王孫子文王孫子本支百世凡周之士不顯<lb/>
亦世世之不顯厥猶翼翼思皇多士生此王國王國克<lb/>
<pb n="1b"/>
生維周之楨濟濟多士文王以寧穆穆文王於緝熙敬<lb/>
止假哉天命有商孫子商之孫子其麗不億上帝既命<lb/>
侯于周服侯服于周天命靡常殷士膚敏祼將于京厥<lb/>
作祼將常服黼冔王之藎臣無念爾祖無念爾祖聿修<lb/>
厥?永言配命自求多福殷之未喪師克配上帝宜鑒<lb/>
于殷駿命不易命之不易無遏爾躬宣昭義問有虞殷<lb/>
自天上天之載無聲無臭儀刑文王萬邦作孚<lb/>
　李曰說詩者徒見詩序言文王受命作周遂以為文<lb/>
<pb n="2a"/>
　王受天命而作天子甚矣說詩者之惑也孔子稱文<lb/>
　王曰三分天下有其二以服事殷周之?可謂至矣<lb/>
　文王之所以大過人者正在於事商而已使其受命<lb/>
　稱王則事紂之心果安在哉孔子之言可謂善尊文<lb/>
　王也世之說者是欲尊之而反卑之也自漢劉歆作<lb/>
　三統?始言文王受命九年而崩至於賈逵馬融韋<lb/>
　昭王肅皇甫謐之徒皆和其說又益以?緯符命之<lb/>
　書此固不足辨矣然以其六經之書稱?疑似者據<lb/>
<pb n="2b"/>
　以為說此則不可不辨也武成曰我文考文王克成<lb/>
　厥?誕膺天命以撫方夏維九年大統未集故受命<lb/>
　九年其說多出於此武成所謂誕膺天命即此詩所<lb/>
　謂受命作周也其意以謂天之命我周家實?於文<lb/>
　王之時矣周雖舊邦其命維新言周王業始於文王<lb/>
　也赫赫宗周?姒?之言周業之將亡始於?姒也<lb/>
　若據其實?而言之則文王未有天下乃武王也?<lb/>
　姒未嘗滅周乃赧王也詩書之中蓋皆歸功於文王<lb/>
<pb n="3a"/>
　爾文王實未嘗自稱王也說者又謂文王世子武王<lb/>
　謂文王亦曰西方有九國焉君王其終撫諸其曰君<lb/>
　王則是文王生而稱王也此亦非也史記曰嫗乎采<lb/>
　芑歸于田成子夫田常之時安知其為成子而稱之<lb/>
　禮記之所謂君王史記之所謂田成子也乃後世之<lb/>
　追稱也出車之詩曰王命南仲指文王也天子命我<lb/>
　指紂也既自天子命我以見文王以天子之命命將<lb/>
　帥也而又曰王命南仲出車之詩亦是後人追作其<lb/>
<pb n="3b"/>
　曰王者乃追稱也詩書之中追稱者甚多若一一以<lb/>
　為自稱則害理者多矣而小蘇亦曰虞芮質厥成文<lb/>
　王伐黎而戡之東北咸集詩商之孫子其麗不億上<lb/>
　帝既命侯于周服文王於是受命稱王此亦錯?作<lb/>
　詩者之意此詩之作乃在於成王之世何以知之詩<lb/>
　中言無念爾祖則知其為成王之時無疑矣詩之所<lb/>
　引商之孫子者乃戒成王爾非文王之時商之孫子<lb/>
　皆在於文王之朝也小蘇之說亦然況其下乎惟蘇<lb/>
<pb n="4a"/>
　東坡游定夫辨之詳矣東坡曰昔漢?祖擊滅項籍<lb/>
　統一四海諸侯大臣相率而帝之終且辭以不?惟<lb/>
　彼陳勝?廣乃囂囂乎急於自王而謂文王亦且為<lb/>
　之邪武王伐商師渡孟津?于牧野其所以稱君之<lb/>
　命命於諸侯者蓋猶曰文考而已至於武成既以柴<lb/>
　望告天百工奔走受命於周而後稱曰我文考文王<lb/>
　克成厥?由是觀之則是武王不敢一日妄尊其先<lb/>
　君而況於文王自王乎游定夫曰禮記大傳載牧野<lb/>
<pb n="4b"/>
　之文追王大王亶父王季?文王昌亦據武成之書<lb/>
　以明追王之意出於武王也世之說者因中庸無追<lb/>
　王文王之文遂以謂文王自稱王豈未嘗攷泰誓武<lb/>
　成之書乎君臣之分猶天地尊卑紂未可去而文王<lb/>
　稱王是二天子也當六國之時新垣衍欲帝秦魯仲<lb/>
　連以片言折之不敢復出口蓋名分之嚴如此?謂<lb/>
　至?如文王者反盜?名而拂天理乎二公之言可<lb/>
　謂善為文王?紛矣由是觀之以文王為自稱王是<lb/>
<pb n="5a"/>
　處文王於漢祖魯仲連之下也前世諸儒謂古之聖<lb/>
　人自稱為王者多矣或以伊尹為即位於太甲之七<lb/>
　年又以周公為踐天子之位稱王以朝諸侯又以孔<lb/>
　子修春秋立素王嗚呼以小人之情而度君子之心<lb/>
　則亦何所不至哉此數聖人者其於君臣之間豈不<lb/>
　明甚而後世紛紛之議以至於此可勝歎哉言文王<lb/>
　之在民上其?昭于其天故天錫之以造周之命曰<lb/>
　周雖舊邦其命維新此特指周之上世而言之也蓋<lb/>
<pb n="5b"/>
　周自后稷以來至於王季其積行累功非一日其邦<lb/>
　則舊矣至天命文王始新也此蓋推尊文王之言也<lb/>
　大王?基王?則王??基於大王矣然至文王之<lb/>
　時最為盛故詩人以受命言之君子於是言曰有周<lb/>
　之?豈不顯乎言周之?顯也天之所以命周者豈<lb/>
　不是乎言天之所以命周者是也時是也天之所以<lb/>
　命文王者豈私文王哉蓋文王俯仰之間常若在帝<lb/>
　之左右以見文王之所為上當天意也中庸曰鬼神<lb/>
<pb n="6a"/>
　之為?其盛矣乎視之而弗見聽之而不聞體物而<lb/>
　不可遺使天下之人齊明盛服以承祭祀洋洋乎如<lb/>
　在其左右所謂在帝左右者即中庸所謂如在其左<lb/>
　右者是也蓋天人之際雖?而實相通文王之?純<lb/>
　一而常若帝之臨乎其側故天之命文王亦如影響<lb/>
　也亹亹文王亹亹勉勉也國語曰亹怵惕宋丞相以<lb/>
　為經典相承作亹勉也說文無此字徐鉉以為字當<lb/>
　從女從尾改之驚俗惟文王亹亹故其令聞亦不已<lb/>
<pb n="6b"/>
　蓋有實者必有名也孟子曰原泉混混不?晝夜盈<lb/>
　科而後進有本者如是苟為無本七八月之間雨集<lb/>
　溝澮皆盈其涸也可立而待也文王之勉勉正猶原<lb/>
　泉之混混也使其勤未幾而怠繼之則其涸可立而<lb/>
　待又安能不已乎惟文王之令聞如此故天眷祐周<lb/>
　家而錫命之無有窮極也陳久也錫之甚?至於子<lb/>
　孫皆受其福也諸家之說以陳錫為一事以哉周為<lb/>
　一事其說難通陳錫哉周蓋言?錫於周也其言哉<lb/>
<pb n="7a"/>
　者語辭也正如所謂嫗乎采芑歸于田成子之類也<lb/>
　天之?錫周家故文王之子孫嫡為天子庶為諸侯<lb/>
　其祚至百世非特文王之子孫也凡周之士亦世世<lb/>
　而顯也文王之?天既錫之以造周之命又及其子<lb/>
　孫又及其臣猶以為未也又及其臣之子孫則文王<lb/>
　之?可謂盛矣而天之所以錫文王亦可謂至矣世<lb/>
　之不顯此章則言文王得人之盛以致周室之安也<lb/>
　言周之臣世有顯?故其為國謀事翼翼然恭敬故<lb/>
<pb n="7b"/>
　詩人稱?之遂繼之曰思皇多士生此王國思者語<lb/>
　辭也皇美也漢王?傳嘗引此說?師古曰思語辭<lb/>
　也皇美也言美哉此?多賢士生此文王之國此說<lb/>
　得之毛氏則以皇為天言願天多生賢士於此邦使<lb/>
　詩言皇而繼之以天字則可今但言皇之一字而遽<lb/>
　以天為?非也蘇氏則以皇為大言文王思大獲多<lb/>
　士以為周之楨榦以皇為大其說固然不如?師古<lb/>
　之簡徑惟王氏之說為甚穿鑿其言曰皇有道之君<lb/>
<pb n="8a"/>
　也王有業之君也皇之多士則有道之士也王之國<lb/>
　則有業之國也以有道之士佐有業之國則其興也<lb/>
　莫之能禦矣王氏之蔽類多如此惟多士生於王國<lb/>
　故可以為國之榦而文王亦資之以安也蓋言文王<lb/>
　得人之盛也孟子嘗稱曰伯夷避紂居北海之?聞<lb/>
　文王作興曰盍歸乎來吾聞西伯善養老者太公避<lb/>
　紂居東海之?聞文王作興曰盍歸乎來吾聞西伯<lb/>
　善養老者二老者天下之大老也而歸之是天下之<lb/>
<pb n="8b"/>
　父歸之也天下之父歸之其子焉往故當時如閎夭<lb/>
　太顛散宜生南?适之徒皆列於周之庭如詩所載<lb/>
　予曰有疏附予曰有先後予曰有奔奏予曰有禦侮<lb/>
　凡疏附先後奔奏禦侮之臣皆得其人則文王之時<lb/>
　可謂多士矣信乎其以?也穆穆文王自此以下則<lb/>
　皆戒成王之辭也穆穆美也歐氏曰言美哉文王之<lb/>
　?於此當續而廣之敬慎不墜此?是也鄭氏則以<lb/>
　為文王能敬其光明之?蓋鄭氏以緝熙為光明故<lb/>
<pb n="9a"/>
　其?如此歐陽公曰爾雅云緝熙光也爾雅非聖人<lb/>
　之書也孔安國傳尚書熙廣也而此熙訓廣近是也<lb/>
　緝績也績者接續而成功也緝熙云者接續而?廣<lb/>
　之也此說是也但大學嘗引此說以敬止為當敬於<lb/>
　其所止此又斷章取義不可從此止字只是語辭假<lb/>
　哉天命言大哉天之命乎商之孫子其數不億乎而<lb/>
　上帝命之以為周之諸侯昔者天常命文王為殷之<lb/>
　臣今又命商之孫子為周之臣以見天命有?雖其<lb/>
<pb n="9b"/>
　子孫亦將奪之以為周之臣也麗說文曰旅行也鹿<lb/>
　見食急則旅行億?文曰億?也此言不億者王氏<lb/>
　曰不億億也亦猶所謂不顯亦世言顯也左傳曰無<lb/>
　寧?許公杜氏注曰無寧寧也古人之注類多如此<lb/>
　然商之孫子不必是十萬其曰億者但亦見其多云<lb/>
　耳商之孫子而乃歸於周者以見天命之靡常也商<lb/>
　王無道則天奪之周王有道則天予之予奪無常惟<lb/>
　視君之如何耳成王當以此為戒殷士膚敏言殷士<lb/>
<pb n="10a"/>
　以膚美敏疾之?而乃助祭行祼鬯之禮於周之京<lb/>
　而又服商之服衣黼而冔冠冔商之冠也祼灌鬯也將<lb/>
　助也商之孫子而乃助祭於周則所謂靡常也然則成<lb/>
　王之進其臣也其可不念爾祖文王之所以得商之<lb/>
　孫子而能助祭於周乎苟不念此則成王雖進其臣<lb/>
　其臣亦將助祭於他人之廟矣劉向曰孔子論詩至<lb/>
　於殷士膚敏祼將于京喟然歎曰大哉天命善不可<lb/>
　不傳於子孫是以富貴無常蓋傷?子之事周而痛<lb/>
<pb n="10b"/>
　殷之亡也孟子亦嘗引此詩趙臺卿亦以為?子蓋<lb/>
　?子之助祭於京師於詩可見有客有客亦白其馬<lb/>
　我客戾至永觀厥成然則所謂膚敏之士乃?子之<lb/>
　徒也以?子殷王元子而又膚敏乃臣於周此豈可<lb/>
　以不戒哉魯哀公問於孔子曰寡人生於深?之中<lb/>
　長於婦人之手未嘗知勞未嘗知懼孔子對曰日出<lb/>
　聽政至於中昃諸侯子孫往來為?行禮揖讓慎其<lb/>
　威儀君以此思勞則勞可知矣緬然長思出於四門<lb/>
<pb n="11a"/>
　周章?望?亡國之墟必將有數焉君以此思懼則<lb/>
　懼可知矣夫以諸侯之子孫而在於諸侯之庭當以<lb/>
　為戒則知商之子孫而來助祭於周之庭豈可不以<lb/>
　為戒乎自古人君之國既冇亡國之子孫又有亡國<lb/>
　之墟可為戒哉宜其戒之慎之而不敢少有怠惰然<lb/>
　猶至於不知者蓋以不思故也王氏曰乃常服其商<lb/>
　之黼冔則周務以?服其心而已不以力強變其服<lb/>
　也此說非也歐陽公曰猶服殷服者見其亡國之故<lb/>
<pb n="11b"/>
　臣也當從之無念爾祖言成王之欲念爾祖則在乎<lb/>
　聿修厥?而已能修?則可以長配天命而福?日<lb/>
　來矣毛氏以永言配命為成王以自求多福為庶國<lb/>
　是妄生分?也孟子曰禍福無不自己求之者商之<lb/>
　孫子所以臣服於周者非天實禍之也商自求禍也<lb/>
　周之所服商子孫者非天實福之也周自求福也天<lb/>
　何容心於其間哉當商之未喪天下也亦嘗克配上<lb/>
　帝惟其後人不能遵前王而守之此所以滅亡成王<lb/>
<pb n="12a"/>
　者宜以此為戒知天命之難如此漢翼奉嘗引此詩<lb/>
　?師古曰言殷家自帝乙以上未喪天下之時皆能<lb/>
　配天而行至紂荒怠自取敗滅今宜以殷王賢愚為<lb/>
　鑒知天之大命甚難也歐陽公曰宜鑒殷之亡知天<lb/>
　命之不易而鄭氏以為不可改易非也命之不易無<lb/>
　遏爾躬言天命之難如此無使天命但止於爾之身<lb/>
　也王當昭宣善問虞度殷之亡皆自天也自上天之<lb/>
　載以下又言當刑法文王之所為則是法天也上天<lb/>
<pb n="12b"/>
　之事無聲之可聞無臭之可接惟法乎文王之所為<lb/>
　則可以使萬邦信之矣蓋文王之所為與天合其?<lb/>
　也中庸曰惟天之命於穆不已天之所以為天也於<lb/>
　乎不顯文王之?之純文王之所以為文也惟文王<lb/>
　之?與天相似欲求天而不可得惟求之文王而已<lb/>
　成王可不念哉<lb/>
　?曰周之積累至文王而成天之命周實自文王始<lb/>
　故作序者推本而言曰受命作周此言周家之興則<lb/>
<pb n="13a"/>
　本於太王之時言相天之禮則本於后稷之時皆君<lb/>
　子推本之論先儒承訛傳舛以為文王受命稱王此<lb/>
　蓋未嘗攷泰誓武成之書也武王未得天下則曰文<lb/>
　考而已至天下已得而後追王大王亶父王季?文<lb/>
　王昌於是始有文王之稱夫文王所以與天無間後<lb/>
　世不可及者以其有君民之大?有事君之小心如<lb/>
　孔子論湯武之事蓋有闕然不滿之意至論文王事<lb/>
　商之心則曰周之?可謂至?也已以其心與孔子<lb/>
<pb n="13b"/>
　合也先儒之?固不可不辨而亦有所不必辨豈足<lb/>
　為文王加損乎此一詩蓋言文王之大?以為成王<lb/>
　之戒勸而終始以天為說曰文王在上於昭于天此<lb/>
　自成王而言之也以為武王雖得天下然由文王在<lb/>
　上其?昭著乎天也曰周雖舊邦其命維新此自后<lb/>
　稷公劉以來而言之也以為周之為邦其來舊矣至<lb/>
　文王而其民心益歸天命益固也有周不顯先儒以<lb/>
　為甚顯然世之不顯亦可以為甚顯乎不顯亦臨亦<lb/>
<pb n="14a"/>
　可以為甚顯乎帝命不時先儒以為甚在是然帝命<lb/>
　不違亦可以為甚違乎駿命不易亦可以為甚易乎<lb/>
　則先儒之?固不通矣予以為不顯者言周家之君<lb/>
　不自顯耀如不矜不伐之意也不時者言天之命無<lb/>
　時而窮如萬?無期之意也文王陟降在帝左右先<lb/>
　儒以為進退天下之士而不違於上帝之心予以為<lb/>
　文王俯仰之間與天為徒無聲無臭天即文王也不<lb/>
　識不知文王即天也天與文王其周旋而無間者歟<lb/>
<pb n="14b"/>
　亹亹文王令聞不已陳錫哉周侯文王孫子文王孫<lb/>
　子本支百世此言文王至誠之?亹亹而不已則發<lb/>
　而為令聞亦無有窮已推而及於後世亦無有窮已<lb/>
　八百其年三十其世定鼎之期卒過?皆已基於文<lb/>
　王之時矣凡周之士不顯亦世世之不顯厥猶翼翼<lb/>
　思皇多士生此王國王國克生維周之楨濟濟多士<lb/>
　文王以寧此言文王之?廣及於天下之士如鳶飛<lb/>
　魚躍各遂其性非惟周召尚父閎天太顛散宜生之<lb/>
<pb n="15a"/>
　徒與周相為無窮而不顯之士於世無稱者亦皆世<lb/>
　守其爵?世竭其忠敬以輔周家之子孫曰思皇多<lb/>
　士美之辭也曰濟濟多士盛之辭也曰維周之楨言<lb/>
　其可以為周之蕃宣也文王以寧此又申言文王之<lb/>
　得人如此則為文王者信乎其安也堯舜之世八元<lb/>
　八凱相遜濟濟未足為至而極於野無遺賢萬邦咸<lb/>
　寧堯舜之盛始於此可見嘗觀仁宗皇帝以仁?育<lb/>
　天下而一時士大夫之賢者俱列於朝廷其大者固<lb/>
<pb n="15b"/>
　已光明俊偉不可企及而其小者亦能靖共正直號<lb/>
　愷悌至今田夫野叟有聞遺老之言述當時之事者<lb/>
　猶春風時雨沐浴膏澤咸有生意是亦文王所以為<lb/>
　文王也穆穆文王於緝熙敬止自此而下則戒成王<lb/>
　之辭也穆穆美也於歎辭也言之不足故嗟歎之也<lb/>
　言美哉文王之?後世當續而廣之以敬於其所當<lb/>
　止也如所謂欽厥止率乃祖攸行亦是此意自假哉<lb/>
　天命以下明言商之孫子無異於周商之得天命無<lb/>
<pb n="16a"/>
　異於周惟其子孫不能修?故商之天命轉而為周<lb/>
　商之子孫反以事周厥鑒不?甚可畏也為成王者<lb/>
　其可萌自忽之心乎進賢臣以自輔念爾祖以修?<lb/>
　當自求福於己而無倖福於天當知其所以在天而<lb/>
　無?於己凡此者皆警之之辭也魯哀公問於孔子<lb/>
　曰寡人生於深?之中長於婦人之手未嘗知勞未<lb/>
　嘗知懼孔子對曰諸侯之子孫往來為?君以此思<lb/>
　勞則勞可知緬然長思出於四門周章?望?亡國<lb/>
<pb n="16b"/>
　之墟必將有數焉君以此思懼則懼可知是亦以天<lb/>
　命之存亡而戒之也成王知此則知天命為可畏而<lb/>
　禍福無不自己求之矣既有以警之於前復有以勉<lb/>
　之於後謂天之道無聲可聞無臭可接但屏去邪心<lb/>
　而以文王為法則天之所以為天者不外是也文王<lb/>
　之?與天同文王之性與天合吾君能順文王而行<lb/>
　之則萬邦作孚而天之心可知也先儒以孚為信予<lb/>
　以為信不足以盡孚中庸之論孚必極於不言而信<lb/>
<pb n="17a"/>
　不動而敬篤恭而天下平故易言孚必曰中孚信由<lb/>
　中出也大元云陽氣?萌於?鍾之?信無不在其<lb/>
　中是體也學者當以心體之<lb/>
大明文王有明?故天復命武王也<lb/>
明明在下赫赫在上天難忱斯不易維王天位殷適使<lb/>
不挾四方摯仲氏任自彼殷商來嫁于周曰嬪于京乃<lb/>
及王季維?之行大任有身生此文王維此文王小心<lb/>
翼翼昭事上帝聿?多福厥?不回以受方國天監在<lb/>
<pb n="17b"/>
下有命既集文王初載天作之合在洽之陽在渭之涘<lb/>
文王嘉止大邦有子大邦有子俔天之妹文定厥祥親<lb/>
迎于渭造舟為梁不顯其光有命自天命此文王于周<lb/>
于京?女維莘長子維行篤生武王保右命爾燮伐大<lb/>
商殷商之旅其?如林矢于牧野維予侯興上帝臨女<lb/>
無貳爾心牧野洋洋檀車煌煌駟源彭彭維師尚父時<lb/>
維鷹揚涼彼武王肆伐大商?朝清明<lb/>
　李曰鄭氏云二聖相承其明?日以廣大故曰大明<lb/>
<pb n="18a"/>
　此鄭氏蓋泥於大明之名而強為之?也殊不知大<lb/>
　雅之詩則謂之大明小雅之詩則謂之小明本於雅<lb/>
　之有小大非由其?之有小大也故予嘗屢辯之矣<lb/>
　此詩言天命文王以造周由於文王之有明?其?<lb/>
　則上當天意矣故天申命武王焉此以見周家積?<lb/>
　之深而天命眷顧有周之厚也明明在下赫赫在上<lb/>
　天難忱斯天?其目而下其耳言天雖?而聽甚卑<lb/>
　也人君有明明之?於下則天赫赫見於上出於此<lb/>
<pb n="18b"/>
　則應於彼猶聲之有響形之有影不可逃也如紂之<lb/>
　穢?彰聞豈紂不能掩其惡哉蓋以?之穢發見於<lb/>
　天也文王之有?豈因紂然後揚已取名以求知於<lb/>
　天哉蓋其?之明發見於天不期然而然矣天之於<lb/>
　人君固難信矣順天者存逆天者亡存亡之間在於<lb/>
　君如何耳為君之難也如此紂之所居乃天位也又<lb/>
　為殷之正嫡而?不明然以?之不明則天使之政<lb/>
　令不挾於四方天之難信也如此人君之難信也亦<lb/>
<pb n="19a"/>
　如此?文曰忱信也因舉此詩天難忱斯不易惟王<lb/>
　諸儒皆以為不可改易然此乃是難易之易也摯仲<lb/>
　氏任言此摯國之中女有任氏自彼殷商之國來歸<lb/>
　於王季遂行婦道於周之京乃與王季共行仁義言<lb/>
　周之興其所由來者?矣史記所謂大福將至有開<lb/>
　必先是也曰嬪于京則書所謂嬪于虞言其能行婦<lb/>
　道也王氏曰天子所都曰京方是時周未有天下其<lb/>
　言曰嬪于京則詩人追稱且以為是宜有天下是也<lb/>
<pb n="19b"/>
　大任有身生此文王此章則言文王之有明?由其<lb/>
　母之賢而致之也觀列女所載文王在胎之日大任<lb/>
　目不視惡色耳不聽惡聲口不道訛言故文王生而<lb/>
　明聖則知大任之於文王其教之也有素矣文王能<lb/>
　小心恭慎明事上帝遂能?來百福蓋其?不回邪<lb/>
　故能朝諸侯受此四方來歸之國也天監在下言天<lb/>
　之鑒察美意於下其命之所集既在於周矣載者成<lb/>
　也言文王初成人之時則為之作配在於洽之陽渭<lb/>
<pb n="20a"/>
　之涘乃大姒父母之國也說文曰左馮翊洽陽縣因<lb/>
　舉此詩曰在洽之陽蓋大姒父母之國莘國也下文<lb/>
　?女維莘是也國語鄭語云前河後莘韋昭注曰莘<lb/>
　國也左傳僖公二十八年城濮之戰晉師敗于有莘<lb/>
　之墟杜元凱注云莘故國名今此詩曰在洽之陽在<lb/>
　渭之涘則是馮翊之間與鄭衛之地全不相干?當<lb/>
　以此詩為證左傳國語闕之可也涘水之涯也文王<lb/>
　嘉止王聞大姒之賢而嘉美之以大邦有賢女猶上<lb/>
<pb n="20b"/>
　天之妹也天之妹言?之可以繼於天也上天之載<lb/>
　無聲無臭儀刑文王萬邦作孚則文王之?可以配<lb/>
　天矣夫婦皆可以配天則天命?周其將焉往文王<lb/>
　既以大姒之?可以配天於是以禮而定其卜吉之<lb/>
　祥行親迎之禮以造舟為梁而顯其光也爾雅曰天<lb/>
　子造舟諸侯維舟大夫方舟上特舟文王諸侯也而<lb/>
　乃用造舟為梁也左氏秦后子造舟為梁見昭元年<lb/>
　春秋之時僣竊乃其常也文王豈亦爾邪王氏曰造<lb/>
<pb n="21a"/>
　舟為梁天子之禮也方是時文王未受命也其曰造<lb/>
　舟為梁不顯其光則以言文王之?用天子之禮以<lb/>
　顯之然後為宜也使文王果用天子之禮則是文王<lb/>
　自稱王不足為文王矣王氏之?不足信也鄭氏曰<lb/>
　造舟周制也商時未有定制如出車之詩曰設此旐<lb/>
　矣建彼旄矣周禮曰王載大常諸侯載旂軍吏載旗<lb/>
　郊野載旐百官載旟此是天子之禮而南仲乃爾者<lb/>
　故唐孔氏以為未制禮遂如此是也不然詩人追稱<lb/>
<pb n="21b"/>
　文王故以天子之禮言之亦猶追稱文王也亦如周<lb/>
　王于邁六師及之文王未有六師是追稱也有命自<lb/>
　天命此文王于周于京又為作配使繼大任於莘國<lb/>
　之後乃長女遂適於周而生武王天復保右而命之<lb/>
　使之燮伐商紂也陳少南曰燮伐有和順之意燮伐<lb/>
　大商言順天命而伐大商也殷商之旅其?如林此<lb/>
　正書所謂受率其旅若林言紂之師其?如林陳于<lb/>
　牧野而予乃以諸侯之有?者興而滅商故曰上帝<lb/>
<pb n="22a"/>
　臨女其克商也必矣不可疑貳其心也陳少南曰鄭<lb/>
　氏之言曰天乃與諸侯之有?者當起為天子且鄭<lb/>
　氏於文王在上則箋之以謂文王初為西伯有功於<lb/>
　民其?著見於天故天命之以為王使君天下也使<lb/>
　文王果受命則不當謂之侯興鄭氏之?不攻而自<lb/>
　破矣此?甚當牧野洋洋一章此蓋言其戰時事也<lb/>
　牧野之地則洋洋然而廣大檀車則煌煌然而鮮明<lb/>
　駟騵則彭彭然而強盛毛氏曰?馬白腹曰騵毛氏<lb/>
<pb n="22b"/>
　之鑿如此以周之尚赤故比之?馬以商尚白故比<lb/>
　之白腹今?馬而白腹是上周而下殷也昔人常闢<lb/>
　其非矣又曰尚父可尚可父古人常闢其非矣蓋其<lb/>
　?之近於鑿也蓋其時有大公者如鷹之揚佐彼武<lb/>
　王使之肆伐大商也涼佐也其曰肆伐者蘇氏曰肆<lb/>
　縱也春秋傳曰使勇而無剛者肆之?朝清明言合<lb/>
　於清明之朝而伐紂也此詩末章正與書牧誓武成<lb/>
　篇相類攷之則可以備見矣甲子昧爽正所謂?朝<lb/>
<pb n="23a"/>
　清明也清明猶今人所謂清晨也鄭氏曰?合也以<lb/>
　天時已至兵甲之強師卒之武故今伐商合兵以清<lb/>
　明王氏曰?朝清明則以朝至牧野?時雨止清明<lb/>
　而伐也此見王者行師不尚詭詐之意<lb/>
　?曰先儒以為二聖相承其明?日以廣大故謂之<lb/>
　大明此鑿?也小雅有小明大雅謂之大明因此二<lb/>
　詩見於二雅故以大小?之耳武王復受天命非文<lb/>
　王已嘗受命為天子也武王受命已基於文王之時<lb/>
<pb n="23b"/>
　天之命武王無異於命文王也故大明一詩其大要<lb/>
　言商之所以亡周之所以興商之亡天亡之也周之<lb/>
　興天興之也天何心於亡商而興周哉明明在下而<lb/>
　赫赫在上善惡之不可揜也如此故天未嘗有心於<lb/>
　亡商而商之所任使者不合於四方之心則商之亡<lb/>
　非一日也天未嘗有心於興周而文王之得天已基<lb/>
　於王季文王之時則周之興非一日也詳味此詩自<lb/>
　武而言王季以見周家積累之?言王季而及大任<lb/>
<pb n="24a"/>
　言文王而及大姒以見文王之所以為聖人者以王<lb/>
　季為之父以大任為之母也武王之所以為聖人者<lb/>
　以文王為之父大姒為之母也中庸之論武王曰無<lb/>
　憂者其惟文王乎以王季為父以武王為子父作之<lb/>
　子述之武王?大王王季文王之緒一戎衣而有天<lb/>
　下身不失天下之顯名中庸之言正與詩之意合而<lb/>
　此詩猶及於大任大姒之賢所以見周人齊家之治<lb/>
　如此之?也<lb/>
<pb n="24b"/>
?文王之興本由大王也<lb/>
???瓞民之初生自土沮漆古公亶父陶復陶穴未<lb/>
有家室古公亶父來朝走馬率西水滸至于岐下爰及<lb/>
姜女聿來胥宇周原膴膴堇荼如飴爰始爰謀爰契我<lb/>
龜曰止曰時築室于??慰?止?左?右?疆?理<lb/>
?宣?畝自西徂東周爰執事?召司空?召司徒俾<lb/>
立室家其繩則直縮版以載作廟翼翼捄之陾陾度之<lb/>
薨薨築之登登削屢馮馮百堵皆興鼛?弗勝?立?<lb/>
<pb n="25a"/>
門?門有伉?立應門應門將將?立冢土戎醜攸行<lb/>
肆不殄厥?亦不隕厥問柞棫拔矣行道?矣昆夷駾<lb/>
矣維其喙矣虞芮質厥成文王蹶厥生予曰有疏附予<lb/>
曰有先後予曰有奔奏予曰有禦侮<lb/>
　李曰?文王之興本由大王也周家之興本由文王<lb/>
　文王之興本由大王大王?基王?王季其勤王家<lb/>
　我文考克成厥?惟大王?基王?而文王成之故<lb/>
　曰周家之興本由大王也蓋以大王始遷于岐民從<lb/>
<pb n="25b"/>
　之如歸市文王繼之而興故此詩上三章則言大王<lb/>
　下三章則言文王雖其辭不相接而其意可見蘇?<lb/>
　門以謂詩人不可及也惟杜子美得之蓋以前後之<lb/>
　間如連山之勢忽斷而中接非大手筆不能此?是<lb/>
　也???瓞傳曰??生貌杜元凱謂??初生也<lb/>
　按此詩言??乃是不?之意大曰?小曰瓞爾雅<lb/>
　曰瓞瓝其紹瓞?人曰瓞名瓝小?也紹繼謂瓞子<lb/>
　漢中小?曰瓞孫炎曰瓞小?子如瓞其本子小紹<lb/>
<pb n="26a"/>
　先?之?曰瓞陸農師曰?之近本為紹今近本之<lb/>
　?常小大則復大蓋周家之興不?如?瓞子而復<lb/>
　大也亦猶曰開闢以來常?矣中?以後遂遷于豳<lb/>
　是末?而復大也故曰???瓞公劉遷于豳國于<lb/>
　漆沮之地土齊詩以為杜漢書地理志亦載之蓋扶<lb/>
　風有杜陽杜水南入渭或者以為與周禮土圭之土<lb/>
　同二說皆通漆沮之二水非如吉日之所謂漆沮也<lb/>
　公劉之時民之初生者蓋以民得公劉始遷于豳故<lb/>
<pb n="26b"/>
　民初得以生也民之初生亦如所謂厥初生民時惟<lb/>
　姜嫄是也雖曰民之初生而室家未定故下文又曰<lb/>
　未有家室陶復陶穴孔?達以為復之與穴俱是土<lb/>
　室復者地上為之取土於地復築而堅之穴者鑿地<lb/>
　為之土無所用直去其息土而已陶者以土為之故<lb/>
　謂之陶也孟子嘗曰昔者大王居邠狄人侵之事之<lb/>
　以皮幣不得免焉事之以犬馬不得免焉事之以珠<lb/>
　玉不得免焉乃屬其耆老而告之曰吾聞之君子不<lb/>
<pb n="27a"/>
　以其所養人者害人狄人所欲者吾土地也二三子<lb/>
　何患乎無君我將去之邑於岐山之下居焉莊子曰<lb/>
　大王亶父居邠狄人攻之事之以皮帛而不受事之<lb/>
　以犬馬而不受事之以珠玉而不受狄人之所求者<lb/>
　土地也大王亶父曰與人之兄居而殺其弟與人之<lb/>
　父居而殺其子吾不忍也子皆勉居矣為吾臣與狄<lb/>
　人臣何以異且吾聞之不以所用害所養因杖?而<lb/>
　去之民相率而從之遂邑于岐山之下其辭不同其<lb/>
<pb n="27b"/>
　意大?相類夫以夷狄侵已而以人力報之此人之<lb/>
　常情也大王視夷狄之人猶吾民也而不與之挍則<lb/>
　其為人者豈不大哉其遷于豳也早朝走馬循水之<lb/>
　涯以至于岐山之下爰及其妃姜女聿來胥宇相宅<lb/>
　而居也相宅非婦人之事書稱周公來相宅必周公<lb/>
　而後可今太王之妃亦能相宅則妃之所為必有大<lb/>
　過人者周原膴膴膴美也堇菜也荼苦菜也苦菜甘<lb/>
　乃如飴已見周原之美也賈山曰地之磽者雖有善<lb/>
<pb n="28a"/>
　種不能生焉江?河瀕雖有惡種無不猥大蓋非其<lb/>
　地則雖橘之甘亦將化之為枳得其地雖荼之苦其<lb/>
　將化之如飴惟其如此故大王始與其民居之又與<lb/>
　其下謀之人謀既合又契灼於龜卜筮既吉於是告<lb/>
　於人曰可居於是矣止居也時是也故築室于茲焉<lb/>
　古之建國必有以相土地之宜土地既善矣然後稽<lb/>
　之於卜筮衛文公遷於楚丘始曰升彼?矣以望楚<lb/>
　矣望楚與堂景山與京降觀于桑則是其既有以相<lb/>
<pb n="28b"/>
　土地之宜矣其後曰卜云其吉終焉允臧則是卜筮<lb/>
　既從矣其遷于岐也?慰?止?慰者安其民而勞<lb/>
　之也?止者安集而止之也?左?右者處之於左<lb/>
　右者也?疆者定其界也?理者分其土地之宜也<lb/>
　?宣蘇氏以為宣導溝洫王氏以為宣其民使出孔<lb/>
　氏以為教其時耕不如蘇氏以為宣導溝洫?畝者<lb/>
　?度其田畝之廣狹也既定其地於是自西方從之<lb/>
　於東皆於周執事孔氏曰岐山在長安西北四百里<lb/>
<pb n="29a"/>
　豳在?山西北四百里是則自西徂東也?召司空<lb/>
　?召司徒司空之屬有匠人其職有營國廣狹之度<lb/>
　社廟朝市之位則是掌營國邑也司徒之屬有小司<lb/>
　徒其職云凡用?庶則掌其政教是司徒役之事也<lb/>
　司徒於是使立其家室則以繩正之其繩方正而直<lb/>
　矣依此繩直之處起而築之以繩縮束其板板滿築<lb/>
　訖則升上於下以相承載如所謂約之閣閣是也用<lb/>
　繩束板故謂之縮左傳凡言興土功則言版榦蓋立<lb/>
<pb n="29b"/>
　木兩傍所以障土用之以相承載也作廟翼翼而嚴<lb/>
　正也古人建國宗廟為先?庫為次居室為後所以<lb/>
　先鬼神而後已也前言築室于?此言俾立室家王<lb/>
　氏以為向築室則苟全而已今人既集附於是乃始<lb/>
　大作以立室家非也向之築室者則以謂卜既吉則<lb/>
　可以於此而築室此言立室家則可以為興立室家<lb/>
　非是兩次興復也捄之陾陾捄?文以為盛土於器<lb/>
　蓋左氏言畚築之事亦嘗聞畚築之聲畚亦是盛土<lb/>
<pb n="30a"/>
　之器也築之登登者既以此盛土於器乃投之於板<lb/>
　中既投之矣則築之登登既已築之矣則削之從上<lb/>
　而下曰削陾陾?也凡此皆是形容築牆之意亦猶<lb/>
　所謂約之閣閣築之橐橐約之閣閣是縮板以載也<lb/>
　築之橐橐是築之登登也百堵皆興公羊傳定公十<lb/>
　二年雉者何五版而堵五堵而雉何休以為堵凡四<lb/>
　十尺許慎五經異義戴禮及韓詩?八尺為版五版<lb/>
　為堵版廣二尺積?五版為一丈其?異同姑兩存<lb/>
<pb n="30b"/>
　之鼛?弗勝者周禮韗人為?鼓長一丈二尺大王<lb/>
　之時民興土功之事以鼛鼓不能止之使休息以見<lb/>
　民之樂於趨事赴功也大王之築室以鼛鼓而止民<lb/>
　而民不休息文王之靈臺而經始勿亟庶民子來此<lb/>
　豈有力驅使之哉民樂於上雖不待令而趨事赴功<lb/>
　者如此大王避狄民人死於干戈宜其憚於勤勞而<lb/>
　不堪於土功之事今也下之民從事而不止以其恩<lb/>
　之漸漬於民之骨髓不可得已也春秋之時梁伯好<lb/>
<pb n="31a"/>
　土功亟城而弗處民罷而弗堪則曰某寇?至乃<lb/>
　溝公?曰秦將襲我民懼而潰<hi>僖公五年</hi>以梁伯之於<lb/>
　秦豈不若大王之避狄哉大王之避狄而從之者如<lb/>
　歸市及其築室以鼛鼓止民而民不肯止梁伯之溝<lb/>
　公?而民乃潰散則知仁之與暴非一日之積其所<lb/>
　由來者漸矣乃立?門?門?南豐嘗曰天子諸侯<lb/>
　之門制見於經不明學禮者以謂諸侯之制有?應<lb/>
　門天子之門加庫雉見於春秋者魯有庫門有雉門<lb/>
<pb n="31b"/>
　見於家語者衛有庫門或以為?周公康叔非諸侯<lb/>
　常制其果然歟蓋莫得而考也在雅之?古公亶父<lb/>
　徙宅于岐作為?室門牖得宜應禮後世原本推功<lb/>
　述而歌之?南豐之意以大王為得禮而以魯衛為<lb/>
　可疑也愚竊謂魯衛為僣也明堂位曰太廟天子明<lb/>
　堂庫門天子?門雉門天子應門此皆漢儒傳記之<lb/>
　言也因魯之有雉庫之門遂附?而為說若如明堂<lb/>
　位之言則是太王所立者無乃僣天子之禮乎今此<lb/>
<pb n="32a"/>
　但當以詩為證伉言其?也將將言其嚴正也?而<lb/>
　且嚴豈固厲其民而示威哉蓋諸侯之制所當然也<lb/>
　戎大也醜?也古者處大事動大?必先有事乎社<lb/>
　而後出故曰乃立冢土肆不殄厥?此章或以為大<lb/>
　王或以為文王陳少南云孟子借之以?文王鄭氏<lb/>
　遂踵之為文王之事竊謂孟子之於梁惠王篇又曰<lb/>
　文王事昆夷則知此為文王之事不獨見於盡心篇<lb/>
　而又見於此當且從孟氏之?肆不殄厥?未嘗?<lb/>
<pb n="32b"/>
　其?怒之道也亦不隕厥問亦不廢其聘問之禮也<lb/>
　司馬?公曰外不失和?不失備肆不殄厥?外不<lb/>
　失和也亦不隕厥問?不失備也吾之勢未可與之<lb/>
　較故與之和然不可以和之故懈怠而自恣故不隕<lb/>
　其問也故孟子以大王事獯鬻為小事大文王事昆<lb/>
　夷為大事小大事小者樂天者也小事大者畏天者<lb/>
　也樂天者保天下畏天者保其國樂天畏天其事雖<lb/>
　殊而承天之心則一此文王所以能繼大王之?也<lb/>
<pb n="33a"/>
　自文王即位之初不?大王?怒夷狄之道不廢大<lb/>
　王聘問夷狄之禮迨其國家既成柞棫之木拔而生<lb/>
　葉行道之處?而成蹊矣疆理整整如此則雖以夷<lb/>
　狄之強將不待較而自服矣故曰昆夷駾矣維其喙<lb/>
　矣駾突也謂奔突而走也喙喘也虞芮質厥成質獄<lb/>
　成也虞芮之國來質其獄於文王有以動之使其禮<lb/>
　義之心生鄭氏曰虞芮之質平而文王動其??民<lb/>
　初生之道王氏謂與易觀我生同義皆不如蘇氏之<lb/>
<pb n="33b"/>
　?謂使其禮義?恥之心油然而生蓋生如孟子所<lb/>
　謂樂則生矣之生同虞芮之爭田來質於文王入其<lb/>
　境則耕者遜畔行者遜路入其邑男女異路班白不<lb/>
　提挈入其朝士遜為大夫大夫遜為卿二國之君遂<lb/>
　痛自切責而讓其所爭之田始也爭而終也遜此豈<lb/>
　以勢力而使之哉蓋有以發其愧恥之心耳方文王<lb/>
　之興也昆夷之強不敢與之爭又其盛也他國之爭<lb/>
　者亦莫之爭外而夷狄柔服?而諸侯向化則文王<lb/>
<pb n="34a"/>
　之?可謂至矣不可以有加矣自他人觀之必將偃<lb/>
　然自肆以為天下莫已若也文王方且歸於臣止曰<lb/>
　我有疏附之臣有先後之臣有奔走之臣有禦侮之<lb/>
　臣此四臣所以能成功業如此之盛文王之謙?又<lb/>
　見於此率下親上曰疏附相道前後曰先後喻?宣<lb/>
　譽曰奔走武臣折衝曰禦侮<lb/>
　?曰周之得天自文王之得民始民心之歸周自大<lb/>
　王之得民始故序言文王之興本自大王而此一詩<lb/>
<pb n="34b"/>
　之意大要主民以為言也周自后稷播種而封邰至<lb/>
　公劉厚民而遷豳其有功於民大矣然當是時猶未<lb/>
　見民之歸周也至大王為狄人所侵事以珠玉皮幣<lb/>
　而不得免大王不忍以土地之故?民於鋒鏑之下<lb/>
　乃屬其耆老而告之曰狄人之所欲者吾土地也吾<lb/>
　聞之君子不以其所以養人害人二三子何患乎無<lb/>
　君去豳踰梁山邑于岐山之下居焉豳人曰仁人也<lb/>
　不可失也從之者如歸市民心之依大王如赤子之<lb/>
<pb n="35a"/>
　慕慈母頃刻不可?去一日不見號泣而不能自已<lb/>
　皇皇然而若無所容周雖未興而民心有在焉至文<lb/>
　王而民始附人心之歸周益不可拔而周之王業至<lb/>
　是而始成矣觀此詩言大王之遷岐而豳人從之歡<lb/>
　然而來翕然而聚自陶復陶穴未有家室而至於?<lb/>
　門有伉應門將將以見斯民樂為之室家築垣牆百<lb/>
　堵皆興鼛鼓弗勝休之而愈作止之而愈力又為之<lb/>
　立冢土以為他日戎醜之行而大王之心終不忍以<lb/>
<pb n="35b"/>
　區區之忿逞怒於夷狄以勞吾民也彼或?怒以侵<lb/>
　我而我不殄彼或聘問以求我而我不隕大王此心<lb/>
　與天地同量而豈肯以夷狄介其心哉柞棫之拔行<lb/>
　道之?而昆夷自爾駾亦非大王之有心也柞棫之<lb/>
　拔豈大王嚴立其蔽障以為勝敵之地乎耕者皆願<lb/>
　耕於其野行者皆欲出於其塗商賈皆欲藏於其市<lb/>
　而行道自爾?也至於昆夷之所以服者蓋其感發<lb/>
　之機自爾然也如文?敷而有苖格舜豈以敷文?<lb/>
<pb n="36a"/>
　為格有苖之具哉越王困於夫差而行成於?此不<lb/>
　免為霸者之用心而不可以此論大王也孟子舉是<lb/>
　以為文王之事特斷章取義耳自虞芮質成以下乃<lb/>
　文王事也詩人將言文王之得民心也故先詳及於<lb/>
　大王之事遷岐以見周之得民自大王始夫虞芮之<lb/>
　所以感文王之化者非遽能爾也方其相謂曰西伯<lb/>
　仁人也盍往質焉則私欲已去天理已萌及至其境<lb/>
　而和遜之風接乎目禮義之心動乎?樂則生生則<lb/>
<pb n="36b"/>
　烏可已足未履文王之庭而心已感文王之化感發<lb/>
　之機若此其至哉予曰有疏附以下四句?者以為<lb/>
　文王自謙之辭予以虞芮之君感其所以化而虞芮<lb/>
　之民不知其所以感相與而測度之或以為文王有<lb/>
　疏附之臣而致此也或以為文王有先後之臣而致<lb/>
　此也或以為文王有奔走禦侮之臣而致此也文王<lb/>
　之化與天地同其運與神同其妙而天下之人知其<lb/>
　化而不知其所以化盛矣哉<lb/>
<pb n="37a"/>
棫樸文王能官人也<lb/>
芃芃棫樸薪之槱之濟濟辟王左右趣之濟濟辟王左<lb/>
右奉璋奉璋峨峨髦士攸宜淠彼涇舟烝徒楫之周王<lb/>
于邁六師及之倬彼雲漢為章于天周王?考遐不作<lb/>
人追琢其章金玉其相勉勉我王綱紀四方<lb/>
　李曰棫樸文王能官人荀子曰文王以官人為能左<lb/>
　傳曰官人國之急也官使人才正人君之急務文王<lb/>
　之世多士濟濟既有疏附之臣又有奔奏之臣又有<lb/>
<pb n="37b"/>
　先後禦侮之臣豈非文王之所以官使人才者有其<lb/>
　道故也芃芃棫樸芃芃木盛貌也樸枹木也棫小木<lb/>
　也以至小之木枹然叢生似乎無所用矣然猶可以<lb/>
　為薪槱積之則天下無不可用之材矣以譬天下無<lb/>
　不可用之才在人君之所以官之如何耳惟文王之<lb/>
　能官人如此故曰濟濟辟王左右趣之臣皆趣而從<lb/>
　事無不得其宜也左右奉璋半圭曰璋奉璋所以助<lb/>
　祭也文王祭祀則左右之臣助祭奉其半圭皆峨峨<lb/>
<pb n="38a"/>
　然而盛壯此髦俊之臣所宜為也淠彼泉流涇水之<lb/>
　舟所以順流而行者以有?徒以楫櫂之故也譬文<lb/>
　王之治其國所以至於壯盛者蓋得賢人以共佐也<lb/>
　惟文王之得人如此則周王有所征行則六師皆在<lb/>
　也以見其治軍旅之得人也歐氏曰以見文王所官<lb/>
　人入宗廟居軍旅皆可用言文王之人才各任其事<lb/>
　也王氏曰奉璋文事卿大夫之職濟難武事將帥之<lb/>
　職也此?皆是孔子嘗言衛靈公之無道季康子曰<lb/>
<pb n="38b"/>
　奚而不喪子曰仲叔圉治?客祝鮀治宗廟王孫賈<lb/>
　治軍旅以靈公之時治宗廟軍旅猶得其人而況於<lb/>
　文王乎倬彼雲漢為章于天周王?考遐不作人此<lb/>
　四句諸家之?甚多惟歐公之?簡徑而明也夫以<lb/>
　雲漢為上天之文章以周王之?考豈不能?作人<lb/>
　乎作人者鼓之舞之也成公八年嘗引此二句杜元<lb/>
　凱注曰言文王能?用善人不語助是也追琢其章<lb/>
　鄭氏?此二句但述為政殊無官人之意王氏則曰<lb/>
<pb n="39a"/>
　文王作人外則使有備成之文?則使其有可貴之<lb/>
　質周官追師掌追衡笄追猶治也冇金而不琢則不<lb/>
　成器有其文而追琢之無其質則與朽木糞土等矣<lb/>
　故必二者備而後可也文王之得人成就如此文王<lb/>
　又何為哉勉勉我王以執其紀綱而已王氏以為或<lb/>
　曰辟王或曰我王或曰周王王氏皆為之辨必求其<lb/>
　義而為之?此正分章析句之學不足辨也　?講<lb/>
　同<lb/>
<pb n="39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷三十<lb/>
</p>
<p>
</p>
  </div>
</body>
</text>
</TEI>