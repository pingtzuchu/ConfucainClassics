<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集?卷三十九</head>
    <p>
<pb n="1a"/>
欽定四庫全書<lb/>
　毛詩集?卷三十九　　宋　李樗??　撰<lb/>
武奏大武也<lb/>
於皇武王無競維烈允文文王克開厥後嗣武受之勝<lb/>
殷遏劉耆定爾功<lb/>
　李曰武詩者乃武王之樂歌也周禮曰舞大武以享<lb/>
　先祖謂之大者如堯之樂大章舜之樂大韶禹之樂<lb/>
　大夏湯之樂大濩武王之樂大武是也此詩乃武王<lb/>
<pb n="1b"/>
　之樂歌也皇美也於乎美哉武王之為君其功烈可<lb/>
　謂無與?矣其始也則信有?者文王受命作周以<lb/>
　開示我後世子孫之基緒故武繼嗣而受之得以勝<lb/>
　殷止殺致定其成功焉遏者止也劉者殺也劉與虔<lb/>
　劉我邊陲之劉同耆者致也鄭氏以為耆老言武王<lb/>
　誅紂年老乃定汝之此功言不汲汲於誅紂須暇五<lb/>
　年按左氏宣公十二年引此詩曰耆定爾功耆致也<lb/>
　其意言致紂於?昧者故以耆為致也王肅亦云致<lb/>
<pb n="2a"/>
　定其大功當從毛氏與王肅之?武王之始也未嘗<lb/>
　有取天下之心觀大武之詩與大武之舞可見矣按<lb/>
　禮記?干而山立武王之事也??蹈厲太公之志<lb/>
　也武亂皆坐以象周召之治言大武之舞其始則持<lb/>
　盾正立以待諸侯既而戰?既而又使行列皆坐以<lb/>
　見其為止戈之武也大武之意在於止戈也大武之<lb/>
　詩在於止殺其類一也後世以謂大武聲?及商則<lb/>
　是有貪商之心也故孔子曰有司失其傳也若非有<lb/>
<pb n="2b"/>
　司失其傳則武王之志荒矣且武王本無取天下之<lb/>
　心而孔子曰韶盡美矣又盡善也武盡美矣未盡善<lb/>
　也且大武之樂終不如舜之為善豈其有貪商之心<lb/>
　哉唐太宗即位謂侍臣曰雖??蹈厲異乎文容然<lb/>
　功業由之被於樂章示不忘本也太宗快一時之意<lb/>
　以取天下止戈之武果安在哉韓文公嘗作元和聖<lb/>
　?詩以謂??攣索夾以砧斧婉婉弱子赤立傴僂<lb/>
　牽頭曳足先斷腰膂次及其徒體骸撐拄末乃取闢<lb/>
<pb n="3a"/>
　駭汗如寫揮刀紛紜爭刌膾脯文公詩所以形容聖<lb/>
　?而不知其詩適足以為憲宗之暴其與武王之詩<lb/>
　異矣<lb/>
　?曰堯之樂曰大章舜之樂曰大韶禹之樂曰大夏<lb/>
　湯之樂曰大濩武王之樂曰大武夫樂所以象?亦<lb/>
　以見聖人之心也觀此一詩而武王之心可見矣夫<lb/>
　言武王功烈之盛而必及於文王積累之?者以見<lb/>
　周家之當為天子而非武王之有心也勝殷遏劉劉<lb/>
<pb n="3b"/>
　者殺也如虔劉我邊陲之意也耆定爾功耆者老也<lb/>
　如上帝耆之之意也武王之伐紂也救民於塗炭之<lb/>
　苦而遏?其殺人之事如武城所謂以遏亂虐者是<lb/>
　也然武王之於紂未嘗不欲其改過也既觀政於商<lb/>
　惟受罔有悛心然後不得已而伐之蓋至於老而後<lb/>
　成定天下之功所謂須暇五年者是也烏乎武王之<lb/>
　心吾於大武見之故大武之舞在於止戈而大武之<lb/>
　詩在於遏劉後世謂大武聲?及商而孔子以為有<lb/>
<pb n="4a"/>
　司失其傳也若非有司失其傳則武王之志荒矣孔<lb/>
　子信武王之心而不疑武王之樂至於謂武盡美矣<lb/>
　未盡善也蓋武王之心自有不足之意具見於樂非<lb/>
　孔子始為是論也襄公十九年季札來聘見舞大武<lb/>
　者曰美哉有周之盛其若此乎吁若季札者其真知<lb/>
　武王之心矣<lb/>
閔予小子之什詁訓傳第二十八　　　　周頌<lb/>
閔予小子嗣王朝於廟也<lb/>
<pb n="4b"/>
閔予小子遭家不造嬛嬛在疚於乎皇考永世克孝念<lb/>
?皇祖陟降庭止維予小子夙夜敬止於乎皇王繼序<lb/>
思不忘<lb/>
訪落嗣王謀於廟也<lb/>
訪予落止率時昭考於乎悠哉朕未有艾將予就之繼<lb/>
猶判渙維予小子未堪家多難紹庭上下陟降厥家休<lb/>
矣皇考以保明其身<lb/>
　李曰王肅以此篇為周公致政成王嗣位始朝其廟<lb/>
<pb n="5a"/>
　之樂歌而康成以謂除武王之喪將始即政朝於廟<lb/>
　也則以為未攝政之時無所考證大抵此詩言閔予<lb/>
　小子嬛嬛在疚是始除喪之辭當且從鄭氏之?孔<lb/>
　氏以為若已除喪當為吉稱而經言小子在疚為喪<lb/>
　中辭者以其服雖除去喪日近又序其在喪之事其<lb/>
　?是也閔予小子皆是居喪之辭也言困病之小子<lb/>
　乃遭家之不造造者成也武王之死則無所成立亦<lb/>
　如人之遭喪家之不幸也?大日疚貧病也因舉此<lb/>
<pb n="5b"/>
　詩嬛嬛在疚其字與哀此?獨之義同則知嬛者孤<lb/>
　獨而已閔予小子皆是死喪之辭也如左氏傳曰寡<lb/>
　君少遭閔凶不能文則是閔者居喪之稱也而左氏<lb/>
　亦有在疚之文亦是居喪之稱也王雖朝於廟然去<lb/>
　喪未甚?故猶以死喪之辭為言王氏以為文武為<lb/>
　周天下未集而終故成王自以為遭家不造也張丈<lb/>
　?以為成王而溢之則未收泮渙則未圖法度則未<lb/>
　立故以為遭家不造者也然武王之業豈有至死而<lb/>
<pb n="6a"/>
　未成乎蓋所謂遭家不造者但以武王之死則無所<lb/>
　成立故也非必以業未成為?也皇考者武王也言<lb/>
　武王能終身克孝於文王鄭氏以為武王長世能孝<lb/>
　故能以孝行為子孫法度使長見行者非也所謂永<lb/>
　世克孝者亦猶太舜終身慕父母也然武王之所以<lb/>
　為孝者果何為哉不過念?皇祖而已皇祖文王也<lb/>
　文王之為文王以其俯仰之間皆盡其直道庭直也<lb/>
　惟武王能法於文王故我小子夙夜欽之不敢懈怠<lb/>
<pb n="6b"/>
　其心言為君之道繼其序事故其心未嘗忘於文王<lb/>
　也文王之詩曰文王陟降在帝左右文王之心俯仰<lb/>
　之間無有愧怍洋洋如在其上如在其左右而武王<lb/>
　之所以繼志述事者亦本於此武王能以念?皇祖<lb/>
　為孝則成王亦當以率時祖考為孝其日夙夜敬止<lb/>
　則可以繼陟降庭止之道矣易曰敬以直?惟能敬<lb/>
　則能直矣○訪落乃成王即政謀事於?臣也孔氏<lb/>
　云閔予小子之篇王所以自言亦是謀政之事但謀<lb/>
<pb n="7a"/>
　者與人之辭故下篇言謀此?是也訪謀也落始也<lb/>
　言成王謀其始即政之事也王氏鄭氏以訪予落止<lb/>
　為成王之言率時昭考為臣下之言朕未有艾又為<lb/>
　成王之言蘇氏皆以為成王之言當從蘇氏之?言<lb/>
　成王始訪即政之事欲率循昭考武王之道巍巍乎<lb/>
　悠?而不可及而成王方幼沖未有所經?將勉?<lb/>
　以從就之繼其道而猶恐泮渙而不合艾?也王氏<lb/>
　以為欲?臣扶持成就之以繼圖天下之泮離渙散<lb/>
<pb n="7b"/>
　也張文?以為成王之時天下已治矣乃曰繼猶泮<lb/>
　渙然則承文武之緒而猶有泮離渙散之患者何邪<lb/>
　蓋丈武之?大矣泮然而離無有不至渙然而散無<lb/>
　有不及洋溢傍肆至於成王將欲?之以立法度之<lb/>
　節故也是皆以為繼圖天下之泮離渙散其?非也<lb/>
　所謂泮渙者但是欲繼武王之道猶恐泮渙而不合<lb/>
　也自訪予落止以至繼猶泮渙皆是仰武王之盛?<lb/>
　嘆眇躬之涼薄苦前哲之??故也然所以繼道而<lb/>
<pb n="8a"/>
　猶恐不合者則以予小子未堪家多難故也紹庭上<lb/>
　下此又深言武王之道也紹文王直道於上下俯仰<lb/>
　於家未嘗少離美哉皇考所以保明其身也王氏以<lb/>
　為保其身無危亡之憂明其身無?塞之患其?是<lb/>
　也夫人君者天下之本也始即位者又人君之本也<lb/>
　始即位之時而知所戒慎猶恐其終之不繼苟始之<lb/>
　不慎則終為如何故伊尹告太甲以謂今嗣王新服<lb/>
　厥命惟新厥?召公亦告成王曰王乃初服嗚呼若<lb/>
<pb n="8b"/>
　生子罔不在厥初生自貽哲命蓋言始之不可不慎<lb/>
　此訪落之詩所以作也成王即政之初閔予小子訪<lb/>
　落之詩其言皆自處於涼薄惟恐其忝父之訓書大<lb/>
　誥之篇亦曰予惟小子若?淵水予惟?求朕攸濟<lb/>
　此皆是慄慄危懼之心也惟其即位之初而存戒懼<lb/>
　之心故謀?臣以始即政之事則?其以中人之質<lb/>
　而保其盈成之業也<lb/>
　?曰閔予小子蓋成王始即位而朝於廟之詩也鄭<lb/>
<pb n="9a"/>
　康成李?仲皆以為成王未即政之詩然訪落之詩<lb/>
　言嗣王謀於廟落者始也是始即位謀之於?臣也<lb/>
　成王朝於廟之時?臣在焉故成王因而謀之則朝<lb/>
　於廟與謀於廟之詩皆是一時所作鄭氏李氏於閔<lb/>
　予小子之詩既言成王之未即位而至於訪落之詩<lb/>
　則又言成王之始即位何其相戾也予嘗言詩至此<lb/>
　二篇蓋喟然而嘆曰人謂成王為中材之主其亦不<lb/>
　知成王者哉夫當武王之後王業已成矣天命已固<lb/>
<pb n="9b"/>
　矣天下廓廓乎無事矣而二詩之作皆有慄然若處<lb/>
　危難之辭讀之使人肅然而有不敢自忽之意曰閔<lb/>
　予小子遭家不造維予小子未堪家多難若禍患之<lb/>
　迫乎其後而不能以自安豈成王矯為是言哉此皆<lb/>
　其誠心之所著見而不能自己也蓋天下之治常生<lb/>
　於戒謹恐懼之中而天下之亂常基於泰然自滿之<lb/>
　日故天下雖有泰山之勢而聖人常以累卵為心無<lb/>
　虞而戒無難而畏此其能保治於無窮也中材之主<lb/>
<pb n="10a"/>
　其何足以語是乎大誥之書亦言予維小子若?淵<lb/>
　水又曰予造天役遺大投艱於朕身又曰矧今天降<lb/>
　戾于周邦皆若此二詩之意則成王之心亦可見矣<lb/>
　雖然成王之所以自警者如此而成王之所以自勉<lb/>
　者不止於此也閔予小子言念?皇祖陟降庭止而<lb/>
　訪落則言紹庭上下陟降厥家謂我文武直道而行<lb/>
　俯仰無愧則我亦當繼其直道而期無愧於俯仰之<lb/>
　間也閔予小子言於乎皇王繼序思不忘而訪落則<lb/>
<pb n="10b"/>
　言休矣皇考以保明其身吾於繼序思不忘之一句<lb/>
　見成王未嘗一日不以文武為念想其食見於?坐<lb/>
　見於牆而不能以頃刻忘也吾於以保明其身之一<lb/>
　句見成王未嘗一日不以文武勉其身想其心惟恐<lb/>
　言之或過行之或虧而身之或不正也吁吾於此二<lb/>
　詩見成王之用心真文王武王之用心成周泰和之<lb/>
　治雖本於文武之功而亦成王以此心致之也人謂<lb/>
　成王為中材之主何足以知成王<lb/>
<pb n="11a"/>
敬之?臣進戒嗣王也<lb/>
敬之敬之天維顯思命不易哉無曰??在上陟降厥<lb/>
士日監在?維予小子不聰敬止日就月將學有緝熙<lb/>
于光明佛時仔肩示我顯?行<lb/>
　李曰訪落之詩成王謀政於?臣敬之之詩?臣進<lb/>
　戒於嗣王所以荅成王謀政事之意也蓋自敬之敬<lb/>
　之以下至日監在?此?臣之進戒也自維予小子<lb/>
　以下此又成王因?臣之進戒故又問所以持敬之<lb/>
<pb n="11b"/>
　方欲知其所以進修之道也敬之敬之言不可不敬<lb/>
　也天之道甚顯善則福之?則禍之栽者培之傾者<lb/>
　覆之未有善而不獲福也未有惡而不獲禍也天之<lb/>
　道顯矣惟天有顯道故其命靡常此命所以為不易<lb/>
　也鄭氏以易為變易之易不如杜元凱以為難易之<lb/>
　易僖公二十三年左傳曰敬之敬之天維顯思命不<lb/>
　易哉杜元凱注云周頌言有國?敬戒天明臨下奉<lb/>
　承其命甚難歐陽公亦以為難易之易如大王之詩<lb/>
<pb n="12a"/>
　命之不易鄭氏以為改易之易凡詩之所謂不易皆<lb/>
　以為改易非也夫天命難諶如此凡為人君者無以<lb/>
　天之??在上去人為甚?而不知敬也士毛氏皆<lb/>
　以為事意或然也然鄭氏以為天主其事謂運轉日<lb/>
　月施其所行日月?視近在此也此則非也陟降厥<lb/>
　士是指人君而言也惟其指人君而言則人君俯仰<lb/>
　之間所為之事天皆日監而見之矣夫天之去人甚<lb/>
　?而其監人則不?也昊天曰明及爾出王昊天曰<lb/>
<pb n="12b"/>
　旦及爾游衍人之出入天亦從而出入人之游衍天<lb/>
　亦從而游衍則是天命常在目前也為小人者乃以<lb/>
　天為去人甚?故人所不?則未嘗戒慎人所不聞<lb/>
　則未嘗恐懼是欺天也天其可欺乎茍知日監在?<lb/>
　之?則必知所敬矣日監在?言天之監人常在此<lb/>
　也天監在?則敬之之道豈可須臾離之哉故?臣<lb/>
　進戒嗣王欲其知敬之之道也觀堯之兢兢舜之業<lb/>
　業禹之懍懍湯之慄慄文王之汲汲與夫武王之所<lb/>
<pb n="13a"/>
　以造周皆莫不本於此則為人君者必當造次必於<lb/>
　是顛沛必於是所居有隱顯之不同其存心則一也<lb/>
　有煩簡之不同其存心則一也大學中庸所謂慎獨<lb/>
　者亦猶此則知?臣之進戒嗣王欲成王知持敬之<lb/>
　道良有?耳成王因?臣之進戒乃曰維予小子未<lb/>
　明乎持敬之道庶幾日有所就月有所將學緝熙于<lb/>
　光明輔佛是任以示我顯?行然後知持敬之道矣<lb/>
　觀閔予小子以夙夜敬止為言訪落之詩又以紹庭<lb/>
<pb n="13b"/>
　上下為言則知成王固知敬之之道矣猶曰不聰敬<lb/>
　止者此足以見成王之賢也成王以?臣戒我所敬<lb/>
　止之道然成王知以涼薄之質未堪家多難尚未知<lb/>
　敬之之道為何如而行之故必待學緝熙于光明然<lb/>
　後可以知敬之之道也大學之道必先致知然後誠<lb/>
　意故學有緝熙于光明則知所謂敬之矣而又在當<lb/>
　時之人輔之示我顯?行也佛弼也仔肩任也張文<lb/>
　?之?曰?行固道之顯也而曰示我以顯?行者<lb/>
<pb n="14a"/>
　學之始也道固當然?行之幽者未足以知之故但<lb/>
　言示我以顯?行然未必詩人之意蓋成王自處於<lb/>
　不明故必待學有緝熙于光明又賴輔弼之臣示我<lb/>
　以?行則為成王者雖愚必明然後可以知敬之之<lb/>
　道此成王之意也<lb/>
　?曰成王既作謀政之詩以??臣之志故?臣亦<lb/>
　進其敬之之戒以荅成王之休自維予小子以下又<lb/>
　成王荅?臣之辭也觀此一詩其君臣更相戒勸更<lb/>
<pb n="14b"/>
　相答問皆以敬為主敬之敬之猶所謂欽哉欽哉之<lb/>
　意也?臣以敬之之道戒成王而使之知天道之甚<lb/>
　彰天命之可畏雖闇室屋漏之間而敬之之念不可<lb/>
　少忘凡進退?臣之際常若天之有以臨乎其前也<lb/>
　而成王之答?臣則又以為予小子耳未知其所以<lb/>
　為敬之之道庶幾積學以成之耳尤?爾?臣輔弼<lb/>
　之功而告我以?行之著也嗚呼?臣之所以戒成<lb/>
　王與成王之所以答?臣者不出於敬之一辭蓋人<lb/>
<pb n="15a"/>
　君惟以敬存心則雖不?不聞之地而亦如承大祭<lb/>
　之時敬心少衰則雖天地鬼神臨之猶將藐然而?<lb/>
　不顯之中亦何所不至哉不特此也大雅文王之篇<lb/>
　大臣之所以告成王者亦曰於緝熙敬止而成王朝<lb/>
　於廟之詩亦曰維予小子夙夜敬止則成王君臣之<lb/>
　間凡議論之及未嘗不以敬為念也伊尹之告太甲<lb/>
　曰惟天無親克敬惟親又曰先王惟時懋敬厥?克<lb/>
　配上帝其諄諄之意無非以敬為主而以天為戒?<lb/>
<pb n="15b"/>
　臣之進戒成王特曰敬天云者其亦如伊尹之意歟<lb/>
　觀書之所載皆帝王為治之法曰柰何不敬曰其汝<lb/>
　克敬?曰敬哉有土曰惟敬五刑曰敬授人時敬之<lb/>
　一辭君臣言之不能自已誠以天下治亂之基皆在<lb/>
　於一念之敬與不敬也堯之所以兢兢舜之所以業<lb/>
　業禹之所以孜孜湯之所以汲汲文王之所以亹亹<lb/>
　皆自其敬心之所?耳曲禮論安民之道而先之曰<lb/>
　毋不敬中庸之所謂篤恭皆敬之充也大學之所謂<lb/>
<pb n="16a"/>
　正心誠意者此敬之本也為人君者試以是思之<lb/>
小毖嗣王求助也<lb/>
予其懲而毖後患莫予荓蜂自求辛螫?允彼桃蟲拚<lb/>
飛維鳥未堪家多難予又集于蓼<lb/>
　李曰小毖之詩乃成王懲戒?日之事自此欲戒慎<lb/>
　幾微之事亦欲?臣助己而以知禍亂之機也惟其<lb/>
　懲艾後患言?者管蔡流言雖以周公之忠聖幾陷<lb/>
　於管蔡之計中今則欲懲?日之事而慎其後患遂<lb/>
<pb n="16b"/>
　使?臣莫予荓蜂自求辛螫也荓與荓云不逮之荓<lb/>
　同荓者使也言汝?臣莫使我為蜂乃汝自求毒成<lb/>
　王既悟管蔡之流言故?臣不得復為流言亦如漢<lb/>
　昭帝既悟上官桀之譖亦曰復有敢譖光者坐之其<lb/>
　意一也?允彼桃蟲拚飛維鳥此則言管蔡流言之<lb/>
　禍也桃蟲爾雅云鷦陸璣?云今鷦鷯是也微小於<lb/>
　?雀蓋比始小而終大也方桃蟲之始也無能為矣<lb/>
　及其?然而飛則為大鳥亦如管蔡之流言其始甚<lb/>
<pb n="17a"/>
　微而其終則為王室之禍?我於是時年尚幼沖未<lb/>
　堪家多難成王新即位既遭不幸矣茍又遭流言之<lb/>
　禍是重遭不幸也故曰予又集于蓼夫涓涓不壅終<lb/>
　為江河綿綿不?或成網羅豪末不札將尋斧柯天<lb/>
　下之禍常作於細微之中始茍不圖則其終汗漫而<lb/>
　不可救管蔡流言茍能圖之於其始則雖頃刻去之<lb/>
　可也惟其始之不圖而圖其後故必待三年之?然<lb/>
　後可以無禍蓋不能圖其始而其後無救矣亦如上<lb/>
<pb n="17b"/>
　官桀之徒使昭帝不能正其始則其後圖之豈不難<lb/>
　哉此不得不慎也<lb/>
　?曰百尋之岸或潰於一穴之蟻千間之?或燼於<lb/>
　一隙之煙天下之事當於其微而謹之不可以事之<lb/>
　小者為不足慮而忽之也天下之禍常起於不足慮<lb/>
　之處而事之滋蔓而不可圖者常存於萌?之初是<lb/>
　以聖人知治亂之機而每謹於常人所忽之地此非<lb/>
　為是過慮也蓋以涓涓不壅將成於江河綿綿不?<lb/>
<pb n="18a"/>
　將尋於斧柯豈不甚可畏哉是以古之聖人堅冰之<lb/>
　戒常存於履霜之初苞桑之繫尤謹於安?之日成<lb/>
　王當天下治安之時而作小毖之詩以求助其意誠<lb/>
　在是也<lb/>
載芟春藉田而祈社稷也<lb/>
載芟載柞其耕澤澤千耦其耘徂隰徂畛侯主侯伯侯<lb/>
亞侯旅侯彊侯以有嗿其饁思媚其婦有依其士有略<lb/>
其耜俶載南畝播厥百榖實函斯活驛驛其達有厭其<lb/>
<pb n="18b"/>
傑厭厭其苖綿綿其麃載穫濟濟有實其積萬億及秭<lb/>
為酒為醴烝畀祖妣以洽百禮有飶其香邦家之光有<lb/>
椒其馨胡考之?匪且有且匪今斯今振古如?<lb/>
　李曰此詩乃藉田而祈社稷之樂歌也春藉田而乃<lb/>
　祈社稷者蓋天子親耕不能終畝故借民力以終之<lb/>
　則知是詩乃藉田之後因而祈社稷焉此詩不言藉<lb/>
　田者蓋特因藉田及社稷故其因而及之耳禮記月<lb/>
　令孟春天子親耕帝藉仲春擇元日命民社是藉田<lb/>
<pb n="19a"/>
　祈社稷不同月也今此乃云春藉田而祈社稷其事<lb/>
　可疑若以月令為?不韋所作則其?未可盡信若<lb/>
　非?不韋之誤則此序之誤皆不可得而知也禮記<lb/>
　言王為?姓立社曰泰社王自為立社曰王社則是<lb/>
　社有二也孔穎?以此社為百姓祈祭文當主於泰<lb/>
　社蘇氏以為王社二?皆未可必假此詩兼祭二社<lb/>
　亦未可必姑且闕之以待知者左氏曰芟夷?崇之<lb/>
　則是除草謂之芟也周官柞氏掌攻草木及林麓則<lb/>
<pb n="19b"/>
　是除木曰柞也始也開闢其土田則除其草木然後<lb/>
　從事於耕其耕則澤澤然惟其除草木然後土氣?<lb/>
　散其耘作者有千耦二人相對者有千耦之人也其<lb/>
　所耘之地或?之隰畛隰者新?田也畛者舊田有<lb/>
　徑也其耘之人則維主之家長侯伯之長子主為家<lb/>
　長則知伯為長子也亞伯之次也旅?子弟也彊有<lb/>
　餘力者如周官?予任民以用也如左傳師能左右<lb/>
　曰以之義同以先王之時中田有廬疆埸有?則地<lb/>
<pb n="20a"/>
　無餘利矣侯主侯伯侯彊侯以則民無遺力矣安有<lb/>
　惰農之患哉嗿??言?人飲食之聲也婦人有饁<lb/>
　為夫者則愛其婦也為婦者亦依其夫也依亦相愛<lb/>
　之意言婦人行饁之時則相慰勞苦於此而述其情<lb/>
　也上文言千耦其耘於此言利其未耜有事於南畝<lb/>
　播厥百榖而其種皆函生氣而生長而其苖則驛驛<lb/>
　然?地而生其苖之生長其中又有傑然者其?苗<lb/>
　皆齊等而生而耘者綿綿而不?也王氏以謂前曰<lb/>
<pb n="20b"/>
　千耦其耘則既耕而耘也今曰綿綿其麃則既苖而<lb/>
　耘也此之所謂既苖而耘其?固是上文千耦其耘<lb/>
　以謂既耕而耘則非矣方其始也除去草木然後可<lb/>
　從事於耕及草木既除然後俶載南畝方從事於耕<lb/>
　也非是既耕而耘也禾既成熟於是穫之濟濟而?<lb/>
　其穗實之多則至於萬億及秭故可以為酒為醴而<lb/>
　進予祖妣以和洽百禮飶芬芳也香可以薦其?客<lb/>
　故為邦家之光椒之馨可以養老胡考者耇老也儀<lb/>
<pb n="21a"/>
　禮士冠禮祝辭曰眉壽萬年永享胡福注云胡遐也<lb/>
　?也左氏以為雖及胡耇獲則取之杜元凱曰胡耇<lb/>
　元老之稱也則知胡耇乃老人也且此也非特此日<lb/>
　方有此也非特今年方有豐年其所由來也?矣造<lb/>
　始而先之者天道也作成而繼之者君道也王氏以<lb/>
　為率時農夫播厥百榖為造始而先之也此詩實函<lb/>
　斯活為作成而繼之也凡此詩一一以天地配之如<lb/>
　言成象者天道也成形者地道也其穿鑿如此何其<lb/>
<pb n="21b"/>
　勞也竊嘗以謂噫嘻者是祈榖之詩載芟亦是祈榖<lb/>
　之詩豐年者是報祭之詩良耜者亦是報祭之詩噫<lb/>
　嘻豐年言祈上帝載芟良耜言祭社稷特詳略之不<lb/>
　同耳噫嘻豐年其?為略載芟良耜其?為詳蓋祈<lb/>
　上帝所以尊之也故其辭略祭社稷所以親之也故<lb/>
　其辭詳欲知祭天地觀諸此而已然觀載芟之文則<lb/>
　可見詩人形容物態之巧其始也言載芟載柞其耕<lb/>
　澤澤其次又及於行饁之夫婦相慰其勞苦又其次<lb/>
<pb n="22a"/>
　及於禾之成熟則載穫濟濟及其為酒為醴烝畀祖<lb/>
　妣以洽百禮?而觀之如觀諸畫圖如大田信南山<lb/>
　甫田生民之詩亦然且黍稷者一微物耳詩人形容<lb/>
　其巧屢矣如曰厭厭其苖綿綿其麃可以見春生之<lb/>
　多也如曰穫之挃挃積之栗栗又以見穫之時也釋<lb/>
　之叟叟丞之浮浮又以見祭祀之用也凡此之類皆<lb/>
　曲盡其狀使後人為之則必數十句然後盡其物態<lb/>
　豈能盡其物色哉詩人獨以一二句而物態自見則<lb/>
<pb n="22b"/>
　知詩人之為詩真可為後世之法也<lb/>
　?曰藉田者天子所耕之田也藉者借也天子千畝<lb/>
　諸侯百畝天子親耕不能終畝借民力以治之故謂<lb/>
　之藉田周禮甸師氏之所掌也載芟一詩乃成王春<lb/>
　藉田而祈社稷然考之月令天子親耕在於孟春而<lb/>
　擇元日以命民社者在於仲春時既不同而此詩乃<lb/>
　合而言之者蓋此特言春而不言月要之皆在於春<lb/>
　也古之聖人親耕以率民而尤慮民力有所不及之<lb/>
<pb n="23a"/>
　地於人為之求社稷焉甫田言以社以方我田既臧<lb/>
　而雲漢亦言祈年孔夙方社不莫則社稷之祈信乎<lb/>
　其不可緩也當周之時為君者不少忘於農為民者<lb/>
　不少倦於農此所以自古有年振古如?而為豐年<lb/>
　之屢歟此一篇訓詁甚詳<lb/>
良耜秋報社稷也<lb/>
畟畟良耜俶載南畝播厥百榖實函斯活或來瞻女載<lb/>
筐及筥其饟伊黍其笠伊紏其鎛斯趙以薅荼蓼荼蓼<lb/>
<pb n="23b"/>
朽止黍稷?止穫之挃挃積之栗栗其崇如墉其比如<lb/>
櫛以開百室百室盈止婦子?止殺時犉牡有捄其角<lb/>
以似以續續古之人<lb/>
　李曰畟畟毛氏曰猶測測也?文曰治稼畟畟進也<lb/>
　爾雅曰畟畟耜也?人曰畟畟耜入地之?郭璞曰<lb/>
　言嚴利也數者之?皆不同然大抵是刃利之狀農<lb/>
　夫以利刃而耕遂始事南畝播厥百榖皆含生氣以<lb/>
　生長於是有來視汝謂婦子來饁者也王氏曰其曰<lb/>
<pb n="24a"/>
　或來瞻汝非是婦子也然觀詩之意言或來瞻汝者<lb/>
　不過言婦子耳不必泥一或字也郤缺之妻饁其夫<lb/>
　有童子以黍肉餉七月之詩曰同我婦子饁彼南畝<lb/>
　甫田之詩曰以其婦子饁彼南畝皆是婦人耳其婦<lb/>
　行饁則有筐筥之器其所盛之物則有黍之美榖也<lb/>
　農夫食黍足以見其豐年也載筐及筥其饟伊黍此<lb/>
　則言婦子行饁之器與所盛之物也其笠伊紏其鎛<lb/>
　斯趙此則言農夫也言行饁之時見農夫所戴之笠<lb/>
<pb n="24b"/>
　則紏紏然而輕舉所執之田器則刺地以薅?文曰<lb/>
　拔去田草也荼陸穢也蓼水草也其薅去其荼蓼而<lb/>
　荼蓼已朽敗黍稷遂長而?盛於是穫之則有挃挃<lb/>
　之聲其實之積則栗栗而多積之?大則如城雉之<lb/>
　險其密則如櫛之相比既積之矣於是開百室以納<lb/>
　之百室既盈矣而婦子於是安?蓋是時終?勤勤<lb/>
　不得安?今農事已畢故各享其樂也蘇氏曰聖人<lb/>
　之為詩道其耕耨播種之勤而述其?終倉廩豐實<lb/>
<pb n="25a"/>
　婦人喜樂之際以感動其意故曰畟畟良耜俶載南<lb/>
　畝播厥百榖實函斯活或來瞻汝載筐及筥其饟伊<lb/>
　黍其笠伊紏其鎛斯趙以薅荼蓼當此之時也民既<lb/>
　勞矣故為之言其室家來饁而慰勞之者以勉卒其<lb/>
　事而其終章者荼蓼朽止黍稷茂止穫之挃挃積之<lb/>
　栗栗其崇如墉其比如櫛以開百室百室盈止婦子<lb/>
　?止殺時犉牡有捄其角以似以續續古之人當此<lb/>
　之時?功既畢民之勞者得與其婦子皆樂於此休<lb/>
<pb n="25b"/>
　息閒暇飲酒食肉以自快於一?其?甚善夫詩之<lb/>
　可以興者所以感?人之善志故也先言勤勞後言<lb/>
　逸樂使夫勤者有以自忘其勤勞怠者亦知以自奮<lb/>
　則天下之人趨事赴功而其心未嘗惰於三農之務<lb/>
　也既獲豐年矣乃殺是犉牡?牛?脣曰犉其牛之<lb/>
　角則捄捄然榖梁曰郊牛日展斛角而知傷展道盡<lb/>
　矣此之所謂有捄其角者即榖梁所謂斛角也其字<lb/>
　不同其義一也社稷之牛角尺殺時犉牡所以報祭<lb/>
<pb n="26a"/>
　社稷復嗣前?以求豐年也續古之人?幾不替其<lb/>
　先也鄭氏云求有良司嗇非也王氏言有嗿其饁則<lb/>
　言饁之容載筐及筥則言饟之器形乃謂之器則器<lb/>
　也者地道之成也以其鎛斯趙則指其器以薅荼蓼<lb/>
　則指其物王氏之學好生分?故以載芟言地道之<lb/>
　始故其詩亦必言其始此詩言地道之終故其詩亦<lb/>
　必言其終兩篇之中皆附?其?如曰其笠伊糾則<lb/>
　嗇也嗇則土之性如此之類乃其穿鑿如此夫坤之<lb/>
<pb n="26b"/>
　吝嗇固然矣使果可以附?其?則凡詩之文皆可<lb/>
　附?以為?王氏之學不可不戒也載芟之詩多與<lb/>
　此詩相類載芟之詩曰有畟其耜此詩則曰畟畟良<lb/>
　耜載芟之詩曰俶載南畝播厥百榖實函斯活此詩<lb/>
　言亦如此載芟之詩言厭厭其苖綿綿其麃此詩亦<lb/>
　曰以薅荼蓼載芟之詩言載穫濟濟此詩亦曰穫之<lb/>
　挃挃載芟之詩曰有實其積此詩則曰積之栗栗自<lb/>
　此以下其文大抵相類又安得以載芟言地道之始<lb/>
<pb n="27a"/>
　此詩言地道之終乎如以此詩言地道之成則必指<lb/>
　其器既曰畟畟良耜則載芟之詩有畟其耜何以復<lb/>
　言器邪則王氏之說不攻而自破矣噫嘻是播種之<lb/>
　詩故其詩專言播種豐年之詩是?成之詩故其詩<lb/>
　專言?成此二詩分?明甚無足疑者而載芟良耜<lb/>
　之詩乃異於噫嘻豐年之詩者蓋以祭祈上帝之詩<lb/>
　其辭略故言播種而不及?成言?成而不及播種<lb/>
　蓋不用繁辭也祈社稷之詩則其辭繁蓋祈社稷欲<lb/>
<pb n="27b"/>
　其豐年故其言及於豐年如曰載穫濟濟報祭之詩<lb/>
　必自播百榖然後可以得豐年故自播厥百榖而言<lb/>
　之其辭不得不繁二詩之意如此而已若謂載芟為<lb/>
　地道之始此詩為地道之終則泥矣<lb/>
　?曰有載芟之祈則有良耜之報禮也然祈上帝與<lb/>
　報上帝之詩則其言略祈社稷與報社稷之詩則其<lb/>
　言詳蓋祀帝而略其辭所以尊之也祀社稷而詳其<lb/>
　辭所以親之也詳觀載芟良耜之詩其所以形容耒<lb/>
<pb n="28a"/>
　耜之器黍稷之熟豐年之慶者無所不盡始則言其<lb/>
　農夫耕耨播種之勤婦子饁餉喜樂之意而終則言<lb/>
　其倉廩委積之盛享祀燕飲之樂而又為之求來?<lb/>
　之稼興嗣?之功以繼古人豐年之效其言意之無<lb/>
　以相異也而安辨其為祈與報也哉蓋祈之之詩則<lb/>
　詳及其耕種之事報之之詩則詳其?成之事故載<lb/>
　芟言以洽百禮者願其豐年之慶而百神之祀皆無<lb/>
　所闕也良耜言殺時犉牡者則專主祭祀而言也二<lb/>
<pb n="28b"/>
　詩之意亦明矣<lb/>
絲衣繹?尸也?子曰靈星之尸也<lb/>
絲衣其紑載弁俅俅自堂徂基自羊徂牛鼐鼎及鼒兕<lb/>
觥其觩?酒思柔不吳不敖胡考之休<lb/>
　李曰宣公八年六月辛巳有事于太廟仲遂卒于垂<lb/>
　壬午猶繹公羊傳曰繹者祭之明日也蓋以辛巳之<lb/>
　日祭於太廟而壬午之日乃用繹祭則是繹乃祭之<lb/>
　明日也?尸者以?事所祭之尸也周謂之繹商謂<lb/>
<pb n="29a"/>
　之肜書所謂?宗肜日即此祭也絲衣之詩繹祭之<lb/>
　樂歌也其後?子謂祭靈星據繹祭行於廟門之外<lb/>
　豈復祭靈星邪?子與孟子同時公孫丑問曰?子<lb/>
　曰小弁小人之詩也孟子曰何以言之曰怨曰固哉<lb/>
　?叟之為詩也夫以小弁之詩乃孝子之詩也而?<lb/>
　子以為小人之詩如絲衣之詩乃繹?尸之詩而?<lb/>
　子以為靈星之詩若?子者非惟失之於小弁抑亦<lb/>
　失之於絲衣矣竊謂靈星之祠無所經見惟漢?祖<lb/>
<pb n="29b"/>
　郊祀志云親詔御史令天下立靈星祠注曰張晏云<lb/>
　龍星左角曰天田則農祥也晨見而祭之?子所謂<lb/>
　靈星之詩豈謂此邪大抵?子之學失之固陋其見<lb/>
　之於孟子有二一則公孫丑所言是也其二則禹之<lb/>
　聲尚文王之聲則以為禹之聲樂過於文王?子之<lb/>
　學人以為是己以為非人以為非己以為是徒知求<lb/>
　異於人而不知自失之固陋也?子之學既失之矣<lb/>
　而後人復以其言而列之於此則誤矣當削去之可<lb/>
<pb n="30a"/>
　也絲衣其紑毛氏以為鮮潔??文以為白鮮?俅<lb/>
　俅毛氏以為恭順??文以為冠飾?夫祭之前士<lb/>
　之行禮則設絲衣其色必紑然而鮮潔所戴之弁則<lb/>
　俅俅然而恭順從廟堂而徂於門塾之基所以告濯<lb/>
　具也又視三牲從羊而之牛所以告肥充也大鼎謂<lb/>
　之鼐鼎圜弇上謂之鼒舉其鼎鼐及鼒所以告潔此<lb/>
　亦祭之明日薄於祭祀故但使士行禮焉孔氏云若<lb/>
　正祭則小宗伯省牲視滌濯祭之日逆齍省鑊告時<lb/>
<pb n="30b"/>
　于王告備于王彼正祭重使小宗此繹祭輕故使士<lb/>
　其?然也繹祭既在於廟門之外則所謂基者非廟<lb/>
　堂之基乃門塾之基也自堂徂基自羊徂牛鼐鼎及<lb/>
　鼒則各盡其敬矣既盡其敬然後祭焉既祭之矣然<lb/>
　後有旅酬之節飲宴而用罰爵但觩然徒設無所用<lb/>
　之所以然者由其有美酒皆思自安不諠譁不傲慢<lb/>
　故以此得壽考之福吳?文曰大言也徐鉉曰大言<lb/>
　故矢口而出聲後世以吳從口從天此皆謬也孔氏<lb/>
<pb n="31a"/>
　曰此述繹祭之事上五句言祭之初下四句言祭之<lb/>
　末初言卑者恭順則當祭尊者可知祭末舉其不慢<lb/>
　則當祭而恭欽明矣孔氏之?深得詩人之意謂上<lb/>
　五句自絲衣其紑至鼐鼎及鼒此其未祭之時是告<lb/>
　濯告充告潔無所不謹則臨祭之時謹於禮可知也<lb/>
　下四句自兕觥其觩至胡考之休既祭之後飲酒未<lb/>
　嘗至於諠譁失禮則當祭之時謹於禮可知矣學詩<lb/>
　者當通其倫類以詩之所言而求其所未言則可以<lb/>
<pb n="31b"/>
　通詩矣<lb/>
　?曰絲衣之詩其意明甚自漢儒雜取?子之言而<lb/>
　汨之而詩之大義不全矣祭之明日復祭曰繹所以<lb/>
　?尸者也古之祭必立尸至於祭之明日所以?事<lb/>
　所祭之尸故為繹祭焉周謂之繹商謂之肜所謂?<lb/>
　宗肜日則其繹祭也宣公八年六月辛巳有事于太<lb/>
　廟壬午猶繹夫辛巳祭而壬午繹之此所謂祭之明<lb/>
　日也絲衣本宗廟之祭而?子以為靈星之尸豈不<lb/>
<pb n="32a"/>
　失詩之意乎公孫丑問曰?子曰小弁小人之詩也<lb/>
　孟子曰何以言之曰怨孟子曰固哉?叟之為詩也<lb/>
　則?子蓋與孟子同時人其繆於詩者孟子辨之詳<lb/>
　矣以追蠡而論禹文王之聲以小弁為小人之詩此<lb/>
　皆?子之蔽則以宗廟之尸為靈星之尸又何怪乎<lb/>
　靈星之祭未之前聞至漢?祖詔天下立靈星祠見<lb/>
　於漢書郊祀志張晏曰龍星左角曰天田則農祥也<lb/>
　晨見而祭之?子所謂靈星之尸其此之謂乎漢儒<lb/>
<pb n="32b"/>
　雜?子之言以汨一篇之義今宜削此一句而詩之<lb/>
　大義復全矣<lb/>
酌告成大武也言能酌先祖之道以養天下也<lb/>
於鑠王師遵養時晦時純熙矣是用大介我龍受之蹻<lb/>
蹻王之造載用有嗣實維爾公允師<lb/>
　李曰大武之詩張?渠嘗以謂必是武王既死周家<lb/>
　所奏之樂舞於武王之廟勺是周公七年之後制禮<lb/>
　作樂時於大武有所?添也不如是則武王之樂既<lb/>
<pb n="33a"/>
　奏之矣胡為至此而復告成邪前漢志曰周公作勺<lb/>
　招舜樂也勺武樂也其字但從勺?師古注云勺讀<lb/>
　作酌至左傳但作汋字雖不同其義一也然觀此詩<lb/>
　未嘗有酌字而詩以酌名篇故作序者但言酌先祖<lb/>
　之道以養天下也鑠美也美哉文王之師也退而自<lb/>
　養與時皆晦蓋時未可為也養者但晦而自養也鄭<lb/>
　氏謂養紂暗昧之君以老其惡是誣文王也歐陽氏<lb/>
　以為苟如鄭?則文王幸紂為不善養成其惡利而<lb/>
<pb n="33b"/>
　取之此小人尚或不為孔子何誣稱其美哉惟文王<lb/>
　之時不可為故遵養時晦至武王之時周室始大明<lb/>
　盛矣天下有大助之者武王寵而受之蹻蹻乎王之<lb/>
　成功也文王之時不當為故不為之武王之時可以<lb/>
　為故為之茍可為之時而為之是當其可也武王當<lb/>
　可為而為之故其功所以蹻蹻然而有成是用後世<lb/>
　嗣續而不?然其所以傳嗣而不?者蓋能合天下<lb/>
　之公而信於?也?者多以我為武王王氏以我為<lb/>
<pb n="34a"/>
　成王寵受武王之業歐陽以為武王能興此王業成<lb/>
　王寵受而成之張文?以為成王寵受武王之成功<lb/>
　其武功蹻蹻然征伐四方以成祖考之業我但當從<lb/>
　鄭氏以為武王蹻蹻武?此詩乃武王之詩故詩中<lb/>
　言武王之事則知我者但是武王也<lb/>
　?曰周公攝政六年制禮作樂待成王即位而始用<lb/>
　之如洛誥所謂?稱商禮祀于新邑所以明成王即<lb/>
　位而後行周禮也前漢志言周公作勺?師古注曰<lb/>
<pb n="34b"/>
　勺讀曰酌則酌一詩乃大武之樂既成而告於武王<lb/>
　之廟也觀此詩未嘗有酌字而詩以酌名篇故序者<lb/>
　以為酌先祖之道以養天下可謂得於言意之外矣<lb/>
　於鑠王師遵養時晦鄭氏以為文王舉商之叛國以<lb/>
　事紂養是暗昧之君以老其惡宣公十三年隨武子<lb/>
　舉是詩以為暗昧而杜氏注云致紂於昧者嗚呼果<lb/>
　如是?則是文王幸紂之為不善養成其惡以為取<lb/>
　之之道其又何足以為文王乎學者不知聖人之心<lb/>
<pb n="35a"/>
　而信口耳之學則昧於聖人多矣書曰兼弱攻昧取<lb/>
　亂侮亡蓋仲虺戒湯以為兼人者必自弱攻人者必<lb/>
　自昧取人者必自亂侮人者必自亡而後世以為湯<lb/>
　於弱者兼之昧者攻之亂者取之亡者侮之是誣湯<lb/>
　也彼鄭氏之?其亦誣文王歟要以此詩之意詩言<lb/>
　美哉文王之師也退而自養與時俱晦可以與民同<lb/>
　患而乃退藏於密藏其威而不用懷其勇而不矜以<lb/>
　見其無取天下之意至於天時之已至人心之已歸<lb/>
<pb n="35b"/>
　然後武王不得已而受之以成周家之王業故後世<lb/>
　子孫所以嗣而不?者皆武王有以合天下之功孚<lb/>
　天下之?夫惟得之無媿故能傳之無窮若得之不<lb/>
　以其道取之非其所當取則非惟有媿於一時亦有<lb/>
　媿於後世文王順乎天理而養時晦武王順乎民心<lb/>
　而成王業所以八百其年三十其世而天命人心之<lb/>
　不容釋歟噫成王奏武王之樂而序者以為酌先祖<lb/>
　之道其?亦微矣學者當以意悟之<lb/>
<pb n="36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷三十九<lb/>
</p>
<p>
</p>
  </div>
</body>
</text>
</TEI>