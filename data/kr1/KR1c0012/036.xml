<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>毛詩集解卷三十六</head>
    <p>
<pb n="1a"/>
欽定四庫全書<lb/>
　毛詩集解卷三十六　　宋　李樗??　撰<lb/>
江漢尹吉甫美宣王也能興衰撥亂命召公平淮夷<lb/>
江漢浮浮武夫滔滔匪安匪?淮夷來求既出我車既<lb/>
設我旟匪安匪舒淮夷來鋪江漢湯湯武夫洸洸經營<lb/>
四方告成于王四方既平王國庶定時靡有爭王心載<lb/>
?江漢之滸王命召虎式辟四方徹我疆土匪疚匪棘<lb/>
王國來極于疆于理至于南海王命召虎來旬來宣文<lb/>
<pb n="1b"/>
武受命召公維翰無曰予小子召公是似肇敏戎公用<lb/>
錫爾祉釐爾圭瓚秬鬯一卣告于文人錫山土田于周<lb/>
受命自召祖命虎拜稽首天子萬年虎拜稽首對揚王<lb/>
休作召公考天子萬?明明天子令聞不已矢其文?<lb/>
洽此四國<lb/>
　李曰厲王之時小雅盡廢四夷交侵?想是時淮水<lb/>
　之夷必侵中國宣王能興衰撥亂然後命召公平之<lb/>
　也孔氏曰命?在江漢之上?今廬江左右也召公<lb/>
<pb n="2a"/>
　伐淮夷當在淮水之南魯僖公所伐淮夷當在淮水<lb/>
　之北淮之南北皆有夷也陳少南亦曰以地勢考之<lb/>
　江漢之滸王命召虎者是淮南之夷也若在淮北則<lb/>
　是江漢非所由入之路也曰率彼淮浦省此徐土者<lb/>
　是淮北之夷也若在淮南則徐土非?接之地矣以<lb/>
　此觀之則此所謂淮夷者指淮南之夷也常武魯頌<lb/>
　所謂淮夷者淮北之夷也江漢浮浮蘇氏云水盛貌<lb/>
　滔滔蘇氏云順流貌江漢之水浮浮而盛所往淮夷<lb/>
<pb n="2b"/>
　之武夫順流而下非敢安也非敢遊也惟求服淮夷<lb/>
　而已以見三軍用命如此王氏則以江漢浮浮譬廣<lb/>
　而流行非也夫江漢浮浮者非是取譬?因武夫渡<lb/>
　淮故以為言也亦猶新臺之詩曰新臺有泚河水瀰<lb/>
　瀰是因宣公築臺故以河水瀰瀰為言非是以河水<lb/>
　取譬也武夫所以出征伐之車又張師帥之旗非敢<lb/>
　自安也非敢自?舒也但以淮夷未服為病耳鋪病<lb/>
　也武夫之所征伐?江漢之上匪安匪遊匪安匪舒<lb/>
<pb n="3a"/>
　其與?克之?兵河上乎?翔河上乎逍?異矣江<lb/>
　漢湯湯者大也洸洸武貌有洸有潰是亦武?江漢<lb/>
　之大而武夫皆?勇經營四方其有不服者則從而<lb/>
　伐之伐之既服矣然後以其成功而告于王鄭氏以<lb/>
　召公既受命伐淮夷服之復經營四方之叛國從而<lb/>
　伐之蘇氏以淮夷既平遂經營傍國告成功于王王<lb/>
　氏之?亦類此竊以三?為不然所謂經營四方但<lb/>
　是經營淮夷下云式辟四方是亦經營夷狄乃云四<lb/>
<pb n="3b"/>
　方者亦如後世征伐夷狄則曰有事於四方夷狄耳<lb/>
　四方當以淮夷為言四方既平則王國必定矣王國<lb/>
　既定則於是無有戰爭之心而宣王之心亦可以安<lb/>
　?矣觀此則知宣王之心在於安天下其戰爭誠出<lb/>
　於不得已亦可以見召伯能奉王之心而能盡其職<lb/>
　位也貞觀中伐龜?克之帝謂?臣曰夫樂有幾朕<lb/>
　嘗言之上城竹馬童兒樂也飾金翠羅紈婦人樂也<lb/>
　貿遷有無商賈樂也?官厚秩士大夫樂也戰無前<lb/>
<pb n="4a"/>
　敵將帥樂也四海寧一帝王樂也朕今樂矣太宗<lb/>
　所謂四海?一帝王樂也其何以異於宣王之心載<lb/>
　?哉然太宗好名故其戰也爭區區之名非有意於<lb/>
　安天下也宣王之心其戰爭出於不得已四方既平<lb/>
　王國庶定時靡有爭然後王心載?則宣王之心異<lb/>
　於太宗之心也江漢之滸鄭氏曰王於江漢之水上<lb/>
　命召公使以王法征伐四方夫所謂江漢之滸非是<lb/>
　宣王親渡江漢也但因上文言江漢故曰江漢之滸<lb/>
<pb n="4b"/>
　亦猶伐木之詩言伐木于阪特因上文而言故也召<lb/>
　虎乃王親命之以開闢四方遂定我疆土行周人之<lb/>
　法我以兵伐淮夷非病之也亦非急之也但欲王國<lb/>
　來至也召公之用兵非欲其病非欲其急其仁義之<lb/>
　師乎疆土既平矣於是于疆于理至于南海此以見<lb/>
　復文武之境土也吉甫之伐玁狁至于太原召公之<lb/>
　于疆于理至于南海文武境土恢復可知也王命召<lb/>
　虎來旬來宣旬?文曰?也十日為旬則旬訓?明<lb/>
<pb n="5a"/>
　甚宣王命召虎?宣其政教不徒使之從事於武功<lb/>
　也因言康公之事而訓告之昔我文王武王受命爾<lb/>
　之祖召康公實為藩翰之臣爾今無以我為小子不<lb/>
　足與有為汝當繼汝召康公之功也有文武之君必<lb/>
　有文武之臣我之?雖不及於文武爾當繼爾祖之<lb/>
　功此乃宣王之謙辭也爾當開敏其功我則錫予之<lb/>
　福人君之命臣多言祖考之事以戒之宣王命韓侯<lb/>
　既告之纘戎祖考今命召公亦以祖考訓之?欲世<lb/>
<pb n="5b"/>
　其家也釐爾圭瓚釐錫也秬鬯黑黍酒也卣樽也未<lb/>
　祭則以秬鬯納於卣中既祭之時則以秬鬯納於彝<lb/>
　中此錫命者則未祭之時納於卣中言王命召虎錫<lb/>
　之以圭瓚又錫之以酒以告爾之先祖爾之先祖乃<lb/>
　文?之人也猶以為未又錫之山川土田爾祖自文<lb/>
　武受爵自召康公以來已如此?矣召虎拜手稽首<lb/>
　以受其恩無以為報但曰天子萬年?祝君以?自<lb/>
　古人臣之常情也虎拜稽首以稱揚王之休美為召<lb/>
<pb n="6a"/>
　康公對成王命之言告宣王曰天子享萬年之?又<lb/>
　言天子之所以明明而稱譽無窮者由是施文?以<lb/>
　和洽四國也宣王命召虎以為無曰予小子召公是<lb/>
　似又告之以于周受命自召祖命是使其繼召公之<lb/>
　業也召虎乃拜手稽首作召公考是能知繼其召公<lb/>
　也明明天子令聞不已矢其文?洽此四國此乃召<lb/>
　康公之所以能輔其君而召虎因宣王命遂舉召康<lb/>
　公之言以尊宣王也自古人君有戰功則?然有自<lb/>
<pb n="6b"/>
　滿之心而謂天下莫己若秦皇漢武是也大臣之有<lb/>
　戰功則志滿意得遂有玩忽之意若臧?馬武是也<lb/>
　宣王之命召虎乃曰來旬來宣是不以武功為事矣<lb/>
　而召公則告宣王曰矢其文?洽此四國其臣不以<lb/>
　黷武為事矣君臣相勉如此其視?陶之賡歌不相<lb/>
　?矣<lb/>
　?曰江漢一詩乃召公還師奏凱之日論功行封之<lb/>
　時所作也初則整師而往非為邀功特以淮夷作患<lb/>
<pb n="7a"/>
　不能自安耳次則淮夷之患除而其功成次則安民<lb/>
　之政舉而其功廣次則即功而論賞次則論定而賞<lb/>
　行次則人臣報塞之義也若夫淮南淮北之辨先儒<lb/>
　論之詳矣<lb/>
常武召穆公美宣王也有常?以立武事因以為戒然<lb/>
赫赫明明王命卿士南仲大祖大師皇父整我六師以<lb/>
脩我戎既敬既戒惠此南國王謂尹氏命程伯休父左<lb/>
右陳行戒我師旅率彼淮浦省此徐土不留不處三事<lb/>
<pb n="7b"/>
就緒赫赫業業有嚴天子王舒保作匪紹匪遊徐方繹<lb/>
騷震驚徐方如雷如霆徐方震驚王奮厥武如震如怒<lb/>
進厥虎臣闞如虓虎鋪敦淮濆仍執醜虜截彼淮浦王<lb/>
師之所王旅嘽嘽如飛如翰如江如漢如山之苞如川<lb/>
之流??翼翼不測不克濯征徐國王猶允塞徐方既<lb/>
來徐方既同天子之功四方既平徐方來庭徐方不?<lb/>
王曰還歸<lb/>
　李曰常武之詩詩中本無常武二字詩序乃名常武<lb/>
<pb n="8a"/>
　亦猶雨無正般賚之詩皆無其字乃以為詩名也序<lb/>
　詩者因釋其所以命名之?其曰常者有常?也武<lb/>
　者立武事也常?者本也立武者末也苟能盡其本<lb/>
　則其心在於愛民有愛民之心則見於征伐無非愛<lb/>
　民也茍無其本則窮兵黷武無所不至其禍有不可<lb/>
　勝言者矣夫序此詩者最有功焉若不以是而訓釋<lb/>
　之是使後世窮兵黷武必以常武為口實如秦皇之<lb/>
　窮兵黷武是以戰為常也其?不常也湯武非不用<lb/>
<pb n="8b"/>
　兵也?亂既平則休兵解甲不復以武功為事是以<lb/>
　?為常非以武為常也召穆公以宣王能討平四方<lb/>
　乃作此詩以美之又因以為戒恐宣王驕心一生用<lb/>
　兵不已故爾所謂戒者亦猶庭燎之詩因以箴之終<lb/>
　南之詩戒襄公也方宣王之命召虎也召虎告之以<lb/>
　矢其文?洽此四國其所以告其君者以其矢文?<lb/>
　而其為此詩又曰有常?以立武事則召公之戒君<lb/>
　可謂深矣赫赫明明赫赫盛也明明著也言赫赫明<lb/>
<pb n="9a"/>
　明王命卿士南仲大祖以其官則大師以其人則皇<lb/>
　父此皇父異於十月之交所謂皇父也然十月之交<lb/>
　曰皇父卿士此詩曰王命卿士下文曰大師皇父均<lb/>
　為卿士疑為一人也然十月之交所言者乃皇父姦<lb/>
　邪此詩所言者乃皇父之得人也非是一人也王命<lb/>
　南仲薄伐玁狁今詩人稱之曰王命卿士南仲大祖<lb/>
　大師皇父是能繼南仲之功矣則是世其家也十月<lb/>
　之交所稱皇父疑是此詩皇父之後也十月之交皇<lb/>
<pb n="9b"/>
　父不能繼其祖業矣今皇父既受宣王之命則整我<lb/>
　六師脩其兵戎敬之而不敢慢戒之而不敢忘則以<lb/>
　肅肅王命不敢失墜故耳然所以奉王命者則欲惠<lb/>
　此南國也夫興師以伐人之國則當推之以仁愛之<lb/>
　道易之師象曰地中有水師君子以容民畜?夫興<lb/>
　師者疑若害民而乃容民疑若暴?而乃畜?皇父<lb/>
　所以推恩於南國者以其仁義之師也王謂尹氏命<lb/>
　程伯休父上章既命南仲為元帥矣此章則又命程<lb/>
<pb n="10a"/>
　伯休父為司馬也楚語云重黎世?天地其在周程<lb/>
　伯休父其後也當宣王之時失其官守而為司馬氏<lb/>
　則是程伯休父嘗為司馬也孔氏云若大師則掌其<lb/>
　戒令此言戒我師旅則是司馬之事也王謂尹氏則<lb/>
　是使尹氏命程伯休父為司馬也宣王之時姓尹者<lb/>
　必是尹吉甫既使程伯休父為司馬其六師之左右<lb/>
　則陳其行列而又戒?其師旅循彼淮浦之傍省視<lb/>
　此徐之土其有叛逆則從而誅之又戒之不久留也<lb/>
<pb n="10b"/>
　不久處也當使三農就緒恐久留於此則三農不得<lb/>
　就緒也毛氏以為立三有事之臣?以十月之交擇<lb/>
　三有事故以三事為三卿不如鄭氏以為三農周官<lb/>
　太宰九職一曰三農生九榖注云三農平地山澤也<lb/>
　三事者乃三農之事也湯之伐桀也耕者不變然後<lb/>
　可以見其仁義之師今宣王命程伯休父為司馬使<lb/>
　之三事就緒亦可以見仁義之師也當春秋之時諸<lb/>
　侯交戰爭地惟欲芟夷我農功而已鄭祭足帥師取<lb/>
<pb n="11a"/>
　?之麥秋又取成周之禾鄅人藉稻如此之類惟恐<lb/>
　農功之不傷也較之宣王命程伯休父安能無愧乎<lb/>
　赫赫業業王師之行赫赫然而盛業業然而動其有<lb/>
　威嚴乎乃天子也以見天子之軍可畏也如此然後<lb/>
　王之軍安而行日行三十里保安也作行也言其徐<lb/>
　行也紹?文曰緊糾也非急也非緩也王之軍徐行<lb/>
　非急非緩徐方已絡繹相繼而騷動矣江漢之詩曰<lb/>
　匪安匪遊此詩乃曰匪紹匪遊?江漢匪安匪遊者<lb/>
<pb n="11b"/>
　以言?士用命也此詩言匪紹匪遊者言王師但是<lb/>
　徐行而徐方已震驚其言各有所主徐方震驚如雷<lb/>
　之發聲如霆之奮怒而敵人無不驚怖也此詩先言<lb/>
　淮浦又言徐土此章則先言徐方既而又言淮濆又<lb/>
　言徐國則知宣王出師先征淮夷後征徐國也此章<lb/>
　但言徐方則知宣王之兵及淮而未及徐方而徐方<lb/>
　已震驚也王師之至如破竹之勢迎刃而解之宣王<lb/>
　之征淮夷而徐方震驚此以見先聲也次章則言征<lb/>
<pb n="12a"/>
　淮五章則言征徐末章則言徐方之服其次序皆可<lb/>
　考也宣王之奮威武如天之震雷如人之勃怒又命<lb/>
　召虎進而前行望之者如虓虎之威?文曰闞望也<lb/>
　淮夷之人望如虓虎則已足以破敵人之膽矣以兵<lb/>
　而屯於淮水之旁而執其醜虜淮夷舊所侵略之地<lb/>
　今則截而正之此乃王師之所在也王旅嘽嘽如飛<lb/>
　如翰嘽嘽盛也王師之盛如鳥之飛如鷙之翰如江<lb/>
　漢之不可犯也如山之苞而不可動也如川之流而<lb/>
<pb n="12b"/>
　不可遏也??不可得而?翼翼不可得而亂王師<lb/>
　之至敵人皆不可得而測既不可得而測又安能克<lb/>
　之哉大征徐國而戰必勝矣此足以見善形容王師<lb/>
　之?如此帝王之兵以全取勝宣王以至仁伐不仁<lb/>
　以至義伐不義是有必勝之道焉而又王師之?如<lb/>
　此焉往而不勝哉以武王伐紂之罪宜其無不勝也<lb/>
　又有太公之鷹揚豈有師之不勝者乎今宣王之伐<lb/>
　淮夷所以問淮夷之罪而又王奮厥武如震如怒王<lb/>
<pb n="13a"/>
　旅嘽嘽如飛如翰如江如漢宜其師之必勝也王猶<lb/>
　允塞猶謀也允信也塞實也王之謀猷皆本於信實<lb/>
　非譎詐之兵也如晉文公之伐原非無信也所謂信<lb/>
　者出於勉?而已城濮之役未免用詐謀以勝楚觀<lb/>
　其晉師偽遁則知其尚詐也推宣王之用兵謀本於<lb/>
　信實非譎詐之兵此淮夷徐方之所以無不服也上<lb/>
　章言赫赫業業有嚴天子是王師從天而下以來徐<lb/>
　方也今者但言徐方既來則是未嘗經戰陳而徐方<lb/>
<pb n="13b"/>
　自服也古人所謂善戰者不陳其在於此徐方既服<lb/>
　矣此言宣王之功宣王命南仲為元帥程伯休父為<lb/>
　司馬其所取勝雖曰南仲之功原其所本乃天子之<lb/>
　功也魏文侯命樂羊?而攻中山三年而?之反而<lb/>
　論功文侯示之謗書一篋樂羊再拜曰此非臣之功<lb/>
　乃君之功也夫軍?克敵者雖曰?臣之功其所以<lb/>
　任?者又在於天子之功也四方皆無事矣而徐方<lb/>
　又皆來?來王徐方之人無有?邪王於是班師振<lb/>
<pb n="14a"/>
　旅而歸也宣王所以征徐方者以其不服故也今徐<lb/>
　方既服宣王乃班師振旅而歸使宣王必欲?其庭<lb/>
　埽其穴然後有以快其志安在其為仁義之師邪故<lb/>
　徐方不?王曰還歸足以見宣王無黷武之心也莊<lb/>
　公之時師次于郎以俟陳人蔡人甲午治兵秋師還<lb/>
　春秋書秋還則是譏其師久而後歸也今徐方不?<lb/>
　王曰還歸足見宣王與春秋所書異矣<lb/>
　?曰?順正救臣子之大義也而二者之辭不可以<lb/>
<pb n="14b"/>
　併致曷為而不可以併致也?美之之辭幾乎溢戒<lb/>
　之之辭幾乎訐美之之辭不可以為戒猶戒之不可<lb/>
　以為美也吁為是?者是未可言於明良際遇之朝<lb/>
　精神?聚之日惟夫君臣同心一孚一契言之者以<lb/>
　意?聽之者以心?固知其美中之戒戒中之美在<lb/>
　臣無費辭在君無?受茲穆公常武之作所以因美<lb/>
　而有戒於宣王焉且穆公曷為而美宣王也復土宇<lb/>
　於交侵之餘振威?於衰陵之後茲而不美則失夫<lb/>
<pb n="15a"/>
　?順之義矣又曷為而有戒也席既勝之勢者未嘗<lb/>
　無恃勝之心居莫大之功者不能無好大之患茲而<lb/>
　不戒則失夫正救之義矣二者不可偏廢則合二意<lb/>
　於一詩之中進六章於冕旒之下使吾君且慰且警<lb/>
　且喜且愕弛張闔闢之妙盡於四十八言之中言之<lb/>
　者無罪聞之者足以戒穆公常武之義盡之矣故既<lb/>
　敬既戒而惠民之意已形使宣王味斯言也則前日<lb/>
　平淮之師非喜功也所以惠民也今日其可忘夫惠<lb/>
<pb n="15b"/>
　民之?而不以黷武為戒乎不留不處而息民之意<lb/>
　已寓使宣王詠此言也則前日平淮之師非黷武也<lb/>
　所以息民也今日其可忘夫息民之?而不以喜功<lb/>
　為戒乎其曰徐方來同其又曰王曰還歸則一詩之<lb/>
　義又顯矣是知所謂常?者惠民息民不窮兵之謂<lb/>
　也武事之所由立也所謂可戒者反是而美之者則<lb/>
　為敗?也吁穆公之意微矣若夫三章四章五章以<lb/>
　言其?威之著而徐方為之震攝以言其軍陣之?<lb/>
<pb n="16a"/>
　而徐方無所取侮茲又詩人推美之辭以形容其武<lb/>
　事之備云耳誠非張其氣以?其無厭之心也學者<lb/>
　當以意逆之<lb/>
瞻卬凡伯刺幽王大壞也<lb/>
瞻卬昊天則不我惠孔填不?降此大厲邦靡有定士<lb/>
民其瘵蟊賊蟊疾靡有夷?罪罟不收靡有夷瘳人有<lb/>
土田女反有之人有民人女覆奪之此宜無罪女反收<lb/>
之彼宜有罪女覆?之哲夫成城哲婦傾城懿厥哲婦<lb/>
<pb n="16b"/>
為梟為鴟婦有長舌維厲之階亂匪降自天生自婦人<lb/>
匪教匪誨時維婦寺鞫人忮忒譖始竟背豈曰不極伊<lb/>
胡為慝如賈三倍君子是識婦無公事休其蠶織天何<lb/>
以刺何神不富?爾介狄維予胥忌不弔不祥威儀不<lb/>
類人之云亡邦國殄瘁天之降罔維其優矣人之云亡<lb/>
心之憂矣天之降罔維其幾矣人之云亡心之悲矣觱<lb/>
沸檻泉維其深矣心之憂矣?自今矣不自我先不自<lb/>
我後藐藐昊天無不克鞏無忝皇祖式救爾後<lb/>
<pb n="17a"/>
　李曰文武之業至厲王大壞故蕩之詩召穆公傷周<lb/>
　室之大壞宣王中興則文武之業復修矣至幽王而<lb/>
　復大壞此瞻卬之詩凡伯所以刺幽王大壞也?真<lb/>
　卿嘗曰朝廷豈可再破壞邪今厲王既壞之於前而<lb/>
　幽王復壞之於後則文武之業所存者無幾矣可不<lb/>
　痛哉毛鄭皆以昊天為斥王其?多如此如板之詩<lb/>
　曰上帝板板蕩之詩曰蕩蕩上帝皆是言天毛鄭皆<lb/>
　以為言王經之?本不如是毛鄭自生風波也詩人<lb/>
<pb n="17b"/>
　之意謂仰視昊天胡不愛我民也民之不安其居甚<lb/>
　久矣天猶降大厲以禍之邦國靡有安定而士民又<lb/>
　皆疲瘵貪吏肆行如蟊賊之害苗無有極止禁網之<lb/>
　設如網罟之罩而無有瘳愈夷平也?極也瘳愈也<lb/>
　凡此皆幽王自為之也而民乃告之於天者?民之<lb/>
　怨幽王無所告訴故但歸於天也人有土田女反有<lb/>
　之此章則言幽王取予無常維婦言是用也人之有<lb/>
　土田非所當有而有之而幽王則有之人之有民人<lb/>
<pb n="18a"/>
　非所當奪而女覆奪之而幽王則奪之夫非所當有<lb/>
　而有之?也今幽王不當有而有之不當奪而奪之<lb/>
　其所以異於?攘?賊者幾希無罪者則當?之而<lb/>
　乃收之有罪者則當收之而乃?之刑罰倒置一至<lb/>
　於此正小雅所謂?彼有罪既伏其辜若此無罪淪<lb/>
　胥以鋪是也哲夫成城哲婦傾城者謂士大夫有才<lb/>
　智者則可以興國家也故謂之成城婦人之有才智<lb/>
　者則為國家之害故謂之傾城如唐之李勣賢於長<lb/>
<pb n="18b"/>
　城遠矣則是其人可以為國家之藩翰所以謂之成<lb/>
　城也至於婦人則無用於才智苟有才智則必為國<lb/>
　家之害如紂之妲己周之?姒漢之?后唐之武后<lb/>
　皆婦人中才智之過人者也而反為國家之害凡幽<lb/>
　王之所以有人之土田奪人之民人?此有罪而收<lb/>
　無罪者皆信用婦人之言也觀幽王之寵?姒也?<lb/>
　姒不好笑幽王欲其笑多方故不笑為舉烽燧諸侯<lb/>
　至而無??姒乃大笑其後數舉烽燧諸侯不信當<lb/>
<pb n="19a"/>
　幽王之時舉烽燧則諸侯皆至一為?姒所惑數舉<lb/>
　烽燧而諸侯不至卒為犬戎所殺幽王之於?姒惟<lb/>
　欲其笑如此則其它可知矣懿厥哲婦鄭氏以懿為<lb/>
　有所傷痛之聲不如漢谷永亦舉此?師古註曰懿<lb/>
　美也言幽王以哲婦為美此?勝於鄭氏幽王但以<lb/>
　哲婦為美而不知反為惡鴟惡聲鳥也婦人之多言<lb/>
　乃為禍亂之階其禍亂之作非天降之也乃生於婦<lb/>
　人而已幽王之為人其教之誨之則藐然不聽其所<lb/>
<pb n="19b"/>
　聽者惟婦人寺人而已誨爾諄諄聽我藐藐匪用為<lb/>
　教覆用為虐?其所為教誨也則反以為虐至於婦<lb/>
　人寺人之言豈復有愛國之心哉幽王乃從而聽之<lb/>
　必其中有所惑也以齊桓公之賢而聽於寺人貂之<lb/>
　謀?幽王乎鞫人忮忒忮害也忒變也婦人之窮其<lb/>
　忮忒始也譖是人其終也又從而背之?其好惡予<lb/>
　奪惟其口之出而已言婦人所為如此乃其不得中<lb/>
　也而自言則曰豈曰不得中乎使其果得中胡為而<lb/>
<pb n="20a"/>
　惡如此之極哉?小人之當國也敗國亡家亦必以<lb/>
　為非己之罪桑柔之詩曰雖曰匪予既作爾歌幽王<lb/>
　信用哲婦亦自謂非已之不中也是皆歸其過於他<lb/>
　人而不知致此禍者果誰生之邪論商賈三倍之利<lb/>
　則小人之所覬覦也豈君子之覬覦哉君子喻於義<lb/>
　小人喻於利惟其深喻是以篤好為君子者無與於<lb/>
　商賈之事亦如婦人無與於公家之事婦人惟蠶織<lb/>
　之事而已公家之事吾何與焉君子之所喻者惟義<lb/>
<pb n="20b"/>
　而已義之外何所與焉休其蠶織而與公家之事是<lb/>
　如君子之言及於商賈之事也卷耳之詩曰后妃輔<lb/>
　佐君子求賢審官知臣下之勤勞?有進賢之志而<lb/>
　無險陂私謁之心朝夕思念至於憂勤也夫求賢審<lb/>
　官乃闑外之事也后妃之事乃闑?之事也后妃有<lb/>
　進賢之志豈以是與公事乎?但有其志耳公事非<lb/>
　所與焉故序詩者以為后妃之志也今婦人所與者<lb/>
　非如卷耳所言不過共用小人以誤國耳天何以刺<lb/>
<pb n="21a"/>
　何神不富言天何以責王乎神何其不福王乎禍亂<lb/>
　之來王何不推其所由哉戎狄之被甲為害當念而<lb/>
　不念君子則不當忌而忌王之好惡可知矣天下念<lb/>
　我周家降於不祥王不能恐懼修省以答天意王之<lb/>
　所以為威儀者乃為不善何以轉禍為福哉十月之<lb/>
　交言日有食之則為災甚矣又云<graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>
                    <graphic n="KR0974" url="https://raw.githubusercontent.com/kanripo/KR-Gaiji/master/images/KR0974.png" mimeType="image/png"/>震電百川沸<lb/>
　騰山冢崒崩?岸為谷深谷為陵所謂不祥莫甚於<lb/>
　此自幽王觀之無復有畏懼之心此其所以至於亡<lb/>
<pb n="21b"/>
　也幽王不畏天變故賢者皆逃亡而去賢者既去則<lb/>
　邦國殄瘁矣天之降罔維其優矣優毛氏以為渥?<lb/>
　天之降災罔其優渥如此言其多也賢者又逃亡而<lb/>
　去此心之所以憂也維其幾矣幾近也言天之降災<lb/>
　罔?及我矣而賢者又去此心安得不悲乎觱沸檻<lb/>
　泉維其深矣觱沸泉出?檻泉湧出也泉之出也必<lb/>
　有其源禍亂之來亦必有自我心之憂其來久矣非<lb/>
　一朝一夕之故也因自嘆曰不自我先不自我後?<lb/>
<pb n="22a"/>
　皆傷已之遭亂不能免也王氏曰昊天之明視人藐<lb/>
　藐無所私親言天之甚?而難親人君所以奉天者<lb/>
　必思有以鞏固其位今幽王不能鞏固其位是不能<lb/>
　奉天也爾之所為茍無忝於祖宗則乃救於爾之子<lb/>
　孫也人君茍能側身修行上焉有以繼其祖宗下焉<lb/>
　有以救其子孫幽王何憚不為乎<lb/>
召旻凡伯刺幽王大壞也旻閔也閔天下無如召公之<lb/>
臣也<lb/>
<pb n="22b"/>
旻天疾威天篤降喪瘨我饑饉民卒流亡我居圉卒荒<lb/>
天降罪罟蟊賊?訌?椓靡共潰潰?遹實靖夷我邦<lb/>
??訿訿?不知其玷兢兢業業孔填不?我位孔貶<lb/>
如彼?旱草不潰茂如彼棲苴我相此邦無不潰止維<lb/>
昔之富不如時維今之疚不如?彼?斯粺胡不自替<lb/>
職兄斯引池之竭矣不云自頻泉之竭矣不云自中溥<lb/>
斯害矣職兄斯?不?我躬昔先王受命有如召公日<lb/>
辟國百里今也日蹙國百里於乎哀哉維今之人不尚<lb/>
<pb n="23a"/>
有舊<lb/>
　李曰此詩謂之召旻者毛氏以為旻閔也閔天下無<lb/>
　如召公之臣也蘇黃門以為首章言旻天卒章言召<lb/>
　公故謂之召旻召旻特?於小旻耳毛氏以為旻閔<lb/>
　也閔天下無如召公之臣?衍?也其論為當旻天<lb/>
　疾威天篤降喪天之威急矣而厚降喪亡之禍病民<lb/>
　以饑饉使民盡至於流亡我居中國也圉邊陲也皆<lb/>
　廢而不治以見普天之下無不受其禍也小旻之詩<lb/>
<pb n="23b"/>
　亦曰旻天疾威鄭氏則以旻天疾王者以刑罰威恐<lb/>
　萬民此之言旻天疾威而鄭氏亦以旻天為王言幽<lb/>
　王之為政急行暴虐夫所謂旻天疾威者均是言天<lb/>
　之威耳豈以小旻之言則謂之天疾王者而此詩所<lb/>
　言則以天為王邪豈以小旻之詩則謂疾其以刑罰<lb/>
　威恐萬民此則謂之急行暴虐邪此皆鄭氏之失也<lb/>
　言天降此罪以網羅天下而小人皆如蟊賊之害用<lb/>
　事於?自訌潰也天降罪罟即上篇所謂罪罟不收<lb/>
<pb n="24a"/>
　也蟊賊?訌即上篇所謂蟊賊蟊疾靡有夷?也天<lb/>
　降罪罟遂使小人用事於???閹人也無肯恭敬<lb/>
　於職事而皆潰潰然?邪謀亂我國家也靖謀也夷<lb/>
　亂也前詩言匪教匪誨時維婦寺此詩又曰??靡<lb/>
　共則是幽王以閹人用事可知矣孔氏曰閹者防守<lb/>
　門閤親近人主凡庸之君?於善惡以其少小慣習<lb/>
　朝夕給使顧訪無猜憚之心恩狎有可?之色且其<lb/>
　人久處?掖頗曉舊章常近床第探知主意或乃色<lb/>
<pb n="24b"/>
　和貌厚挾術懷姦或乃?對敏才飾巧亂實於是邪<lb/>
　正並行情貌相越遂迷罔視聽因惑愚主謂其智足<lb/>
　匡時忠能輔國信而使之親而任之國之滅亡多由<lb/>
　乎此故詩人責王?賢而近刑閹之人也孔氏之言<lb/>
　亦可謂盡小人之情?矣孔氏又曰原其本心不欲<lb/>
　滅國但所謀不當滅國之道也此言則非也以閹宦<lb/>
　之徒豈有愛國之心哉謂原其本心不欲滅國則非<lb/>
　也凡閹宦用事即是天降其罪罟如十月之交曰下<lb/>
<pb n="25a"/>
　民之孽匪降自天瞻卬之詩曰維厲之階亂匪降自<lb/>
　天生自婦人今此言天降罪罟亦以小人用事惟是<lb/>
　幽王之失無可奈何故歸之於天也??訿訿??<lb/>
　毛氏以謂頑不知道訿訿謂窳不供事言小人如此<lb/>
　也小人肆行自不知其玷夫以婦人用事則不自以<lb/>
　為不中小人用事則不自知其過正所謂皇父孔聖<lb/>
　也為君子者則兢兢業業而恐懼其不?甚久而其<lb/>
　所以如此者以我?退而難保其位也自古亂亡之<lb/>
<pb n="25b"/>
　國君子多至於恐懼小人則惟安其危而利其災樂<lb/>
　其所以亡也如彼?旱此則言危亂之甚如此如大<lb/>
　旱之?草木不得潰茂又如水中之浮草泛泛?流<lb/>
　不知其所止故我相視此邦無不潰亂則知是其必<lb/>
　亂之道故也維昔之富不如時維今之疚不如?此<lb/>
　二句?者多異同大抵言昔之富不如今時今之病<lb/>
　不如昔時所謂?者安可以為昔邪竊嘗語此二句<lb/>
　但是言昔者富實未有如是今之困病亦未有如是<lb/>
<pb n="26a"/>
　也夫不如古之富實亦未有如今之困病古者盛時<lb/>
　萬民無不富足無有困乏故曰古之富未有如是今<lb/>
　則自中國以至夷狄無有不受其禍故曰今之病亦<lb/>
　未有如此小人當食?而乃食精粺以見小人而食<lb/>
　君子之?也小人而食君子之?小人胡不自避而<lb/>
　退而使賢者得進而乃復主禍亂之事而日滋日長<lb/>
　也引者長也如所謂日引月長是也池之竭矣不云<lb/>
　自頻頻水之涯也池之竭矣則外無所入泉之所竭<lb/>
<pb n="26b"/>
　則?無所出以譬幽王外而夷狄?而中國?外皆<lb/>
　受其禍其害大矣其禍甚大而小人又主此禍亂之<lb/>
　事日以洪大豈不災及我躬乎昔先王受命此章言<lb/>
　土地之削也節南山之詩曰駕彼四牡四牡項領我<lb/>
　瞻四方蹙蹙靡所騁則其土地日削可知也故言文<lb/>
　武之世如召公者日開國百里今也日反蹙國百里<lb/>
　向者日闢國百里今也日蹙國百里則是古之土地<lb/>
　比今之土地不啻數倍於乎哀哉維今之人不尚有<lb/>
<pb n="27a"/>
　舊者不能尚舊?之臣以見當時非無賢臣但幽王<lb/>
　不能信而用之耳自古至亂之世未嘗無賢如秦之<lb/>
　末豈天下無賢哉使天下無才則蕭何何以佐漢而<lb/>
　興邪隋之末豈天下無賢哉使天下無才則房杜何<lb/>
　以佐唐而興邪但患人君不能用賢耳故此詩所以<lb/>
　追思先王之時有如召公日闢國百里今之人雖有<lb/>
　舊臣而幽王不能自用也蘇氏曰闢國以禮蹙國亦<lb/>
　以禮皆非用兵之謂也近世小人欲以干戈侵擾四<lb/>
<pb n="27b"/>
　鄰求拓土之功者率以召公藉口此楚靈齊湣之事<lb/>
　桓文之所不為而以誣召公嗚呼殆哉此言得之矣<lb/>
　所謂日闢國百里非用其兵甲也周公用於周奠枕<lb/>
　于京孔子用於魯齊人歸其侵疆所謂闢國者初無<lb/>
　事於甲兵也如必以甲兵而闢國則王翦之徒皆能<lb/>
　之矣何必召公後代之人多假詩書以為姦不可不<lb/>
　辨也<lb/>
　?曰瞻卬召旻之詩李?仲之?當矣<lb/>
<pb n="28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　毛詩集解卷三十六<lb/>
</p>
<p>
</p>
  </div>
</body>
</text>
</TEI>