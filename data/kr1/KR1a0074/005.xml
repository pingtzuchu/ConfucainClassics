<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易程朱傳義折衷卷五</head> <lb/>
    <p>
<pb n="1a"/>
欽定四庫全書<lb/>
　周易程朱傳義折衷卷五<lb/>
　　　　　　　　　　　　　元　趙采　撰<lb/>
?<hi>坎下坤上</hi>
　程子曰師之興由有爭也所以次訟也為卦坤上坎<lb/>
　下以二體言之地中有水為?聚之象以二卦之義<lb/>
　言之?險外順險道而以順行師之義也以爻而言<lb/>
　一陽而為??之主統?之象比以一陽為??主<lb/>
<pb n="1b"/>
　而在上君之象也師以一陽為??主而在下將帥<lb/>
　之象也<lb/>
　　愚曰言?不已爰及干戈匹?不已黨?以多訟<lb/>
　　而師勢也?起於心故訟莫狠於心言語為末兵<lb/>
　　莫<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>於志莫邪為下此兩卦皆以坎之堅多心在<lb/>
　　體所致也心以道制易於此示聽訟?訟以戈止<lb/>
　　戈之道焉訟自下起故訟卦辭為興訟者設師自<lb/>
　　上出故師卦辭為出師者設<lb/>
<pb n="2a"/>
師貞丈人吉?咎<lb/>
　程子曰師之道以正為本興師動?以毒天下而不<lb/>
　以正民弗從也彊驅之耳故師以貞為主其動雖正<lb/>
　也帥之者必丈人則吉而無咎?有吉而有咎者有<lb/>
　無咎而不吉者吉且無咎乃盡善也丈人者尊嚴之<lb/>
　稱帥師??非?所尊信畏服則安能得人心之從<lb/>
　故司馬穰苴擢自微賤授之以?乃以?心未服請<lb/>
　莊賈為將也所謂丈人不必素居崇貴但其才謀?<lb/>
<pb n="2b"/>
　業?所畏服則是也如穰苴既誅莊賈則?心畏服<lb/>
　乃丈人矣又如淮?侯起於?賤遂為大將?其謀<lb/>
　為有以使人尊畏也<lb/>
　朱子曰師兵?也下坎上坤坎險坤順坎水坤地古<lb/>
　者寓兵於農伏至險於大順藏不測於至?之中又<lb/>
　卦惟九二一陽居下卦之中為將之象上下五?順<lb/>
　而從之為?之象九二以剛居下而用事六五以柔<lb/>
　居上而任之為人君命將出師之象故其卦之名曰<lb/>
<pb n="3a"/>
　師丈人長老之稱用師之道利於得正而任老成之<lb/>
　人乃得吉而無咎戒占者亦必如是也<lb/>
彖曰師?也貞正也能以?正可以王矣<lb/>
　程子曰能使?人皆正可以王天下矣得?心服從<lb/>
　而歸正王道止於是也<lb/>
　朱子曰此以卦體釋師貞之義以謂能左右之也一<lb/>
　陽在下之中而五?皆為所以也能以?正則王者<lb/>
　之師矣<lb/>
<pb n="3b"/>
剛中而應行險而順以此毒天下而民從之吉又何<lb/>
咎矣<lb/>
　程子曰言二也以剛處中剛而得中道也六五之<lb/>
　君為正應信任之專也雖行險道而以順動所謂<lb/>
　義兵王者之師也上順下險行險而順也師旅之<lb/>
　興不?傷財害人毒害天下然而民心從之者以<lb/>
　其義動也古者東征西怨民心從也如是故吉而<lb/>
　?咎吉謂必克?咎謂合義又何咎矣其義固?<lb/>
<pb n="4a"/>
　咎也<lb/>
　朱子曰又以卦體卦?釋丈人吉?咎之義剛中<lb/>
　謂九二應謂六五應之行險謂行危道順謂順人<lb/>
　心此非有老成之?者不能也毒害也師旅之興<lb/>
　不?害於天下然以其有是才?是以民?而從<lb/>
　之也<lb/>
　　愚曰二剛中而有應於五二將兵之主五將將<lb/>
　　之主也二有功即五之功矣以健行險以勢勝<lb/>
<pb n="4b"/>
　　以順行險以理勝兵猶藥也人不得已而後御<lb/>
　　於藥然藥毒所以巳疾故兵雖毒而人從之人<lb/>
　　知其一日之毒百世之利也如是而後?咎<lb/>
象曰地中有水師君子以容民畜?<lb/>
　程子曰地中有水水聚於地中為?聚之象故為<lb/>
　師也君子觀地中有水之象以容保其民畜聚其<lb/>
　?也<lb/>
　　愚曰外卦坤順?卦坎險文公謂伏至險於大<lb/>
<pb n="5a"/>
　　順藏不測於至?之中?得地中有水好中是<lb/>
　　藏於中而不露地中有水之義與地上有水便<lb/>
　　不同地中有水人不知也遇其欲用?取而凡<lb/>
　　所謂容民畜?井田之象也民即比閭族黨州<lb/>
　　鄉之?即其民之所推以為兵者伍兩卒旅師<lb/>
　　軍是也凡師之盡善?出井田井田廢矣能倣<lb/>
　　古為之使兵農合一亦後世之利也<lb/>
初六師出以律否臧凶象曰師出以律失律凶也<lb/>
<pb n="5b"/>
　程子曰初始之始也故言出師之義及行師之道<lb/>
　在邦國興師而言合義理則是以律法也謂以禁<lb/>
　亂誅暴而動茍動不以義則雖善亦凶道也善謂<lb/>
　克勝凶謂殃民害義也在行師而言律謂號令節<lb/>
　制行師之道以號令節制為本所以統制於?不<lb/>
　以律則雖善亦凶雖使勝?猶凶道也制師?法<lb/>
　幸而不敗且勝者時有之矣聖人之所戒也<lb/>
　　愚曰度量衡之法起於?鍾之九寸?鍾坎位<lb/>
<pb n="6a"/>
　　也爾雅曰坎律銓也師出以律則教道素明兵<lb/>
　　卒有制勝敵之道也否臧失律也否讀為可否<lb/>
　　之否劉遵曰否字古之不字也失律者為不善<lb/>
　　否臧則不善杜預亦曰否不也故辭曰否臧象<lb/>
　　曰失律失律則凶矣或曰師出?名而以律可<lb/>
　　謂臧乎曰司馬掌九伐之法不正而動是亦失<lb/>
　　律安得不凶<lb/>
九二在師中吉?咎王三錫命象曰在師中吉承天<lb/>
<pb n="6b"/>
寵也王三錫命?萬邦也<lb/>
　程子曰師卦唯九二一陽為??所歸五居君位<lb/>
　是其正應二乃師之主專制其事者也居下而專<lb/>
　制其事唯在師則可自古命將閫外之事得專制<lb/>
　之在師專制而得中道故吉而無咎?恃專則失<lb/>
　為下之道不專則無成功之理故得中為吉凡師<lb/>
　之道威和並至則吉也既處之盡其善則能成功<lb/>
　而安天下故王錫寵命至於三也凡事至於三者<lb/>
<pb n="7a"/>
　極也六五在上既專倚任復厚其寵數?禮不稱<lb/>
　則威不重而下不信也他卦九二為六五所任者<lb/>
　有矣惟師專主其事而為??所歸故其義最大<lb/>
　人臣之道於事?所敢專唯閫外之事則專制之<lb/>
　雖制之在已然因師之力而能致者皆君所與而<lb/>
　職當為也世儒有論魯祀周公以天子之禮樂以<lb/>
　為周公能為人臣不能為之功則可用人臣不得<lb/>
　用之禮樂是不知人臣之道也夫居周公之位則<lb/>
<pb n="7b"/>
　為周公之事由其位而能為者皆所當為也周公<lb/>
　乃盡其職耳子道亦然唯孟子為知此義故曰事<lb/>
　親若曾子可也未?以曾子之孝為有餘也?子<lb/>
　之身所能為者皆所當為也在師中吉者以其天<lb/>
　之寵任也天謂王也人臣非君寵任之則安得專<lb/>
　征之權而有成功之吉象以二專主其事故?此<lb/>
　義與前所云世儒之見異矣王三錫以恩命褒其<lb/>
　成功所以?邦也<lb/>
<pb n="8a"/>
　朱子曰九二在下為??所歸而有剛中之?上應<lb/>
　於五而為所寵任故其象占如此<lb/>
六三師或輿尸凶象曰師或輿尸大無功也<lb/>
　程子曰三居下卦之上居位當任者也不惟其才?<lb/>
　柔不中正師旅之事任當專一二既以剛中之才為<lb/>
　上信倚必專其事乃有成功若或更使?人主之凶<lb/>
　之道也輿尸?主也?指三也以三居下之上故?<lb/>
　此義軍旅之事任不專一覆敗必矣倚付二三安能<lb/>
<pb n="8b"/>
　成功豈惟無功所以致凶也<lb/>
　朱子曰輿尸謂師徒撓敗輿尸而歸也以?居陽才<lb/>
　弱志剛不中不正而犯非其分故其象占如此<lb/>
六四師左次無咎<lb/>
　程子曰師之進以?勇者也四以柔居?非能進而<lb/>
　克捷者也知其不能進而退故左次左次?也量宜進<lb/>
　退乃所當也故無咎見可而進知難而退師之常也<lb/>
　唯取其退之得宜不論其才之能否也度不能勝而<lb/>
<pb n="9a"/>
　完師以退愈於覆敗?矣可進而退乃為咎也易之<lb/>
　?此義以示後世其戒深矣<lb/>
　朱子曰左次謂退?也?柔不中而居?得正故其<lb/>
　象如此全師以退賢於六三?矣故其占如此<lb/>
象曰左次無咎未失常也<lb/>
　程子曰行師之道因時施宜乃其常也故左次未為<lb/>
　失也如四退次乃得其宜是以無咎<lb/>
　朱子曰知難而退師之常也<lb/>
<pb n="9b"/>
六五田有禽利執言無咎長子帥師弟子輿尸貞凶<lb/>
　程子曰五君位興師之主也故言興師任將之道師<lb/>
　之興必以蠻夷猾夏寇賊姦宄為生民之害不可?<lb/>
　?然後奉辭以誅之若禽獸入於田中侵害稼穡於<lb/>
　義宜獵取則獵取之如此而動乃得無咎若輕動以<lb/>
　毒天下其咎大矣執言奉辭也明其罪而討之也若<lb/>
　秦皇漢武皆窮山林以索禽獸者也非田有禽也任<lb/>
　將授師之道當以長子帥師二在下而為師之主長<lb/>
<pb n="10a"/>
　子也若以弟子?主之則所為雖正亦凶也弟子凡<lb/>
　非長者也自古任將不專而致覆敗者如?荀林父<lb/>
　邲之戰唐郭子儀相州之敗是也<lb/>
　朱子曰六五用師之主柔順而中不為兵端者也敵<lb/>
　加於已不得已而應之故為田有禽之象而其占利<lb/>
　以搏執而無咎也言語辭也長子九二也弟子三四<lb/>
　也又戒占者專於委任若使君子任事而又使小人<lb/>
　參之則是使之輿尸而歸故雖貞而亦不免於凶<lb/>
<pb n="10b"/>
　也<lb/>
象曰長子帥師以中行也弟子輿尸使不當也<lb/>
　程子曰長子謂二以中正之?合於上而受任以行<lb/>
　若復使其餘者?尸其事是任使之不當也其凶宜<lb/>
　矣<lb/>
上六大君有命開國承家小人勿用<lb/>
　程子曰上師之終也功之成也大君以爵命賞有功<lb/>
　也開國封之為諸侯也承家以為卿大夫也承受也<lb/>
<pb n="11a"/>
　小人者雖有功不可用也故戒使勿用師旅之興成<lb/>
　功非一道不必皆君子也故戒以小人有功不可用<lb/>
　也賞之以金帛?位可也不可使有國家而為政也<lb/>
　小人平時易致驕盈?挾其功乎漢之英彭所以亡<lb/>
　也聖人之深慮?戒也此專言師終之義不取爻義<lb/>
　蓋以其大者若以爻言則六以柔居順之極師既終<lb/>
　而在無位之地善處而無咎者也<lb/>
　朱子曰師之終順之極論功行賞之時也坤為土故<lb/>
<pb n="11b"/>
　有開國承家之象然小人則雖有功亦不可使之得<lb/>
　有爵土但優以金帛可也戒行賞之人於小人則不<lb/>
　可用此占而小人遇之亦不得用此爻也<lb/>
象曰大君有命以正功也小人勿用必亂邦也<lb/>
　程子曰大君持恩賞之柄以正軍旅之功師之終也<lb/>
　雖賞其功小人則不可以有功而任用之用之必亂<lb/>
　邦小人恃功而亂邦者古有之矣<lb/>
　朱子曰聖人之戒深矣<lb/>
<pb n="12a"/>
　　愚曰師濟矣上六何為哉論功行賞而已坤為土<lb/>
　　為國邑故大君論功行賞功大者爵之國功小者<lb/>
　　承之家惟小人用此例象以有命為正功正前?<lb/>
　　也以勿用為必亂邦杜後患也當師之時偏?行<lb/>
　　陣間未必皆君子小人有功何以待之伊川言小<lb/>
　　人有功不可用賞之以金帛?位可也不可使有<lb/>
　　國有家而為政此漢英彭所以亡朱文公本義亦<lb/>
　　如此?後?思量得他既一例有功如何不及他<lb/>
<pb n="12b"/>
　　得??開國承家是公共?未分君子小人到小<lb/>
　　人勿用是勿更用他與謀議經畫光武自定天下<lb/>
　　之後一例論功行賞其所用在左右者則鄧禹耿<lb/>
　　弇賈復數人他不與焉此意未曾改入本義晏淵<lb/>
　　因問古之行封真是裂土地與之非如後世?帶<lb/>
　　爵邑若使小人得之終必有弊文公云勢不容不<lb/>
　　封他但聖人須?有以處之今雖未知得如何只<lb/>
　　如舜封象使吏治其國則知待小人亦必有道也<lb/>
<pb n="13a"/>
　　但文公謂光武所用在左右者則鄧禹耿弇賈復<lb/>
　　數人不知光武正不?用得此數人所以南軒論<lb/>
　　寇鄧賈識明智達量洪器?以當時大臣論之三<lb/>
　　子者過之?甚用以圖政豈不可乎而乃執一?<lb/>
　　之嫌廢大公之義以此觀之則是?帝犯小人勿<lb/>
　　用之戒光武又懲創?帝太過雖功臣是君子亦<lb/>
　　一例不用悲夫<lb/>
?<hi>坤下坎上</hi>
<pb n="13b"/>
　程子曰序卦?必有所比故受之以比比親輔也<lb/>
　人之類必相親輔然後能安故?有?則必有<lb/>
　所比比所以次師也為卦上坎下坤以二體言之水<lb/>
　在地上物之相切比?間莫如水之在地上故為比<lb/>
　也又?爻皆?獨五以陽剛居君位?所親附而上<lb/>
　亦親下故為比也<lb/>
比吉原筮元永貞?咎不?方?後夫凶<lb/>
　程子曰比吉道也人相親比自為吉道故雜卦云比<lb/>
<pb n="14a"/>
　樂師憂人相親比必有其道茍非其道則有悔咎故<lb/>
　必推原占決其可比者而比之筮謂占決卜度非謂<lb/>
　以蓍龜也所比必元永貞則?咎元謂有君長之道永<lb/>
　謂可以常久貞謂得正道上之比下必有此三者下<lb/>
　之從上必求此三者則?咎也<lb/>
　朱子曰九五以陽剛居上之中而得其正上下五?<lb/>
　比而從之以一人而撫萬邦以四海而仰一人之象<lb/>
　故筮者得之則當為人所親輔然必再筮以自審有<lb/>
<pb n="14b"/>
　元善長永貞固之?然後可以當?之歸而?咎其<lb/>
　未比而有所不安者亦將皆?歸之若又遲而後至<lb/>
　則此交巳固彼?巳晚而得凶矣若欲比人則亦以<lb/>
　是而反觀之耳<lb/>
　　愚曰???主則亂一陽?輔則孤合而成比斯<lb/>
　　吉矣?自乾坤定位以?屯以匡濟蒙以教訓需<lb/>
　　以?育訟以息?師以去梗至是天下一家中國<lb/>
　　一人矣夫比以久?託也?擇而比?比而擇故<lb/>
<pb n="15a"/>
　　必原筮以決其所比伊川謂原是推原筮是占決<lb/>
　　卜度非所以蓍龜也文公云筮只做占決?亦不<lb/>
　　妨然亦不必?不是龜筮原者再也如周官禁原<lb/>
　　蠶之原比自復?一變師二變謙三變豫自謙豫<lb/>
　　有艮手持震草之象故曰原筮原筮謹所求也?<lb/>
　　?皆於五從之可?疑矣然且初筮之曰五可從<lb/>
　　乎筮之曰我可從五乎元大也永久也貞正也五<lb/>
　　若有是三?我則從之可?咎矣夫上有可比之<lb/>
<pb n="15b"/>
　　?則四海之?奔走聽命之不暇故曰不?方?<lb/>
　　坎勞卦也不?也坤為方文公云有不安者皆?<lb/>
　　歸之則是不?之方皆?親比後至者則取凶之<lb/>
　　道也酈生?田?以天下後服者先亡正此意伊<lb/>
　　川乃云?比之至不速而後則雖夫亦凶恐不若<lb/>
　　文公?後?者此與左傳崔子言前夫當之矣是<lb/>
　　一類語<lb/>
彖曰比吉也比輔也下順從也<lb/>
<pb n="16a"/>
　程子曰比吉也比者吉之道也物相親比乃吉道也<lb/>
　比輔也釋比之義比者相親輔也下順從也解卦所<lb/>
　以為比也五以陽居尊位?下順從以親輔之所以<lb/>
　為比也<lb/>
原筮元永貞?咎以剛中也<lb/>
　程子曰推原筮決相比之道得元永貞而後可以?<lb/>
　咎所謂元永貞如五是也以陽剛居中正盡比道之<lb/>
　善者也以陽剛當尊位為君?元也居中得正能永<lb/>
<pb n="16b"/>
　而貞也卦辭本泛言比道彖言元永貞之九五以剛<lb/>
　處中正是也<lb/>
不?方?上下應也<lb/>
　程子曰人之生不能保其安?方且?求附比民不<lb/>
　能自保故戴君以求?君不能獨立故保民以為安<lb/>
　不?而?比者上下相應也以聖人之公言之固至<lb/>
　誠求天下之比以安民也以後王之私言之不求下<lb/>
　民之附則危亡矣故上下之志必相應也在卦言之<lb/>
<pb n="17a"/>
　上下??比於五五比其?乃上下應也<lb/>
後夫凶其道窮也<lb/>
　程子曰?必相比而後能遂其生天地之間未有不<lb/>
　相親比而能遂者也若相從之志不疾而後則不能<lb/>
　成比雖夫亦凶矣無所親比困屈以致窮之道也<lb/>
　　愚曰彖言比吉也多箇也字當云比吉比輔也下<lb/>
　　順從也比輔是解比字下順從是解吉字以剛中<lb/>
　　言九五具三?為?所比也上下應言五?從一<lb/>
<pb n="17b"/>
　　陽有萬國戴一人之象也其道窮非人外已已自<lb/>
　　外人其道窮孤所以凶也謂上也<lb/>
象曰地上有水比先王以建萬國親諸侯<lb/>
　程子曰夫物相親比而無間者莫如水在地上所以<lb/>
　為比也先王觀比之象以建萬國親諸侯建立萬國<lb/>
　所以比民也親撫諸侯所以比天下也<lb/>
　朱子曰地上有水水比於地不容有間建國親侯亦<lb/>
　先王所以比於天下而?間者也彖意人?比我此<lb/>
<pb n="18a"/>
　取我往比人<lb/>
　　愚曰易不可確定?如地中有水師乃取順中伏<lb/>
　　險之義地上有水比便不?險了只取地上親?<lb/>
　　?間之義此卦九五陽剛居中而得正上下五?<lb/>
　　皆比之四海仰一人一人撫萬邦之象也<lb/>
初六有孚比之?咎有孚盈缶終?有它吉象曰比之<lb/>
初六有它吉也<lb/>
　程子曰初六比之始也相比之道以誠信為本中心<lb/>
<pb n="18b"/>
　不信而親人人誰與之故比之始必有孚誠乃?咎<lb/>
　也孚信在中也誠信充實於?若物之盈滿缶中也<lb/>
　缶質素之器言若缶之盈實其中外不加文飾則終<lb/>
　能?有它吉也它非此也外也若誠實充於?物?<lb/>
　不信豈用飾外以求比乎誠信中實雖它外皆當感<lb/>
　而?從孚信比之本也言比之初六者比之道在乎<lb/>
　始也始能有孚則終致有它之吉其始不誠終焉<lb/>
　得吉上六之凶由?首也<lb/>
<pb n="19a"/>
　　愚曰此卦五?皆主五以為比而比道以誠信為<lb/>
　　本有孚者五以剛中有此誠信也比之者初以五<lb/>
　　誠信而比之也有孚比之言其始有孚盈缶言其<lb/>
　　終五有誠信而初比之固?咎矣而誠信充實於<lb/>
　　中心之素?一?欠缺然後終?有它吉也如肅<lb/>
　　慎?賀越裳入貢所謂舟車所至日月所照霜露<lb/>
　　所墜莫不尊親皆它吉也<lb/>
六二比之自?貞吉象曰比之自?不自失也<lb/>
<pb n="19b"/>
　程子曰二與五為正應皆得中正以中正之道相比<lb/>
　者也二處於?自?謂由巳也擇才而用雖在乎上<lb/>
　而以身許國必由於已已以得君道合而進乃得正<lb/>
　而吉也以中正之道應上之求乃自?也不自失也<lb/>
　汲汲以求比者非君子自重之道乃自失也守已中<lb/>
　正之道以待上之求乃不自失也易之為戒嚴?二雖<lb/>
　中正質柔體順故有貞吉自失之戒戒之自守以待<lb/>
　上之求?乃涉後凶乎曰士之自脩乃求上之道降<lb/>
<pb n="20a"/>
　志辱身非自重之道也故伊尹武侯救天下之心非<lb/>
　不切必待禮至然後出也<lb/>
　朱子曰柔順中正上應九五自?比外而得其正吉<lb/>
　之道也占者如是則正而吉矣<lb/>
　　愚曰二居中得正有應在五不上往以外比乎君<lb/>
　　惟居?以待其自比守正不回吉在其中矣湯幣<lb/>
　　不三往伊尹不翻然草廬不三顧武侯不許以驅<lb/>
　　馳象曰不自失也此之謂不失身於人<lb/>
<pb n="20b"/>
六三比之匪人象曰比之匪人不亦傷乎<lb/>
　程子曰三不中正而所比皆不中正四?柔而不中<lb/>
　二存應而比初皆不中正匪人也比於匪人其失可<lb/>
　知悔吝假言也故可傷二之中正而謂之匪人?時<lb/>
　取義各不同也人之相比求安吉也乃比於匪人必<lb/>
　將反得悔吝其亦可傷矣深戒失所比也<lb/>
　朱子曰?柔不中正承?應皆?所比皆非其人之<lb/>
　象其占大凶不言可知後?與潘時舉言三應上乃<lb/>
<pb n="21a"/>
　比之無首故為匪人此?方是<lb/>
　　愚曰伊川以二四為匪人而二與四未可為匪人<lb/>
　　蓋上六無首乃匪人也三以?柔無知人之明戀<lb/>
　　其正應無見幾之剛上以無首而三比之可謂比<lb/>
　　之非其人矣比非其人失所親矣能無傷乎<lb/>
六四外比之貞吉象曰外比於賢以從上也<lb/>
　程子曰四與初不相應而五比之外比於五乃得貞<lb/>
　正而吉也君臣相比正也相比相與宜也五剛陽中<lb/>
<pb n="21b"/>
　正賢也居尊位在上也親賢從上比之正也故為貞<lb/>
　吉以六居四亦為得正之義又?柔不中之人能比<lb/>
　於剛明中正之賢乃得正而吉也又比賢從上必以<lb/>
　正道則吉也<lb/>
　朱子曰以柔居柔外比九五為得其正吉之道也占<lb/>
　者如是則正而吉矣<lb/>
　　愚曰四應在初而鄰於五初?卦也五外卦也今<lb/>
　　四捨初而外比於五非應而曰貞曰吉何也初弱<lb/>
<pb n="22a"/>
　　而卑五賢而尊比以賢為正賢以居位為正正則<lb/>
　　吉矣<lb/>
九五顯比王用三驅失前禽邑人不誡吉象曰顯比之<lb/>
吉位正中也舍逆取順失前禽也邑人不誡上使中也<lb/>
　程子曰五居君位處中得正盡比道之善者也人君<lb/>
　比天下之道當顯明其比道而已如誠意以待物恕<lb/>
　已以及人?政施仁使天下蒙其惠澤是人君親比<lb/>
　天下之道也如是天下孰不親比於上若乃暴其小<lb/>
<pb n="22b"/>
　人違道干譽欲以求下之比其道亦已狹矣其能得<lb/>
　下之比乎故聖人以九五盡比道之正取三驅為喻<lb/>
　曰王用三驅失前禽邑人不誡吉先王以四時之畋<lb/>
　不可廢也故推其仁心為三驅之禮乃禮所謂天子<lb/>
　不合圍也成湯祝網是其義也天子之畋圍合其三<lb/>
　面前開一路使之可去不忍盡物好生之仁也止取<lb/>
　其不用命者不出而反入者也禽獸前去者皆免矣<lb/>
　故曰失前禽也王者顯明其比道天下自然?比?<lb/>
<pb n="23a"/>
　者撫之固不呴呴然求比於物若田之三驅禽之去<lb/>
　者從而不追?者則取之也此王道之大所以其民<lb/>
　??而莫知為之者也邑人不誡吉言其至公不私<lb/>
　無?邇親?之?也邑者居邑易中所言邑皆同王<lb/>
　者所都諸侯國中也誡期約也待物之一不期誡於<lb/>
　居邑如是則吉也聖人以大公無私治天下於顯比<lb/>
　見之矣顯比所以吉者以其所居之位得正中也處<lb/>
　正中之地乃由正中之道也比以不偏為善故云正<lb/>
<pb n="23b"/>
　中凡言正中者其處正得中也比與?是也言中正<lb/>
　者得中與正也訟與需是也禮取不用命者乃是舍<lb/>
　順取逆也順命而去者皆免矣比以向背而言謂去<lb/>
　者為逆?者為順也故所失者前去之禽也來者撫<lb/>
　之去者不追也不期於親近上之使下中平不偏?<lb/>
　近如一也<lb/>
　朱子曰伊川?邑人不誡吉似可疑恐易之文義不<lb/>
　如此蓋言上之人顯明其比道而不必人之從已雖<lb/>
<pb n="24a"/>
　私邑化之亦不相誡以使人從已也必誡而後聽是<lb/>
　以言而使之聽也不誡而聽則上之所以使之聽者<lb/>
　中而巳<lb/>
　　愚曰王者之於田也三面驅之缺其一面順而?<lb/>
　　者取之逆而去者舍之前禽逆而去之也九五以<lb/>
　　大中至正顯明比道以示人使天下自為去就用<lb/>
　　三驅之法以待物雖前禽之失有所不問是以天<lb/>
　　下信其心而親其仁邑人不誡而自聽矣邑人國<lb/>
<pb n="24b"/>
　　中之人也自耳目所際言之耳其顯比之所及舉<lb/>
　　天下皆聽何止邑人亦知聖人以?心處比故也<lb/>
　　曰上使中也者言人居用中之所致也聖人以皇<lb/>
　　極之道待天下不以小失而害大得是以雖縱釋<lb/>
　　前禽惟其所之而吾之所得於比者不亦光大矣<lb/>
　　哉<lb/>
上六比之?首凶象曰比之?首?所終也<lb/>
　程子曰六居上比之終也首謂始也几比之道其始<lb/>
<pb n="25a"/>
　善則其終善矣有其始而?其終者或有矣未有?<lb/>
　其始而有終者也故比之?首至終則凶也此據比<lb/>
　終而言然上六?柔不中處險之極固非克終者也<lb/>
　始比不以道隙於終者天下多矣比既?首何所終<lb/>
　乎相比有首猶或終違始不以道終復何保故曰?<lb/>
　所終也<lb/>
　誠齋曰上六?首所謂後夫凶也四?皆從五而已<lb/>
　獨後焉見之不早從之不先下則棄於四?之類上<lb/>
<pb n="25b"/>
　則?於一陽之君凶而?終必矣萬國朝禹而防風<lb/>
　獨後諸侯朝齊而譚子不至其凶何如哉雖然君子<lb/>
　之於時其從違豈一端而足哉光武興而馮衍不至<lb/>
　棄而不為愚?祖興而堯君素不從死而不為凶豈<lb/>
　可盡以比之上六咎之哉<lb/>
　<lb/>
　<lb/>
　周易程朱傳義折衷卷五<lb/>
</p>
<p>
</p>
  </div>
</body>
</text>
</TEI>