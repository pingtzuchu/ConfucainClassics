<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易程朱傳義折衷卷二十五</head> <lb/>
    <p>
<pb n="1a"/>
欽定四庫全書<lb/>
　周易程朱傳義折衷卷二十五<lb/>
　　　　　　　　　　　　　元　趙采　撰<lb/>
?<hi>坎下?上</hi>
　程子曰序卦升而不已必困故受之以困升者自下<lb/>
　而上自下升上以力進也不已必困矣故升之後受<lb/>
　之以困也困者憊乏之義為卦?上而坎下水居澤<lb/>
　上則澤中有水也乃在澤下枯涸?水之象為困乏<lb/>
<pb n="1b"/>
　之義又?以?在上坎以陽居下與上六在二陽之<lb/>
　上而九二陷於二?之中皆?柔揜於陽剛所以為<lb/>
　困也君子為小人所掩蔽窮困之時也<lb/>
困亨貞大人吉?咎有言不信<lb/>
　程子曰如卦之才則困而能亨且得貞正乃大人處<lb/>
　困之道也故能吉而?咎大人處困不唯其道自吉<lb/>
　樂天安義乃不失其吉也況隨時善處復有裕乎有<lb/>
　言不信當困而言人誰信之<lb/>
<pb n="2a"/>
　朱子曰困者窮而不能自振之義坎剛為?柔所掩<lb/>
　九二為二?所掩四五為上六所掩所以為困坎險<lb/>
　??處險而?是身雖困而道則亨也二五剛中又<lb/>
　有大人之象占者處困能亨則得其正矣非大人其<lb/>
　孰能之故曰貞又曰大人者明不正之小人不能當<lb/>
　也有言不信又戒以當務晦?不可尚口益取窮困<lb/>
彖曰困剛掩也險以?困而不失其所亨其唯君子乎<lb/>
貞大人吉以剛中也有言不信尚口乃窮也<lb/>
<pb n="2b"/>
　程子曰卦所以為困以剛為柔所掩蔽也陷於下而<lb/>
　掩於上所以困也陷亦掩也剛陽君子而為?柔小<lb/>
　人所掩蔽君子之道困窒之時也以卦才言處困之<lb/>
　道也下險而上?為處險而能?雖在困窮艱險之<lb/>
　中樂天安義自得其?樂也時雖困也處不失義則<lb/>
　其道自亨困而不失其所亨也能如是者其唯君子<lb/>
　乎若時當困而反亨身雖亨乃其道之困也君子大<lb/>
　人通稱困而能貞大人所以吉也?其以剛中之道<lb/>
<pb n="3a"/>
　也五與二是也非剛中則遇困而失其正矣當困而<lb/>
　言人之不信欲以口免困乃所以致窮也以?處困<lb/>
　故有尚口之戒<lb/>
　　愚曰此卦與井通體是坎坎變六四為九四成困<lb/>
　　變六三為九三成井二卦俱坎體而困為窮井為<lb/>
　　通何也夫君子之於天下得志澤加於民故水在<lb/>
　　木上斯為井邦?道卷而?之故水在澤下斯為<lb/>
　　困彖詞釋困曰剛掩者何言九二為初六六三所<lb/>
<pb n="3b"/>
　　掩九四九五為上六所掩三?掩三陽以小<lb/>
　　人而困君子也此以卦爻言困也釋亨而曰險以<lb/>
　　?困而不失其所以亨者何言險在勢?在心困<lb/>
　　在身亨在道非君子孰能之此以卦德言亨也釋<lb/>
　　貞大人吉而曰以剛中也何大人二五也二五以<lb/>
　　剛居中坎之心亨也大人之所以為貞也心亨能<lb/>
　　出險況困窮乎故吉此以二五言大人之善處困<lb/>
　　也甚矣處困非小德所能也文王稱大人孔子稱<lb/>
<pb n="4a"/>
　　君子二聖人其自道乎羑里之演易陳蔡之絃歌<lb/>
　　夫孰能困之釋有言不信曰尚口乃窮者何此以<lb/>
　　上卦?為口有言也下?應有言不信也此聖人<lb/>
　　因上六以戒不善處困者也或曰彖言尚口乃窮<lb/>
　　而繫詞則曰困德之辨何也曰當有言不信之時<lb/>
　　以口則窮以德則辨<lb/>
象曰澤?水困君子以致命遂志<lb/>
　程子曰澤?水困乏之象也君子當困窮之時既盡<lb/>
<pb n="4b"/>
　其防慮之道而不得免則命也當推致其命以遂其<lb/>
　志知命之當然也則窮塞禍患不以動其心行吾義<lb/>
　而已茍不知命則恐懼於險難隕穫於窮?所守亡<lb/>
　矣安能遂其為善之志乎<lb/>
初六臀困於株木入於幽谷三?不覿象曰入於幽谷<lb/>
幽不明也<lb/>
　程子曰六以?柔處於至卑又居坎險之下在困不<lb/>
　能自濟者也必得在上剛明之人為援助則可以濟<lb/>
<pb n="5a"/>
　其困矣初與四為正應九四以陽而居?為不正失<lb/>
　剛而不中又方困於?掩是惡能濟人之困猶株木<lb/>
　之不能?覆於物株木?枝葉之木也四近君之位<lb/>
　在他卦不為?助以居困而不能庇物故為株木臀<lb/>
　所以居也臀困於株木謂?所庇而不得安其居居<lb/>
　安則非困也入於幽谷?柔之人非能安其所遇既不<lb/>
　能免於困則益迷闇妄動入於深困幽谷深暗之所<lb/>
　也方益入於困?自出之勢故至於三?不覿終困<lb/>
<pb n="5b"/>
　者也不覿不遇其所亨也幽者不明也謂益入昏闇<lb/>
　自陷於深困也明則不至於陷矣<lb/>
　朱子曰臀物之底也困於株木傷而不能安也初六<lb/>
　以?柔處困之底居暗之甚故其象占如此<lb/>
　　愚曰初與四為正應臀謂四也株木亦四也巽為<lb/>
　　股股上為臀巽為木四為二?所掩木不得敷榮<lb/>
　　株木也四剛而不中如臀困株木不安其居豈能<lb/>
　　濟人之困哉初既失四之援自四反二二為坎坎<lb/>
<pb n="6a"/>
　　陷也為溝瀆入幽谷也幽者北方不明之地初在<lb/>
　　坎底又入幽谷困窮益甚?自出之勢故三?不<lb/>
　　覿自初覿四?三爻三?也二至四有離體離<lb/>
　　目為覿也困六爻?為小人之困陽為君子之困<lb/>
　　然三?掩陽小人困君子君子不終困小人實自<lb/>
　　取困焉故初六出則不得應於四入則不得比於<lb/>
　　二非自取困辱而何<lb/>
九二困於酒食朱紱方來利用享祀征凶?咎象曰困<lb/>
<pb n="6b"/>
於酒食中有慶也<lb/>
　程子曰酒食人所欲而所以施惠也二以剛中之才<lb/>
　而處困之時君子安其所遇雖窮?險難?所動其<lb/>
　心不恤其為困也所困者唯困於所欲耳君子之所<lb/>
　欲者澤天下之民濟天下之困也二未得遂其欲施<lb/>
　其惠故為困於酒食也大人君子?其道而困於下<lb/>
　必得有道之君求而用之然後能施其所?二以剛<lb/>
　中之德困於下上有九五剛中之君道同德合必來<lb/>
<pb n="7a"/>
　相求故云朱紱方來方且來也朱紱王者之服蔽膝<lb/>
　也以行來為義故以蔽膝言之利用享祀享祀以至<lb/>
　誠通神明也在困之時利用至誠如享祀然其德既<lb/>
　誠自能感通於上自昔賢哲困於幽?而德卒升聞<lb/>
　道卒為用者唯自守至誠而已征凶?咎方困之時<lb/>
　若不至誠安處以俟命往而求之則犯難得凶乃自<lb/>
　取也將誰咎乎不度時而征乃不安其所為困所動<lb/>
　也失剛中之德自取凶悔何所怨咎諸卦二五以?<lb/>
<pb n="7b"/>
　陽相應而吉唯小畜與困乃?於?故同道相求小<lb/>
　畜陽為?所畜困陽為?所掩也雖困於所欲未能<lb/>
　施惠於人然守其剛中之德必能致亨而有福慶也<lb/>
　雖使時未亨通守其中德亦君子之道亨乃有慶也<lb/>
　朱子曰困於酒食厭飫苦惱之意酒食人之所欲然<lb/>
　醉飽過宜則是反為所困矣朱紱方來上應之也九<lb/>
　二有剛中之德以處困時雖?凶害而反困於得其<lb/>
　所欲之多故其象如此而其占利以享祀若征行<lb/>
<pb n="8a"/>
　則非其時故凶而於義為?咎也<lb/>
　　愚曰二五相易為震震為稼二坎水注之為酒?<lb/>
　　為口食也朱紱謂五也巽為股膝以上也乾為大<lb/>
　　赤坤為?赤?為朱乾為衣蔽乎膝上朱紱也酒<lb/>
　　食君子所以養五不應二二未得君困於酒食?<lb/>
　　以自養也朱紱方來五以同德終求乎二兩困相<lb/>
　　求惟誠能通故曰利用享祀上六宗廟五動二往<lb/>
　　震為長子艮為門闕長子升自門闕至於宗廟享<lb/>
<pb n="8b"/>
　　祀也享祀心專一之義也上求下應順也下進上<lb/>
　　不納逆也故易戒二曰征則凶凶自取之?所咎<lb/>
　　也象曰困於酒食中有慶也言五未應二二雖困<lb/>
　　於酒食及五同德相求應則困之中又未嘗?可<lb/>
　　慶者焉<lb/>
六三困于石據於蒺藜入于其?不見其妻凶象曰據<lb/>
于蒺藜?剛也入于其?不見其妻不祥也<lb/>
　程子曰六三以?柔不中正之質處險極而用剛居<lb/>
<pb n="9a"/>
　陽用剛也不善處困之甚者也石堅重難勝之物蒺<lb/>
　藜刺不可據之物三以剛險而上進則二陽在上力不<lb/>
　能勝堅不可犯益自困耳困於石也以不善之德居<lb/>
　九二剛中之上其不安猶藉刺據於蒺藜也進退既<lb/>
　皆益困欲安其所益不能矣?其居所安也妻所安<lb/>
　之主也知進退之不可而欲安其居則失其所安矣<lb/>
　進退與處皆不可唯死而已其凶可知繫詞曰非所<lb/>
　困而困焉名必辱非所據而據焉身必危既辱且危<lb/>
<pb n="9b"/>
　死期將至妻其可得見乎二陽不可犯也而犯之以<lb/>
　取困是非所困而困也名辱其事惡也三在二上固<lb/>
　為據之然茍能謙柔以下之則?害矣乃用剛險以<lb/>
　?之則不安而取困如據蒺藜謂?九二之剛不安<lb/>
　猶藉刺也不祥者不善之徵失其所安者不善之效<lb/>
　故云不見其妻不祥也<lb/>
　朱子曰?柔而不中正故有此象而其占則凶石指<lb/>
　四蒺藜指二?謂三而妻則六也其義則繫辭<lb/>
<pb n="10a"/>
　備矣<lb/>
　　愚曰上卦?伏艮艮為石四五石也坎為蒺藜二<lb/>
　　是也坎為?為夫離為妻為目見也三?掩剛莫<lb/>
　　甚於六三六三上掩四五而下掩二天下之所疾<lb/>
　　惡而危害之者非斯人也耶夫子曰非所困而困<lb/>
　　焉名必辱非所據而據焉身必危夫石堅而不可<lb/>
　　勝者也九四九五是也而三欲困之是非所困而<lb/>
　　困也以不肖困賢以下凌上公議之所不容也名<lb/>
<pb n="10b"/>
　　安得不辱夫蒺藜剛而不可?者也九二是也而<lb/>
　　三乃據之是非所據而據也以小人掩君子以柔<lb/>
　　?剛事理之至不順也身安得而不危既辱且危<lb/>
　　死期將至?雖其所安而不得久矣妻雖其所與<lb/>
　　而不得見矣歸?所容死?所託天下之至不祥<lb/>
　　何以過之斯人也犯義之甚神怒人怨視初上為<lb/>
　　最凶也<lb/>
九四來徐徐困於金車吝有終象曰來徐徐志在下也<lb/>
<pb n="11a"/>
雖不當位有與也<lb/>
　程子曰唯力不足故困亨困之道必由援助當困之<lb/>
　時上下相求理當然也四與初為正應然四以不中<lb/>
　正處困其才不足以濟人之困初六比二二有剛中<lb/>
　之才足以拯困宜為初所從矣金剛也車載物者也<lb/>
　二以剛在下載已故謂之金車四欲從初而阻於二<lb/>
　故其來遲疑而徐徐是困於金車也已之所應疑其<lb/>
　少已而之他將從之則猶豫不敢遽前豈不可羞吝<lb/>
<pb n="11b"/>
　乎有終者事之所歸者正也初四正應終必相從也<lb/>
　寒士之妻弱國之臣各安其正而已茍擇勢而從<lb/>
　則惡之大者不容於世矣二與四皆以陽居?而二<lb/>
　以剛中之才所以能濟困也居?者尚柔也得中者<lb/>
　不失剛柔之宜四應初而隔於二志在下求故徐徐<lb/>
　而來雖居不當位為未善然其正應相與故有終也<lb/>
　朱子曰初六九四之正應九四處位不當不能濟物<lb/>
　而初六方困於下又為九二所隔故其象如此然邪<lb/>
<pb n="12a"/>
　不勝正故其占雖為可吝而必有終也金車為九二<lb/>
　象未詳疑坎有輪象也<lb/>
　　愚曰四與初正應也初之從四宜速也而來徐徐<lb/>
　　者何哉初與六三共困九二九二金車也九乾陽<lb/>
　　乾為金二坎坤體坤為輿坎為輪故二為金車初<lb/>
　　與三何以困之是適自困也故初六入於幽谷三<lb/>
　　?不得覿四故曰來徐徐困於金車吝始吝而終<lb/>
　　通者九四之剛不失夫初之應其志在下是以有<lb/>
<pb n="12b"/>
　　終也九四於三陽之中雖不當位然上比九五而<lb/>
　　下資九二雖困於?然有剛以相與故曰雖不當<lb/>
　　位有與也<lb/>
九五劓刖困於赤紱乃徐有?利用祭祀象曰劓刖志<lb/>
未得也乃徐有?以中直也利用祭祀受福也<lb/>
　程子曰截鼻曰劓傷於上也去足為刖傷於下也上<lb/>
　下皆掩於?為其傷害劓刖之象也五君位也人君<lb/>
　之困由上下?與也赤紱臣下之服取行來之義故<lb/>
<pb n="13a"/>
　以紱言人君之困以天下不來也天下皆來則非困<lb/>
　也五雖在困而有剛中之?下有九二剛中之賢道同<lb/>
　德合徐必相應而來共濟天下之困是始困而徐有<lb/>
　喜?也利用祭祀祭祀之事必致其誠敬而後受福<lb/>
　人君在困時宜念天下之困求天下之賢若祭祀然<lb/>
　致其誠敬則能致天下之賢濟天下之困矣五與二<lb/>
　同德而云上下?與何也曰?陽相應者自然相應<lb/>
　也如夫婦骨肉分定也五與二皆陽爻以剛中之德<lb/>
<pb n="13b"/>
　同而相應相求而後合者也如君臣朋友義合也方<lb/>
　其始困安有上下之與有與則非困也故徐合而後<lb/>
　有?也二云享祀五云祭祀大意則宜用至誠乃受<lb/>
　福也祭與祀享泛言之則可通分而言之祭天神祀<lb/>
　地示享人鬼五君位言祭二在下言享各以其所當<lb/>
　用也始為?掩?上下之與方困未得志之時也徐<lb/>
　而有?以中直之道得在下之賢共濟於困也不曰<lb/>
　中正與二合者云直乃宜也直比正意差緩盡其誠<lb/>
<pb n="14a"/>
　意如祭祀然以求天下之賢則能亨天下之困而享<lb/>
　受其福慶也<lb/>
　朱子曰劓刖者傷於上下下既傷則赤紱?所用而<lb/>
　反為困矣九五當困之時上為?掩下則?剛故有<lb/>
　此象然剛中而?體故能遲久而有?也占具象中<lb/>
　又利用祭祀久當獲福<lb/>
　　愚曰?伏艮艮為鼻巽伏震震為足?金刑之劓<lb/>
　　刖也二坎為赤乾為衣巽為股膝以上也赤紱臣<lb/>
<pb n="14b"/>
　　之紱也謂二也二以征為凶五以?助而困困於<lb/>
　　赤紱也巽為不果徐也?為?祭祀已見二爻劓<lb/>
　　者刑其上也刖者刑其下也困之時三?上下共<lb/>
　　掩剛九五豈終受制者必劓之刖之去其所以掩<lb/>
　　陽剛者既去梗除君子必合故曰乃徐有說言二五<lb/>
　　君臣之間始困而終亨也?為?君臣相?則神<lb/>
　　人和同故利用祭祀而上下均受其福二之有慶<lb/>
　　五之受福二五剛中其所以在困而亨者中直也<lb/>
<pb n="15a"/>
上六困于葛藟于臲卼曰動悔有悔征吉象曰困于葛<lb/>
藟未當也動悔有悔吉行也<lb/>
　程子曰物極則反事極則變困既極矣理當變也葛<lb/>
　藟?束之物臲卼危動之狀六處困之極為困所?<lb/>
　束而居最?危之地困於葛藟與臲卼也動悔動輒<lb/>
　有悔?所不困也有悔咎前之失也曰自謂也若能<lb/>
　曰如是動皆得悔當變前之所為有悔也能悔則往<lb/>
　而得吉也困極而征則出於困矣故吉三以?在下<lb/>
<pb n="15b"/>
　卦之上而凶上居一卦之上而?凶何也曰三居剛<lb/>
　而處險困而用剛險故凶上以柔居?上為困極耳<lb/>
　困極則有變困之道也困與屯之上皆以?應居卦<lb/>
　終屯則泣血漣如困則有悔征吉屯險極而困?體<lb/>
　故也以?順進可以離乎困也為困所?而不能變<lb/>
　未得其道也是處之未當也知動則得悔遂有悔而<lb/>
　去之可出於困是其行而吉也<lb/>
　朱子曰以?柔處困極故有困於葛藟於臲卼曰動<lb/>
<pb n="16a"/>
　悔之象然物窮則變故其占曰若能有悔則可以征<lb/>
　而吉矣<lb/>
　　愚曰巽為草六三巽象也故為葛藟上與三其位<lb/>
　　當應上六困極求助而六三柔而不正不能相濟<lb/>
　　又?繞之故曰困於葛藟又以小人在上位?而<lb/>
　　必危故曰於臲卼雖然易窮則變變則通故易告<lb/>
　　之曰動悔有悔征吉言動著悔吝之機便有悔生<lb/>
　　矣若從正道而行則反為吉明示兩途惟人自擇<lb/>
<pb n="16b"/>
　　象以困于葛藟為未當言上六求六三為未當也<lb/>
　　以動悔有悔為吉行言避悔而趨吉也<lb/>
?<hi>巽下坎上</hi>
　程子曰序卦困乎上者必反下故受之以井承上升<lb/>
　而不已必困為言謂上升不已而困則必反於下也<lb/>
　物之在下者莫如井井所以次困也為卦坎上巽下<lb/>
　坎水也巽之象則木也巽之義則入也木器之象木<lb/>
　入於水下而上乎水汲井之象也<lb/>
<pb n="17a"/>
井改邑不改井?喪?得往來井井汔至亦未繘井羸<lb/>
其瓶凶<lb/>
　程子曰井之為物常而不可改也邑可改而之他井<lb/>
　不可遷也故曰改邑不改井汲之而不竭存之而不<lb/>
　盈?喪?得也至者皆得其用往來井井也?喪?<lb/>
　得其德也常往來井井其用也周常也周也井之道<lb/>
　也汔幾也繘綆也井以濟用為功幾至而未及用亦<lb/>
　與未下繘於井同也君子之道貴乎有成所以五穀<lb/>
<pb n="17b"/>
　不熟不如荑稗掘井九?而不及泉猶為棄井有濟<lb/>
　物之用而未及物猶?有也羸敗其瓶而失之其用<lb/>
　喪矣是以凶也羸?敗也<lb/>
　朱子曰井者穴地出水之處以巽木入乎坎水之下<lb/>
　而上出其水故為井改邑不改井故?喪?得而往<lb/>
　者來者皆井其井也汔幾也繘綆也羸敗也汲井幾<lb/>
　至未盡綆而敗其瓶則凶也其占為事仍舊?得喪<lb/>
　而又當敬勉不可幾成而敗也<lb/>
<pb n="18a"/>
彖曰巽乎水而上水井井養而不窮也改邑不改井乃<lb/>
以剛中也汔至亦未繘井未有功也羸其瓶是以凶也<lb/>
　程子曰巽入於水下而上其水者井也井之養於物<lb/>
　不有窮已取之而不竭德有常也邑可改井不可遷<lb/>
　亦其德之常也二五之爻剛中之德其常乃如是卦<lb/>
　之才與義合也雖使幾至既未為用亦與未繘井同<lb/>
　井以濟用為功水出乃為用未出則何功也瓶所以<lb/>
　上水而致用也羸敗其瓶則不為用矣是以凶也<lb/>
<pb n="18b"/>
　　愚按程子云坎水也巽之象木也巽之義入也木<lb/>
　　器之象木入於水而上乎水汲水之象也文公云<lb/>
　　井象只取巽入之義不取木義又曰以木是汲器<lb/>
　　則後面?有瓶?是瓦器又曰若作汲井桶則解<lb/>
　　不通且與後面羸其瓶凶之?不相合也以愚觀<lb/>
　　之繇詞言瓶者謂上卦坤體坤為腹二至四?象<lb/>
　　?為口井中之器有腹有口瓶也自四至初成反<lb/>
　　??口在下巽繩反上而?折之羸其瓶也不是<lb/>
<pb n="19a"/>
　　古人汲水只用瓦器不用木桶亦不是卦中不取<lb/>
　　木義易中有一象則?一句聖人見卦中有瓶象<lb/>
　　則?瓶巽木也巽乎水而上水安知非又以木而<lb/>
　　汲水乎今人汲水二物皆用亦可見矣朱漢上謂<lb/>
　　此卦彖辭?錯當云巽乎水而上水井改邑不改<lb/>
　　井乃以剛中也?喪?得往來井井養而不窮也<lb/>
　　汔至亦未繘井未有功也羸其瓶是以凶也其言<lb/>
　　亦有理夫子於改邑不改井曰以剛中者何坎本<lb/>
<pb n="19b"/>
　　坤體坤為邑乾以一陽變之成坎故曰改邑坎剛<lb/>
　　居中震巽艮?皆可改坎不可改故曰不改井井<lb/>
　　以不變為德者也於?喪?得往來井井曰井養<lb/>
　　而不窮者何夫?喪?得而隨取隨與往來井井而<lb/>
　　取之不竭井以養為用者也於汔至亦未繘井曰<lb/>
　　未有功於羸其瓶曰凶者何汔如汔可小康之汔<lb/>
　　汔幾也幾至於水也繘井綆上於井也今曰未繘<lb/>
　　井則水不上出曰羸瓶則汲井?具非凶而何井<lb/>
<pb n="20a"/>
　　以上出為功者也故曰未有功又曰是以凶也<lb/>
象曰木上有水井君子以勞民勸相<lb/>
　程子曰木承水而上之乃器汲水而出井之象君子<lb/>
　觀井之象法井之德以勞徠其民而勸勉以相助之<lb/>
　道也勞徠其民法井之用也勸民使相助法井之施<lb/>
　也<lb/>
　　愚曰木上有水井文公云巽在坎下便是木在下<lb/>
　　面漲得水上來如桶中盛得兩斗水若將大一斗<lb/>
<pb n="20b"/>
　　之木沈在水底則木上之水亦漲一斗便是此義<lb/>
　　又如草木生津潤皆上行直至樹末便是木上有<lb/>
　　水井之義以愚觀之若?漲水上來豈止用木為<lb/>
　　然其他器物沈下水底水亦漲起且草木生津潤<lb/>
　　於井義皆無干涉程傳亦自?當<lb/>
初六井泥不食舊井?禽象曰井泥不食下也舊井?<lb/>
禽時舍也<lb/>
　程子曰井與鼎皆物也就物以為義六以?柔居下<lb/>
<pb n="21a"/>
　上?應援?上水之象不能濟物乃井之不可食也<lb/>
　井之不可食以泥汙也在井之下有泥之象井之用<lb/>
　以其水之養人也?水則舍置不用井水之上人獲<lb/>
　其用禽鳥亦就而求焉舊廢之井人既不食水不復<lb/>
　上則禽鳥亦不復往矣??以濟物也井本濟人之<lb/>
　物六以?居下?上水之象故為不食井之不食以<lb/>
　泥也猶人當濟物之時而才弱?援不能及物為時<lb/>
　所舍也以?而居井之下泥之象也?水而泥人所<lb/>
<pb n="21b"/>
　不食也人不食則水不上?以及禽鳥禽鳥亦不至<lb/>
　矣見其不能濟物為時所舍置不用也若能及禽鳥<lb/>
　是亦有所濟也<lb/>
　朱子曰井以陽剛為泉上出為功初六以?居下故<lb/>
　為此象?井不泉而泥則人所不食而禽鳥亦莫之<lb/>
　顧矣<lb/>
　　愚曰初為井底坤水汨之泥也夫輕清者上升重<lb/>
　　濁者下降物皆然水為甚此初六所以為井泥而<lb/>
<pb n="22a"/>
　　不為人所食也泥而不食遂為廢井舊井廢井也<lb/>
　　不特人不食禽亦不飲象曰井泥不食下也言居<lb/>
　　下流也舊井?禽時舍也?所共棄也嗟夫德之<lb/>
　　不修行之不潔而怨時不我用惑哉<lb/>
九二井谷射鮒甕敝漏象曰井谷射鮒?與也<lb/>
　程子曰二雖剛陽之才而居下上?應而比於初不<lb/>
　上而下之象也井之道上行者也澗谷之水則旁出<lb/>
　而就下二居井而就下失井之道乃井而如谷也井<lb/>
<pb n="22b"/>
　上出則養人而濟物今乃就下?泥注於鮒而已鮒<lb/>
　或以為蝦或以為?井泥中微物耳射注也如谷之<lb/>
　下流注於鮒也甕敝漏如甕之破漏也陽剛之才本<lb/>
　可以養人濟物而上?應援故不能上而就下是以<lb/>
　?濟用之功如水之在甕本可為用乃破敝而漏之<lb/>
　不為用也井之初二?功而不言悔咎何也曰失則<lb/>
　有悔過則為咎?應援而不能成用非悔咎也居二<lb/>
　比初豈非過乎曰處中非過也不能上由?援非以<lb/>
<pb n="23a"/>
　比初也井以上出為功二陽剛之才本可濟反以在<lb/>
　下而上?應援是以下比而射鮒若上有與之者則<lb/>
　當汲引而上成井之功矣<lb/>
　朱子曰九二剛中有泉之象然上?正應下比初六<lb/>
　功不上行故其象如此<lb/>
　　愚曰程義已詳爻云谷者以下卦伏艮云鮒者以<lb/>
　　巽為魚鮒魚之類也云甕者以三四五離象離為<lb/>
　　大腹?為口有口而腹大者甕也云敝漏者以?<lb/>
<pb n="23b"/>
　　為?折也九二雖剛中君子然九五不應而下比<lb/>
　　初是以用舍皆不濟何者用則當如井之上行而<lb/>
　　其德宣舍則當如甕之貯水而其德畜今井下注<lb/>
　　既不能宣以濟用甕敝漏又不能畜以待用象曰<lb/>
　　?與也以五不應?與之者以致此也<lb/>
九三井渫不食為我心惻可用汲王明並受其福象曰<lb/>
井渫不食行惻也求王明受福也<lb/>
　程子曰三以陽剛居得其正是有濟用之才者也在<lb/>
<pb n="24a"/>
　井下之上水之清潔可食者也井以上為用居下未<lb/>
　得其用也陽之性上又志應上六處剛而過中汲汲<lb/>
　於上進乃有才用而切於施為未得其用則如井之<lb/>
　渫治清潔而不見食為其心之惻怛也三居井之時<lb/>
　剛而不中故切於施為異乎用之則行舍之則藏者<lb/>
　也然明王用人豈求備也故王明則受福矣三之才<lb/>
　足以濟用如井之潔清可用汲而食也若上有明王<lb/>
　則當用之而得其效賢才見用則已得行其道君得<lb/>
<pb n="24b"/>
　享其功下得被其澤上下並受其福也井渫治而不<lb/>
　見食乃人有才知而不見用以不得行為憂惻也既<lb/>
　以不得行為惻則豈免有求也故求王明而受福志<lb/>
　切於行也<lb/>
　朱子曰渫不停?也井渫不食而使人心惻可用汲<lb/>
　矣王明則汲井以及物而施者受者並受其福也九<lb/>
　三以陽居陽位在下之上而未為時用故其象占如<lb/>
　此<lb/>
<pb n="25a"/>
　　愚曰巽為股為入股入坎下渫井之象也?口在<lb/>
　　上不食也坎為加憂為心病心惻也乾五為王離<lb/>
　　為明陽為福三居下卦之上下離滓濁上接清泠<lb/>
　　井之渫治者也井渫可以食矣而不食焉三與上<lb/>
　　為正應上於是惻之曰是井也猶君子之修其身<lb/>
　　而不見用為我心之所傷也渫則可用汲矣汲者<lb/>
　　誰歟若有明王汲之則天下並受其福矣此望五<lb/>
　　也象曰行惻謂行道之人所惻也指上六曰求王<lb/>
<pb n="25b"/>
　　明受福謂上六求明王而告之以汲曰井不汲於<lb/>
　　井?喪賢不用於賢?戚我之所求於王自欲受<lb/>
　　福而已井不汲賢不用福不我與心安得不傷乎<lb/>
六四井甃?咎象曰井甃?咎修井也<lb/>
　程子曰四雖?柔而處正上承九五之君才不足以<lb/>
　廣施利物亦可自守者也故能修治則得?咎甃砌<lb/>
　累也謂修治也四雖才弱不能廣濟物之功修治其<lb/>
　事不至於廢可也若不能修治廢其養人之功則失<lb/>
<pb n="26a"/>
　井之道其咎大矣居?位而得陽剛中正之君但能<lb/>
　處正承上不廢其事亦可以免咎也<lb/>
　朱子曰以六居四雖得其正然?柔不泉則但能修<lb/>
　治而?及物之功故其象為井甃而占則?咎占者<lb/>
　能自修治則雖?及物之功而亦可以?咎矣<lb/>
　　愚曰甃井用塼塼者坎水坤土合而甄者也四有<lb/>
　　甃井之象故云井甃九三六四君子之潔修者也<lb/>
　　三之渫抱潔而可用汲四之甃自脩而不使廢然<lb/>
<pb n="26b"/>
　　九三而上六應之故為我心惻而求王明六四而<lb/>
　　初不應之故但守正自修免咎而已不修井四之<lb/>
　　咎也修矣或食焉或否焉則九五之責也何者四<lb/>
　　近君也<lb/>
九五井洌寒泉食象曰寒泉之食中正也<lb/>
　程子曰五以陽剛中正居尊位其才其德盡善盡美<lb/>
　井洌寒泉食也洌謂其潔也井泉以寒為美甘潔之<lb/>
　寒泉可為人食也於井道為至善也然而不言吉者<lb/>
<pb n="27a"/>
　井以上出成功未至於上未及用也故至上而後言<lb/>
　元吉泉寒而可食井道之至善者也九五中正之德<lb/>
　為至善之義<lb/>
　朱子曰洌潔也陽剛中正功及於物故為此象占者<lb/>
　有其德則契其象也<lb/>
　　愚曰陽為清潔坎水陽也九五以陽居陽清潔之<lb/>
　　至故為洌坎中一陽是乾乾為寒井五月卦?氣<lb/>
　　自上而下寒矣故九五有寒泉之象井泉寒洌而<lb/>
<pb n="27b"/>
　　後可飲人君德中正而後能用士九三渫之六四<lb/>
　　修之至此則寒洌而九五食之矣以中正之君用<lb/>
　　自修清潔之士此天下所以並受其福也<lb/>
上六井收勿幕有孚元吉象曰元吉在上大成也<lb/>
　程子曰井以上出為用居井之上井道之成也收汲<lb/>
　取也幕蔽覆也取而不蔽其利?窮井之施廣矣大<lb/>
　矣有孚有常而不變也博施而有常大善之吉也夫<lb/>
　體井之用博施而有常非大人孰能他卦之終為極<lb/>
<pb n="28a"/>
　為變唯井與鼎終乃為成功是以吉也以大善之吉<lb/>
　在卦之上井道之大成也井以上為成功<lb/>
　朱子曰收汲取也晁氏云收轆轤收繘者也亦通幕<lb/>
　蔽覆也有孚謂其出有原而不窮也井以上出為功<lb/>
　而?口不掩故上六雖非陽剛而其象如此然占者<lb/>
　應之則必有孚乃元吉也<lb/>
　　愚按幕于氏本作冪亡狄切覆也今作幕音莫<lb/>
　　者傳寫誤也井至上六既渫矣既甃矣既食矣井<lb/>
<pb n="28b"/>
　　道成?所事矣故曰井收猶曰收成功云爾然井<lb/>
　　養賢不窮既收功矣勿可覆冪當與人共之夫不<lb/>
　　言而信謂之孚與人共之不言而信使天下並受<lb/>
　　其福為吉之大何以過此象曰元吉在上大成也<lb/>
　　可見井食於五猶是小成勿冪於上則博施濟?<lb/>
　　然後為成之大吉之元矣<lb/>
　<lb/>
　周易程朱傳義折衷卷二十五<lb/>
</p>
<p>
</p>
  </div>
</body>
</text>
</TEI>