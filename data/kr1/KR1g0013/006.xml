<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>經說卷六</head>
    <p>
<pb n="1a"/>
欽定四庫全書<lb/>
　經說卷六　　　　　　　宋　熊朋來　撰<lb/>
　　大小戴禮記<lb/>
　　　總論大小戴禮記<lb/>
大小戴記見存一百二十七篇大戴第一篇第三十九<lb/>
末篇第八十一中間乃有兩篇七十三而缺四十三四<lb/>
十四四十五六十一篇目紊亂尚如此?經文乎小戴<lb/>
刪取為今禮記其餘篇帙散漫不復顧矣?子大學附<lb/>
<pb n="1b"/>
見於祭義篇中朝事半出於聘義惟哀公問投壺二戴<lb/>
所記兩存之蓋已取而未刪其本文爾今禮記除大學<lb/>
中庸曲禮檀弓月令學記樂記禮運?則等篇及冠?<lb/>
聘射鄉飲諸義尚多可刪而大戴篇中所記?子之言<lb/>
及武王踐阼明堂之類亦有可取者方今科舉僅用小<lb/>
戴禮記試士若儒行緇衣明堂位等篇嘗為先儒所疑<lb/>
者明有司必不於此命題要知朱文公儀禮經傳通解<lb/>
所不采者皆不堪命題也<lb/>
<pb n="2a"/>
　　　禮記引書<lb/>
禮記引書者惟學記坊記表記緇衣大學若據孔安國<lb/>
傳彼時五十八篇皆出矣然孔壁二十五篇東漢諸儒<lb/>
?經者皆未見故先儒疑孔安國傳亦偽也注禮記者<lb/>
如學記引說命坊記引君陳皆曰今亡?宗言乃讙之<lb/>
注但知有說命之書不知其為無逸之文妄指為讙說<lb/>
之讙不知本文當為雍作釋文正義者從而遂非傳說<lb/>
尤為可恨尹躬天見於西邑夏依本書讀為先見周田<lb/>
<pb n="2b"/>
觀文王之?依本書讀為割申勸寧王之?則言乃讙<lb/>
當讀為乃雍又何疑焉樂記商容只當是尚書中所言<lb/>
商容記文必有脫辭鄭氏未嘗見古文尚書遂遷就妄<lb/>
言緇衣引尹吉注讀吉為告案咸有一?乃訓也非告<lb/>
也注亦曰今亡其他如表記緇衣引甫刑太甲太誓君<lb/>
奭大學引帝典康誥泰誓皆在二十五篇之外故不曰<lb/>
亡書然泰誓予克紂以下則以為無此章緇衣亦引說<lb/>
命君陳而不言亡書獨於學記坊記引說命君陳者謂<lb/>
<pb n="3a"/>
之亡書何漢儒前後異同如此<lb/>
　　　禮記引詩<lb/>
古人嘗歌詩故引詩者但記其音不論其字義以禮記<lb/>
中引詩觀之中庸之嘉樂憲憲大學之綠竹有斐閒居<lb/>
之弛其文?協此四國以至君子好仇匪革其猶彼其<lb/>
之子瑕不謂矣和樂且耽嵩?維嶽后稷兆祀字雖異<lb/>
而音本同我今不閱以躬為今亦孔之昭以炤為昭履<lb/>
無咎言以體為履莫其?音以貊為莫有梏?行以覺<lb/>
<pb n="3b"/>
為梏度是鎬京以宅為度亦字音可以相通者春秋傳<lb/>
引詩協比其鄰以洽為協便蕃左右以平平為便蕃皆<lb/>
當時引詩通例也可見古人以歌詩為常記其字音足<lb/>
矣非若經生博士區區於訓詁也若中庸衣錦尚絅自<lb/>
合注作逸詩不可以莊姜衣錦褧衣之句遷就注之義<lb/>
偶同爾非可指為即此詩疏謂斷截詩文則上又不當<lb/>
言詩曰矣豈可謂禮記引詩訛其字音如關雎之好仇文<lb/>
王有聲匪革其猶假樂之嘉樂皆訛於詩家不若禮記<lb/>
<pb n="4a"/>
為得其字音義之正也<lb/>
　　　禮記引易<lb/>
小戴記之經解大戴記之禮察保傅皆引易曰君子慎<lb/>
始而今周易無其文經?不知何人所作輒託於孔子<lb/>
之言河南程子曰經解是弄文墨之士為之非孔子之<lb/>
書然而篇末引易曰君子慎始差若毫釐謬以千里取<lb/>
舍之謂也保傅引易曰正其本萬物理失之毫釐差之<lb/>
千里故君子?始凡三引其文各指定易曰今易無之<lb/>
<pb n="4b"/>
孔疏妄認出繫辭傳後儒多為所誤惟沙隨程可久以<lb/>
為易緯通卦?之文然不當三處皆稱易曰其韻語似<lb/>
古書恐古有之或脫簡未可知也<lb/>
　　　禮記引春秋<lb/>
坊記僅為三山林少?所稱或出於七十子之門人所<lb/>
記要非完書也每章稱子云或各述其師之言未必即<lb/>
孔子之言有上文稱子云而下文就曰故魯春秋云云<lb/>
者詎敢信其為孔子之言乎<lb/>
<pb n="5a"/>
　　　曲禮<lb/>
曲禮古記之名當從正義委曲言禮之說艾軒林氏謂<lb/>
因曲臺得名此未必然曲臺漢宣帝時?射之所博士<lb/>
后倉作記非禮記也<lb/>
　　　三百三千<lb/>
儀禮經傳通解朱文公云禮器經禮三百曲禮三千中<lb/>
庸作禮儀威儀其名則禮器為勝故中庸章句曰禮儀<lb/>
經禮也威儀曲禮也漢儒勉?求合於三百三千之數<lb/>
<pb n="5b"/>
以周禮三百六十官充三百之數至於曲禮則無可言<lb/>
者朱子取臣?曰周禮三百時設官之數合以儀禮為<lb/>
經禮葉夢得亦曰經禮其凡曲禮其目古禮可讀可學<lb/>
則先王之世必各有其書藏在有司河間獻王輯古禮<lb/>
五百餘篇但以大宗伯五禮之目約之豈無三百篇如<lb/>
曲禮少儀?則等亦不下三千餘條大戴禮衛將軍文<lb/>
子篇孔子曰禮儀三百可能也威儀三千則難也言公<lb/>
西赤之貌與辭皆稱?客之祀用無不周也本命篇又<lb/>
<pb n="6a"/>
曰禮經三百威儀三千其文變也本注以威儀為曲禮<lb/>
非中庸章句始言之也若孔門三千弟子孟嘗三千?<lb/>
客皆言其多而已不聞有求姓名以充之者三百三千<lb/>
又豈必求充其數哉<lb/>
　　　急繕其怒<lb/>
嘗疑急繕之繕為勁既非字文訛轉又非古音可通諸<lb/>
家莫能言其故余證之周禮夏官繕人以弓弩矢箙矰<lb/>
弋?拾為職亦取於急勁者也序官繕人之注曰繕之<lb/>
<pb n="6b"/>
言勁也竊意如繕甲兵之繕皆主於勁鄭氏注曲禮又<lb/>
以其注繕人之說言之本只說繕之義為勁久之就讀<lb/>
為勁如匪頒之匪本則解為分師弟子相承竟讀為分<lb/>
觀繕人注可以知繕之為勁矣<lb/>
　　　立視五嶲<lb/>
考工記?車之輪六尺有六寸言其?如此韻家引陸<lb/>
佃言五嶲三丈三尺不知徑一圍三則五嶲該九丈九<lb/>
尺<lb/>
<pb n="7a"/>
　　　?勿<lb/>
二字依注讀為捽沒方氏以?勿驅以為句此處本言<lb/>
入國不馳則以勿驅為句似有理但?彗以彗為竹帚<lb/>
終未安馬有?可也若入國旋添竹帚馬上何從得此<lb/>
蓋用?如用彗但掃摩之而不加鞭撫?之而不必驅<lb/>
　　　月令小正<lb/>
大戴記有夏小正小戴記有月令或云月令樂記明堂<lb/>
位三篇續入本非戴氏所傳也?氏之月令固?在夏<lb/>
<pb n="7b"/>
小正之後然月令之言猶稍完若小正則非全書矣如<lb/>
正月則?蟄雁北鄉雉震呴魚涉負冰農祭耒俊風滌<lb/>
凍田鼠出農率均田獺祭魚鷹為鳩農及雪澤初服於<lb/>
公田采芸鞠則見?參中柳梯梅杏杝桃華緹縞雞桴<lb/>
粥其正文想見僅有此凡句下添文解說者皆漢儒為<lb/>
之餘月皆然蓋古有此記時之書其正文無幾曰夏者<lb/>
言夏時也二月丁亥萬用入學下文乃曰謂今時大舍<lb/>
采也今時云者辭旨殊不古殆東漢以後儒者所為亦<lb/>
<pb n="8a"/>
不似西漢人語也蚔螘卵之說掇拾爾雅及禮注繆說<lb/>
四月十月南門見皆曰初?當是一?一旦而記者訛<lb/>
皆為?也大戴諸篇如公符記孝昭帝冠辭保傅錄賈<lb/>
?語若小正傳辭定非盛漢之書故小正不如月令之<lb/>
傳於小戴也朱文公儀禮集傳於夏小正削去傳文?<lb/>
附於後而止存逐月經文可見者蓋以傳文不足深信<lb/>
　　　月令中星<lb/>
堯典四仲月中星如火?昴各指一星而言中春星鳥<lb/>
<pb n="8b"/>
本是?與星而以鶉鳥言之火雖心星而氐房亦皆大<lb/>
火之次也月令中星孟春月建寅日躔亥自有危室壁<lb/>
而但言室?參旦尾亦各舉其一宿以記中星中春月<lb/>
卯日戌有奎婁胃而但言奎言日初入戌即躔奎?旦<lb/>
鬼斗中不言鬼斗而言弧建弧在鬼南建在斗上季春<lb/>
月辰日酉有胃昴而但言胃?星旦牛中亦不但星牛<lb/>
孟夏月巳日申有畢觜參井而但言畢亦謂初入申在<lb/>
畢?旦翼女中則軫與?危以次中矣中夏月午日未<lb/>
<pb n="9a"/>
有井鬼柳而但言東井?亢旦危中以次及餘星也季<lb/>
夏月未日午有柳星張而但言柳?有氐房心中言大<lb/>
火則氐房在焉旦奎中亦有婁胃隨中氣淺深而中孟<lb/>
秋月申日巳先有翼而言軫此不以中氣初過言而<lb/>
究其在巳之未躔?建星中?言斗而言建旦畢中則<lb/>
以次觜參中可知中秋月酉日在辰當躔軫末度以及<lb/>
角亢而專言角舉中以見首末?旦牛參中不言參而<lb/>
言觜三星附參中舉小以見大也季秋月戌日卯有氐<lb/>
<pb n="9b"/>
房心而但言房猶中秋言角也角旦?柳亦舉一星為<lb/>
記孟冬月亥日寅有尾箕而但言尾記初入寅之度也<lb/>
?危旦星中接上月?柳言之中冬月子日丑有斗牛<lb/>
但言斗入寅首躔斗度以次及牛不言可知?壁旦軫<lb/>
中接上月包室翼二星在其中矣季冬建丑日躔子有<lb/>
女?危但言女初入子先女度也?婁旦氐中大抵太<lb/>
陽行度與?旦中星皆以中氣過後言之堯典月令皆<lb/>
然若專指一星而謂此一月專在是星則固哉其言星<lb/>
<pb n="10a"/>
而證之天文必有不合之處俗儒謂堯典中星與月令<lb/>
差又謂月令中星與今逐月中星復差不思中氣有淺<lb/>
深中星有推移執月令?月所指三星而謂是月專在<lb/>
是星?其不合矣愚案太陽以逐月中氣後移一辰自<lb/>
有定法如?旦中星只當以月建對衝?旦互求之孟<lb/>
春?中之星即孟秋旦中之星孟夏旦中之星即孟冬<lb/>
?中之星不可拘一月一星傳曰火中寒暑乃退六月<lb/>
初?心星中而暑退十二月平旦心星中而寒退此即<lb/>
<pb n="10b"/>
求?旦中星之?法也<lb/>
　　　驚蟄在雨水前<lb/>
月令孟春之月言蟄蟲始振在東風解凍之下仲春之<lb/>
月言始雨水桃始華則雨水?為二月節?云漢時以<lb/>
驚蟄為正月中雨水為二月節劉歆作三統?改雨水<lb/>
為正月中驚蟄為二月節祝子經亦云驚蟄本在雨水<lb/>
之前考工記註冒鼓以?蟄之日曰孟春中氣也唐一<lb/>
行改在雨水之後周禮考工記注?蟄正月中太?卦<lb/>
<pb n="11a"/>
氣亦以驚蟄在雨水前舊圖於雨水下注云律夾鍾今<lb/>
雨水在驚蟄前未知劉歆所改抑一行所改也觀太?<lb/>
卦氣舊說疑劉歆欲改而未能至後人始以其書而改<lb/>
之十二月節氣中氣之法亦始於秦漢以來立此法以<lb/>
推日之行度古人簡略止占中星而已堯典占四仲之<lb/>
中星月令占十二月之中星不但宵中而并及其旦中<lb/>
於是占法愈密矣<lb/>
　　　司徒教民樂正教國子<lb/>
<pb n="11b"/>
司徒以五典教民樂正以樂教國子自虞書分命夔契<lb/>
王制周禮尚遵其法王制以樂正列於?宰司徒司馬<lb/>
司?司空為司徒者修六禮以節民性明七教以興民<lb/>
?齊八政以防淫一道?以同俗為樂正者崇四術立<lb/>
四教順先王詩書禮樂以造士王太子王子?后之太<lb/>
子卿大夫元士之適子國之俊選皆造焉司徒論選士<lb/>
之秀者升之學以王制言之則司徒所教之成材僅得<lb/>
升於樂正教國子之學周禮大司樂即樂正之官掌成<lb/>
<pb n="12a"/>
均之法成者如簫韶九成均者如樂律十二均蓋以樂<lb/>
取名其僚屬有樂師大小胥太師鐘師磬師笙師籥師<lb/>
等官皆以明樂為國子師惟師氏保氏非專以樂官教<lb/>
國子保氏教六藝樂亦在其中矣以周禮言之則司徒<lb/>
卿也大司樂中大夫也或者殷周官制不同爾<lb/>
　　　秋學禮冬讀書<lb/>
禮在瞽宗書在上庠味二語則冬讀書之上合有上庠<lb/>
二字而偶脫漏蓋東序乃東學也成均乃南學也瞽宗<lb/>
<pb n="12b"/>
乃西學也上庠乃北學也春誦於東學夏弦於南學秋<lb/>
學禮於西學冬讀書於北學四時各順其方春夏陽用<lb/>
事則學弦誦秋冬?用事則學禮書教之各順其時學<lb/>
之各順其方也<lb/>
　　　玉藻<lb/>
戴記諸篇多脫亂玉藻為甚如中庸大學先儒猶定其<lb/>
章句乃可讀?玉藻乎愚嘗因鄭注改定所指亂脫之<lb/>
處因篇首玉藻凡言冠服等物各為一章以類分為二<lb/>
<pb n="13a"/>
十五章一章記冕自天子玉藻至龍卷以祭二章記冠<lb/>
自始冠至魯桓公始也三章記朝服自士不衣織至季<lb/>
康子始也四章記深衣自朝?端至以帛裹布非禮也<lb/>
五章記裘自惟君有黼裘至弗敢充也又自禮不盛服<lb/>
不充至路車不式六章記笏自笏天子以球玉至竹本<lb/>
象可也又自天子搢珽至無所不讓也又自見於天子<lb/>
無說笏至六分而去一七章記?自?君朱大夫素至<lb/>
博二寸又一命?韍幽衡至?衡八章記?自天子素<lb/>
<pb n="13b"/>
?朱堬袡@接而素?終辟至約用組三寸長齊於?<lb/>
至三齊又自大夫大?四寸至無箴功又自肄束及?<lb/>
至走則擁之九章記佩自古之君子必佩玉至綦組綬<lb/>
十章記車自君羔幦虎犆至鹿幦豹犆十一章記卜自<lb/>
卜人定龜至定體十二章記后及命婦之服自王后褘<lb/>
衣夫人褕狄接君命屈狄至從男子十三章記童子之<lb/>
服自童子之節也至朱錦也又自童子不裘不帛至從<lb/>
人而入十四章記天子諸侯朔月閏月及荒年之服自<lb/>
<pb n="14a"/>
?端而朝日至大夫不造車馬十五章記君子居處之<lb/>
禮自君子之居皕?至進飲十六章記趨朝之禮自<lb/>
將適公所至登車則有光矣又自凡君召至在外不俟<lb/>
車十七章記君前侍立侍坐侍飲侍食之禮自凡侍於<lb/>
君至聽鄉任左為侍立之禮自侍坐則必退席至齊豆<lb/>
去席尺為侍坐之禮自君若賜之爵至側尊用禁為侍<lb/>
飲之禮自若賜之食至若祭為已偞卑為侍食之禮十<lb/>
八章記拜賜之禮自君賜車馬至君子小人不同日又<lb/>
<pb n="14b"/>
自大夫拜賜至敵者不在拜於其室十九章記膳獻之<lb/>
禮自凡獻於君至君之荅已也又凡於尊者有獻而弗<lb/>
敢以聞二十章記事親之禮自父命呼至走而不趨又<lb/>
自親在至稱父拜之又自親老至口澤之氣存焉耳二<lb/>
十一章記待?之禮自侍食於先生至火孰者先君子<lb/>
又孔子至而飧二十二章記士於大夫之禮自士於大<lb/>
夫不敢迎至臨文不諱自士於大夫不承賀至上大夫<lb/>
承賀又有慶非君賜不賀二十三章記?介入門之禮<lb/>
<pb n="15a"/>
自君入門至私事自闑東二十四章記禮容自君與尸<lb/>
行至玉色二十五章記禮辭自凡自稱至公士為?也<lb/>
　　　丹組纓合作?組纓<lb/>
上文方言朱組纓此合依士冠禮作青組纓篆文青字<lb/>
下乃丹字記者訛青為丹緇冠古之齊冠所謂齊則緇<lb/>
之儀禮青組纓可證也<lb/>
　　　采齊肆夏趨行文誤<lb/>
大戴禮行以采茨趨以肆夏又云行中采茨趨中肆夏<lb/>
<pb n="15b"/>
惟玉藻及周禮皆誤作趨以采齊行以肆夏誤者三<hi>玉藻及周禮樂師大馭</hi>而不誤者二<hi>大戴保傅兩言之</hi>孔疏不能引大戴改<lb/>
正後儒未嘗讀大戴禮及儀禮經傳通解者以周禮及<lb/>
玉藻為據不知其文誤當改也小學書四篇敬身第二<lb/>
十條亦引玉藻文愚自恨昔年標題不合因仍舊注朱<lb/>
文公雖改正於經傳通解而小學書未及改正鄭康成<lb/>
雖改正於大戴之注明言玉藻周禮文誤而玉藻周禮<lb/>
之文鄭氏未及改正其誤處也采茨乃堂上之歌詩?<lb/>
<pb n="16a"/>
接武而行肆夏乃堂下之金奏?布武而趨如今之注<lb/>
疏於理舛矣學者當依大戴注改正趨行二字非但朱<lb/>
文公之意亦鄭康成之意也<lb/>
　　　明堂位<lb/>
大戴之明堂篇能記龜文之位為明堂九室而記之也<lb/>
小戴之明堂位又奚取焉或謂非出小戴乃馬融所?<lb/>
入意者漢所?魯諸生為之欲誇魯之盛而適以彰魯<lb/>
之僭其言夏商官數與尚書周官不同魯君臣未嘗相<lb/>
<pb n="16b"/>
?禮樂刑法政俗未嘗相變春秋所書不可掩但以為<lb/>
有道之國則可也祭統篇末亦魯人誇魯之言爾一變<lb/>
至道舍魯何適聖人未嘗不稱道之若明堂位祭統則<lb/>
非所以誇魯也先儒謂成王賜魯以天子之禮樂未必<lb/>
有是事皆記者妄言左傳盟?間諸國相誇魯人止言<lb/>
周公夾輔而已使果有是豈不誇言之乎<lb/>
　　　崇牙璧翣<lb/>
崇牙之名始見於詩而明堂位兩言之崇牙即業也以<lb/>
<pb n="17a"/>
其設版於虡鋸齒樅然故曰設業虡其曰崇牙以業上<lb/>
重畫雲氣也崇者重也色暈重?虡上懸編鐘編磬處<lb/>
之飾也璧翣本是龍簨兩頭?者明堂亦兩言之有簨<lb/>
虡之崇牙璧翣有喪飾之崇牙璧翣旗上旁旒如業版<lb/>
之鋸齒亦曰崇牙棺前羽飾下垂亦曰璧翣後人喪翣<lb/>
轉為扇形無下垂之翣猶以翣名遂因翣之音名扇亦<lb/>
曰箑矣<lb/>
　　　學記術有序<lb/>
<pb n="17b"/>
古之教者家有塾黨有庠術有序注云術當為述聲之<lb/>
誤也月令審端徑術則本注直云周禮作遂徑術即周<lb/>
禮遂上有徑初不以為聲之誤愚案遂術古字通用非<lb/>
字之誤亦非聲之誤也春秋文十二年秦伯使術來聘<lb/>
公羊作遂詛楚文遂取吾邊城遂字書作述術字從行<lb/>
述字從?皆人所經行之地術述亦同義也萬二千五<lb/>
百家為遂遂三年與甿必有學周禮黨正州長之官其<lb/>
學亦名序此經舉遂可以見鄉不以鄉遂對說而言二<lb/>
<pb n="18a"/>
十五家之閭五百家之黨皆互文見義也<lb/>
　　　宵雅<lb/>
宵雅當依正義讀為小儒者誤於釋文音消方氏至解<lb/>
說消之義此言小雅也何必?為之說禮記改字音讀<lb/>
之者多矣宵雅讀為小雅誰曰不然<lb/>
　　　言及於數合從言字?句<lb/>
學記曰今之教者呻其佔畢多其訊言及於數進而不<lb/>
顧其安使人不由其誠教人不盡其材其施之也悖其<lb/>
<pb n="18b"/>
求之也拂夫然後隱其學而疾其師苦其難而不知其<lb/>
益也鄭氏以言及於數為句殊為無義且司徒之教民<lb/>
保氏之教國子六藝之目皆言及於數今之教者何嫌<lb/>
其言及於數也當以多其訊言為句及於數進而不顧<lb/>
其安數字音色角切言教者佔畢多言不若及其再三<lb/>
請益之時察其所安可也訊言猶問辨之謂也以佔為<lb/>
覘以畢為簡古者削木以貫牲體謂之畢因削言簡後<lb/>
人稱手簡為手畢或云手削蓋出於此漢儒記禮多錯<lb/>
<pb n="19a"/>
誤略改正其句讀則此章之義差可通<lb/>
　　　樂記本作十一篇<lb/>
樂記本十一篇今禮記家仍分十一章觀其以子貢問<lb/>
樂一句附贅章末即其篇名矣依正義次序分為十一<lb/>
章一曰樂本自凡音之起至王道備矣二曰樂論自樂<lb/>
者為同至與民同也三曰樂理自王者功成作樂至聖<lb/>
人曰禮樂云四曰樂詩自昔者舜作五弦之琴至先王<lb/>
著其教焉五曰樂言自民有血氣心知之性至君子賤<lb/>
<pb n="19b"/>
之也六曰樂象自凡姦聲感人至所以贈諸侯也七曰<lb/>
樂情自樂也者情之不可變也至有制於天下也八曰<lb/>
魏文侯自魏文侯問於子夏至彼亦有所合之也九曰<lb/>
?牟賈自?牟賈侍坐於孔子至武之遲久不亦?乎<lb/>
十曰樂化自君子曰禮樂不可斯須去身至禮樂可謂<lb/>
盛矣此章五十八句重出祭義十一曰子貢問師乙自<lb/>
子貢見師乙而問焉至子貢問樂此章吾子自執焉以<lb/>
下多亂脫孔疏依史記改正<lb/>
<pb n="20a"/>
　　　樂記中有易大傳語<lb/>
樂記中有與易大傳文相出入其他論禮樂多有格言<lb/>
能記子貢子夏?牟賈問荅此必出於聖門七十子之<lb/>
徒所記也<lb/>
　　　極幽而不隱<lb/>
樂記此章上文逐句言舞而注者獨以此一句為歌甚<lb/>
無義也愚詳其語意不見得是歌蓋承上文著?飭歸<lb/>
而言所謂奮疾而不拔言舞者著?作進步氣象也所<lb/>
<pb n="20b"/>
謂極幽而不隱言舞者飭歸作退步氣象也皆舞也非<lb/>
歌也故先儒謂奮疾不拔即發揚蹈厲太公之事極幽<lb/>
不隱即武亂皆坐周召之治<lb/>
　　　清明象天廣大象地<lb/>
注疏但言清明為歌聲廣大為鐘?不思此章樂象也<lb/>
盍言其所以象天地愚嘗以周禮大司樂證之古者堂<lb/>
上登歌貴人聲堂下金奏用鐘?登歌必用??而在<lb/>
堂上?從天降而堂上象天也金奏必用陽律而在堂<lb/>
<pb n="21a"/>
下陽從地出而堂下象地也律?必取合聲奏?鍾歌<lb/>
大?子與丑合也奏太蔟歌應鍾寅與亥合也奏姑洗<lb/>
歌南?辰與酉合也奏??歌林鍾午與未合也奏夷<lb/>
則歌中?申與已合也奏無射歌夾鍾戌與卯合也?<lb/>
?歌堂上陽律奏堂下?升陽降象天地之交泰<lb/>
　　　樂記十一章亂脫<lb/>
此章孔疏依?少孫引於史記樂書者文理差順樂書<lb/>
稱武帝為今上者太史公所作引樂記者褚少孫所補<lb/>
<pb n="21b"/>
賴褚少孫不甚改經文猶可證樂記之誤為是經文多<lb/>
一愛字必多商之遺聲也五字今?錄子貢問樂一章<lb/>
如左以便講誦子貢見師乙而問焉曰賜聞聲歌各有<lb/>
?也如賜者?何歌也師乙曰乙賤工也何足以問所<lb/>
?請誦其所聞而吾子自執焉?而?柔而正者?歌<lb/>
頌廣大而?疏?而信者?歌大雅恭儉而好禮者?<lb/>
歌小雅正直而??而謙者?歌風肆直而慈愛<hi>本文多一愛字</hi>者?歌商?良而能斷者?歌齊夫歌者直已而陳<lb/>
<pb n="22a"/>
?也動已而天地應焉四時和焉星辰理焉萬物育焉<lb/>
故商者五帝之遺聲也<hi>本文多商之遺聲也五字</hi>商人識之故謂之<lb/>
商齊者三代之遺聲也齊人識之故謂之齊明乎商之<lb/>
音者臨事而屢斷明乎齊之音者見利而讓臨事而斷<lb/>
勇也見利而讓義也有勇有義非歌孰能保此故歌者<lb/>
上如抗下如隊曲如折止如?木倨中矩勾中?纍纍<lb/>
乎端如貫珠故歌之為言也長言之也說之故言之言<lb/>
之不足故長言之長言之不足故嗟嘆之嗟嘆之不足<lb/>
<pb n="22b"/>
故不知手之舞之足之蹈之也詩大序移嗟嘆於詠歌<lb/>
之前不如長言而後嗟嘆<lb/>
　　　祭統言餕?在十倫後<lb/>
夫祭有餕餕者祭之末也至可以觀政矣?移在十倫<lb/>
之後<lb/>
　　　孔悝鼎銘<lb/>
鼎銘所引孔達等事多可疑且蒯聵之入在魯哀公十<lb/>
五年冬其事本出渾良夫所為至次年六月即逐悝母<lb/>
<pb n="23a"/>
子醉而送之重酬之大夫皆有納所作鼎銘或者重酬<lb/>
之一端然本注以公曰為蒯聵所言以叔舅為尊稱孔<lb/>
悝殊未允當案孔圉娶蒯聵之姊而生悝則聵舅而悝<lb/>
甥也又非天子稱異姓諸侯之比何至以叔舅稱之又<lb/>
哀十六年經書正月己卯蒯聵自戚入於衛以?推之<lb/>
六月乃丁未十一日丁巳三十一日丁卯亦無六月丁<lb/>
亥日祭統篇末魯人誇魯之言不自知其妄此鼎銘亦<lb/>
妄也<lb/>
<pb n="23b"/>
　　　投壺<lb/>
大小戴記皆有投壺篇而文小異大戴記注云壺?尺<lb/>
二寸受斗五升小戴記注又曰腹容斗五升三分益一<lb/>
為二斗得圜囷之象積三百二十四寸也以腹修五寸<lb/>
約之圜周二尺七寸有?是腹徑九寸彊而口徑二寸<lb/>
半也嘗試思之以周尺比今之尺則尺二寸僅七寸許<lb/>
而腹圍二尺七寸有?則與近世鑄者所差無幾腹徑<lb/>
之度不相?而脰修腹修之度不同每以周尺較古人<lb/>
<pb n="24a"/>
壺與樽之度知古者席地而坐其用器物皆不必甚?<lb/>
其受斗五升又未知古人之量何如也陳太常禮書謂<lb/>
壺當如釋奠壺尊又謂如著尊不用足今壺尊亦有足<lb/>
欲如著尊著地無足者今尺二寸之度表埵p一其中<lb/>
可受斗五升愚案陳氏但知壺之可無足不知壺之可<lb/>
無耳也注云壺制惟腹口頸三體小戴言即大戴所謂<lb/>
脰大小戴所記皆未嘗言耳古者?席主席同時並投<lb/>
當其?主般還曰辟皆拜而受矢揖?就筵司射進席<lb/>
<pb n="24b"/>
壺間注云度壺度其所設之處壺去坐二矢半則堂上<lb/>
?席主席斜行各七尺?黨於右主黨於左有勝則司<lb/>
射以?筭告曰某賢於某黨鈞則曰左右鈞?主耦射<lb/>
二席並設各如今壺樣夾以兩耳則自?席主席望之<lb/>
皆不得其正以此知投壺不當有耳惟其無耳而但取<lb/>
中於口是以主?之席皆可正面投之如齊晉之射足<lb/>
以為樂若特謂耳小於口而賞其用心愈精遂使耳筭<lb/>
倍多人爭偶爾之僥倖捨中正而貴旁巧又焉足貴哉<lb/>
<pb n="25a"/>
此雖前賢所定以投耳經無明文不敢曰然壺口徑周<lb/>
尺二寸半不尤小於今之壺耳哉擬合止存有初有終<lb/>
連中全壺驍箭倚竿散箭餘皆不筭如驍箭本非古以<lb/>
不?復善補過存之倒中則壺中之筭盡廢小戴附?<lb/>
節大戴附歌詩大戴又曰鹿鳴商齊皆可歌則不但奏<lb/>
貍首而已投壺古逸禮篇名故二戴皆記之<lb/>
　　　茅縮酒注異同<lb/>
郊特牲縮酌用茅明酌也周禮司尊彝醴齊縮酌鄭注<lb/>
<pb n="25b"/>
特牲及尊?皆以縮為去滓矣乃於甸師注云束茅立<lb/>
之祭前沃酒其上滲下去若神飲之故謂之縮注文異<lb/>
同今祀酒皆清酌名曰醴齊汎齊非有滓可去所以灌<lb/>
茅者止取鄭注如神飲之爾鶴山魏氏曰古無灌茅如<lb/>
神飲之禮以醴酒濁灌而清之謂滲下如神者鄭大夫<lb/>
臆說也或曰今之灌者所以祭酒瀝少許於茅上乃代<lb/>
神祭酒既祭而神始飲之如此則行禮者未可就覆其<lb/>
爵也<lb/>
<pb n="26a"/>
　　　儀禮止有鄉射大射而射義疏言大射?燕射<lb/>
　　　之外有鄉射<lb/>
或問儀禮經文止有鄉射禮大射儀而射義疏引梓人<lb/>
侯制又言三射外有鄉射何也梓人云張皮侯而棲鵠<lb/>
則春以功本注云大射也皮侯虎熊豹鹿糝豻之侯也<lb/>
大射在郊以大學在郊也古者諸侯貢士於天子習之<lb/>
澤?而試之射?即大射也梓人又云張五采之侯則<lb/>
?國屬本注云?射也天子諸侯卿大夫士以五正三<lb/>
<pb n="26b"/>
正二正為采色之??射在朝因?國之來也梓人又<lb/>
云張獸侯則王以息燕此燕射也布侯畫獸也天子熊<lb/>
諸侯麋大夫虎豹士鹿豕燕射在寢息燕之處也大射<lb/>
用閭中燕射皮樹中諸侯於竟?用虎中鄉射大夫用<lb/>
兕中士用鹿中鄉射之侯與?射同故梓人不必言之<lb/>
鄉大夫興賢能之後以鄉射之禮五物詢??州長春<lb/>
秋以禮?民射於州序皆鄉射也竊詳儀禮止有鄉射<lb/>
禮大射曰儀而不曰禮禮皆在鄉射中矣其用閭中皮<lb/>
<pb n="27a"/>
樹中及獸侯鄉射并詳及之燕禮云若射則射正為司<lb/>
射如鄉射之禮是燕時或射或不射故儀禮有燕禮而<lb/>
無燕射也鄉射亦請射於?故儀禮有鄉射禮而無?<lb/>
射也?射燕射之於鄉射同一禮而異用爾<lb/>
　　　七去三不去<lb/>
大戴禮本命篇婦有七去又曰有三不去律家定為七<lb/>
出之條至於三不去之有所取無所歸?解作財禮資<lb/>
送非也愚嘗標題小學書至此條引饒氏說謂嫁時有<lb/>
<pb n="27b"/>
父兄為主而去時無家族可歸此非但饒氏之言先儒<lb/>
之言也<lb/>
　<lb/>
　<lb/>
　<lb/>
　<lb/>
　<lb/>
　經說卷六<lb/>
</p>
<p>
</p>
  </div>
</body>
</text>
</TEI>