<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷七</head>
    <p>
<pb n="1a"/>
欽定四庫全書<lb/>
　春秋經筌卷七　　　　　宋　趙鵬飛　撰<lb/>
　　　僖公<lb/>
十有七年春齊人徐人伐英氏<lb/>
　英氏楚與國徐人將報婁林之役而無以撼楚也故<lb/>
　齊為之伐英氏英氏何與於楚敗徐者楚而英氏受<lb/>
　兵報怨蓋已不直矣齊能服楚則英氏將為齊役如<lb/>
　江黃耳憾在楚而不能制乃日仇其與國吾見齊侯<lb/>
<pb n="1b"/>
　威德兩衰霸業止於是也功烈如此其卑見於斯矣<lb/>
夏滅項<lb/>
　項亦楚之屬也伐英氏不克而移兵滅項項必弱於<lb/>
　英氏也大者畏之彊者怯之小弱者滅之齊桓之德<lb/>
　大不能及楚次不能制英氏而區區之項何足滅哉<lb/>
　俘其囚於?莽之中地不足以益中國賦不足以?<lb/>
　囷倉而徒勤兵於?是亦滅一國耳聖人以為無足<lb/>
　?貶故承上伐英氏之文不再舉齊人也說者以為<lb/>
<pb n="2a"/>
　魯滅之且向滅國無有書滅者取邿取鄟皆滅也諱<lb/>
　滅以取書何得於滅項獨不諱也此承上之文與及<lb/>
　江人黃人伐陳之義同伐陳間一秋字滅項間一夏<lb/>
　字說者以其不連屬遂移以為魯書時書月記事之<lb/>
　體豈間一時遂以為兩國之事哉其為說亦固矣<lb/>
秋夫人姜氏?齊侯于卞<lb/>
　齊侯歸自?道由乎魯夫人?其至也?之于卞非<lb/>
　禮也于時公未至而夫人出?婦人既嫁從夫公不<lb/>
<pb n="2b"/>
　在而夫人出境?齊侯僖公閨門之令可知也此尤<lb/>
　甚于陽穀之?陽穀之?公與俱行今夫人獨?之<lb/>
　則夫人蓋亦?矣父母存歸?可也?父于境上得<lb/>
　為禮乎<lb/>
九月公至自?<lb/>
　?淮而反飲至于廟也觀詩人頌服淮之事則公之<lb/>
　至蓋亦矜其有功矣有功而矜中人之常情也至而<lb/>
　有功雖矜猶予之不予之無以見無功而至者之罪<lb/>
<pb n="3a"/>
　也<lb/>
冬十有二月乙亥齊侯小白卒<lb/>
　修?者王修外者霸何謂?根諸心之謂?何謂外<lb/>
　徇於物之謂外王霸之道均依仁仗義也均伐叛討<lb/>
　逆也均安中國尊王室也而王以王霸以霸何哉?<lb/>
　外之異也王者之治在正心誠意初以修身不期於<lb/>
　齊家而家正不期於治國而國定不期於平天下而<lb/>
　天下安非不期也修於?而應於外非有心以期之<lb/>
<pb n="3b"/>
　也故仁本諸心不期愛人而人懷其仁義本諸心不<lb/>
　期服人而人服其義叛者伐之逆者討之非茍利其<lb/>
　叛逆而為已功也心於除患而已中國未安吾安之<lb/>
　亂?未攘吾攘之非取安中國之?而必攘亂?之<lb/>
　名也心於濟世而已霸者則不然有其跡而無其真<lb/>
　豐於外而慊於?曰吾不愛人人且以我為不仁姑<lb/>
　愛之吾不正已人且以我為不義姑正之叛者固於<lb/>
　已無損而逆者固於已無傷然置而不問則吾無伐<lb/>
<pb n="4a"/>
　叛討逆之功中國未安必有安之者?亂未攘必有<lb/>
　攘之者然使人安之使人攘之則名在人已安之而<lb/>
　已攘之則利在已曷攘而安之乎故凡王者之所修<lb/>
　皆在?也霸者之所修皆在外也修?者逸修外者<lb/>
　勞故王者之修無勤怠而霸者之修有勤怠修?者<lb/>
　本於心遇機之來則應之機靜則止何勤何怠修外<lb/>
　者本諸物物來無窮而智力有限運吾智而智日深<lb/>
　養吾力而力日贍則物至能應之而無虞吾之智一<lb/>
<pb n="4b"/>
　昏而力一挫則事至有所不能籌物至有所不能支<lb/>
　日勤而無怠可也一日少懈則智力有窮矣齊桓五<lb/>
　霸之盛其初?北杏以求諸侯諸侯未和伐宋以為<lb/>
　鄄之?伐鄭而為幽之盟諸侯無貳矣而後伐戎伐<lb/>
　徐徐戎率服則救鄭以示威於南伐山戎以示威於<lb/>
　北定魯之難救邢之危衛滅而齊封之杞滅而齊城<lb/>
　之?之諸侯一德事齊可以南征楚也則?江黃以<lb/>
　掎楚之後取舒庸以折楚之臂然後興次陘之役成<lb/>
<pb n="5a"/>
　召陵之功則攘亂?之功成矣外雖定而王室未?<lb/>
　於是為首止之?定世子之位以示諸侯尊王之心<lb/>
　襄王踐阼又為之合葵丘之?率諸侯以聽於冢宰<lb/>
　興曠世不行之大禮以令天下而王室定矣?和諸<lb/>
　侯外攘彊楚上定王室桓公蓋以三王之功不我過<lb/>
　也則怠心生狄滅?齊不問楚滅黃齊不救狄侵衛<lb/>
　齊不知既而楚諜知其怠而易與也於是深履東夏<lb/>
　而伐徐桓公合八國諸侯於牡丘顧望不進乃命大<lb/>
<pb n="5b"/>
　夫救之而徐卒底於敗雖伐厲伐英氏桓公皆不親<lb/>
　也卒之?寵如林閨門無法一身未瞑六子為仇歛<lb/>
　不以禮葬不以時一桓公耳而前日之桓公非今日<lb/>
　之桓公何也勤怠之殊也勤怠之意何從生修外而<lb/>
　不修?也蓋修?者逸?既一定則事物之來惟所<lb/>
　應之修外者勞一日不修則事有所不濟而前功皆<lb/>
　廢矣聖人治天下之道不外於大學中庸大學中庸<lb/>
　皆修?者也修外者聖人所不?然於春秋若予桓<lb/>
<pb n="6a"/>
　公者權也於春秋而不予桓公則天下其胥為夷乎<lb/>
　孔子予之而孟子鄙之孔子予之權也權以濟時為<lb/>
　重孟子鄙之者正也正以垂萬世之法孔孟相濟後<lb/>
　世可鑒焉不相濟不足為孔孟<lb/>
十有八年春王正月宋公曹伯衛人邾人伐齊<lb/>
　吾讀春秋竊不喜學者以傳溷經茍平定心氣以經<lb/>
　明經若其不可通不得已而后求之傳然必合經文<lb/>
　而無牴牾則從之不然則無取也吾讀春秋至此間<lb/>
<pb n="6b"/>
　有不可考而求傳者五隱二年鄭人伐衛經無兵端<lb/>
　莊十七年齊人執鄭詹僖四年齊人執陳濤塗經無<lb/>
　罪端十五年晉侯及秦伯戰於韓經有事端亦無兵<lb/>
　故今齊桓卒未葬而宋及三國伐齊則事端兵故經<lb/>
　皆無其文黎淳以為宋襄欲霸伐齊以立威此固求<lb/>
　其端而不得姑為是說也然宋襄方欲霸外裔狄征<lb/>
　小國可也何遽伐?以取不順之名哉必不然矣諸<lb/>
　侯繼世嫡庶之分長?之序兄弟之?此經所不能<lb/>
<pb n="7a"/>
　詳學者當質之史左氏雖非史官而其傳聞者蓋亦<lb/>
　史爾其附?者固不可信而嫡庶長?兄弟之詳非<lb/>
　左氏無以考如曹羈出奔陳赤歸于曹一事左氏不<lb/>
　載其故二傳遂興猖狂之說則左氏於此亦不可盡<lb/>
　廢也特考其事斷以經文而定其?貶可也按經十<lb/>
　七年冬十有二月書齊侯小白卒至今年秋八月而<lb/>
　後書葬非亂不如是之緩也其亂也何故左氏曰齊<lb/>
　侯好?多?寵?嬖如夫人者六人長衛姬生無虧<lb/>
<pb n="7b"/>
　少衛姬生惠公鄭姬生孝公葛嬴生昭公密姬生懿<lb/>
　公宋華子生公子雍公與管仲屬孝公於宋襄公寺<lb/>
　人貂有寵於公公許之立無虧公卒貂立無虧宋襄<lb/>
　伐齊納孝公殺無虧以是觀之則宋襄者齊之荀息<lb/>
　也知奉齊侯之遺言而不計其所納者之正不正也<lb/>
　立子以嫡無嫡以長齊之六子均庶也均庶則無虧<lb/>
　長長當立矣而托孝公於宋何耶母寵則子尊桓公<lb/>
　之私也宋襄方有圖霸之謀而首從齊於邪非義也<lb/>
<pb n="8a"/>
　逐人之正而納不正故聖人不書納不與其納如?<lb/>
　于袲伐鄭不書納突也然則?貶矣何以書爵蓋致<lb/>
　是之師者桓公也其實不?於宋故書爵以見兵自<lb/>
　齊招非宋之罪不書納所以見宋之不當納也?貶<lb/>
　自著矣<lb/>
夏師救齊五月戊寅宋師及齊師戰于甗齊師敗績狄<lb/>
救齊<lb/>
　公義之在天下無不同之孔子曰言忠信行篤敬雖<lb/>
<pb n="8b"/>
　蠻貊之邦行矣言不忠信行不篤敬雖州里行乎哉<lb/>
　公義亦然動而合乎義則?者亦從動而非義則雖<lb/>
　父子之親有所不允而?於人乎齊立無虧義也宋<lb/>
　納孝公非義也師與狄救齊以定無虧宋及三國伐<lb/>
　齊以納孝公二者曲直已判矣然救無虧而無虧殺<lb/>
　納孝公而孝公立則安在夫義也蓋義不在乎勝敗<lb/>
　之間公義而敗其義固存也不義而勝義且安在哉<lb/>
　聖人不以勝敗為?貶而以公義定邪正故?書救<lb/>
<pb n="9a"/>
　而狄亦書救魯則然爾而狄何為者也聖人不以其<lb/>
　狄惟其公義而已故不書伐而書救救者善則伐者<lb/>
　不善矣凡師以被伐為主而甗之戰以宋為主疾宋<lb/>
　也前日伐齊者四國今日及戰獨書宋師非三國不<lb/>
　與也以宋師獨戰而略三國誅宋重矣嗚呼一舉而<lb/>
　敗人之兵易人之君既而齊之亂者四世至頃公而<lb/>
　後定蓋基於此戰也則宋雖勝而罪無以逃我師及<lb/>
　狄雖敗而有餘義矣雖然此豈獨宋之罪哉齊桓在<lb/>
<pb n="9b"/>
　位四十三年南征北伐九合?后霸業甚偉而?不<lb/>
　能定一世子明長?嫡庶之分囁嚅其言模稜其手<lb/>
　於?嬖之間不能割害存義以先定社稷大計乃垂<lb/>
　死而託子於人使長?先?儲貳素定則子吾子也<lb/>
　何?乎人今無虧長而托昭於宋則是知昭不當立<lb/>
　而懼其不得立使昭當立國其國也何以託為知其<lb/>
　不正而託於人是自招禍也宋以同盟之故而受其<lb/>
　一言之託能遂已乎宋兵至則齊宋為仇而六子之<lb/>
<pb n="10a"/>
　死生二國之勝敗在所不能免也則夫無虧之殺桓<lb/>
　殺之齊師之敗桓敗之齊四世之亂桓亂之禍皆自<lb/>
　求特假手于宋爾春秋之法誅罪之根源吾於此而<lb/>
　知齊桓之罪重於宋襄也<lb/>
秋八月丁亥葬齊桓公<lb/>
冬邢人狄人伐衛<lb/>
　邢也衛也初皆狄之仇也齊桓並遷而城之避狄患<lb/>
　也今桓公目未瞑而邢叛中國以從狄且仇於衛夫<lb/>
<pb n="10b"/>
　邢衛均患於狄二國俱遷則相援而抗狄可也今乃<lb/>
　叛已之援而從?又反兵以自伐其援邢之為邢虞<lb/>
　公之流也故不數年而為衛所滅非不幸矣說者疑<lb/>
　狄不當書人而書人以為進之又無可進之理遂謂<lb/>
　伐衛所以救齊且宋人夏敗齊師無虧已死孝公已<lb/>
　立桓公已葬今冬伐衛何與於齊其不達理一至於<lb/>
　此耶狄書人便文爾如襄五年戚之?書吳人鄫人<lb/>
　?不可曰吳鄫人也故十四年向之?復書吳而已<lb/>
<pb n="11a"/>
　今日狄與邢伐衛二十年狄與齊盟皆書人至二十<lb/>
　一年狄獨伐衛則復書狄而已與吳人書人之義同<lb/>
　皆便文爾無用鑿說<lb/>
十有九年春王三月宋人執滕子嬰齊<lb/>
　齊桓圖霸先滅譚譚子奔莒聖人於齊書師以予之<lb/>
　而譚子不名則若無罪今宋襄圖霸而先執滕子嬰<lb/>
　齊聖人於宋書人以責其?於滕子書名以著其有<lb/>
　罪無罪而滅者聖人許之有罪而執者聖人責之如此<lb/>
<pb n="11b"/>
　則春秋之法不可曉然則聖人之意何以辨蓋莊公<lb/>
　之世天下未有興霸之基桓公創興之于時楚入蔡<lb/>
　視中國若無人桓公起而滅譚所以示威於楚也創<lb/>
　興霸業而不假以權許以威則無以威諸侯故聖人<lb/>
　書師以許之然譚子不名無罪也雖無罪猶許其滅<lb/>
　以立威也今宋襄嗣齊之霸蓋有其基矣猶安靖小<lb/>
　國協比諸侯則霸業復興矣乃執小國之君以肆其<lb/>
　虐何以霸為故書人以罪其非霸討滕子書名以見<lb/>
<pb n="12a"/>
　雖有罪非所當執也聖人用法各適其宜矣若是觀<lb/>
　之則春秋豈可以例求乎<lb/>
夏六月宋公曹人邾人盟于曹南<lb/>
　君子有為善之心聖人不沮也與其進不保其?也<lb/>
　?而善因其善而旌之?而惡即其惡而誅之無私<lb/>
　也齊桓有圖霸之心宋襄亦有圖霸之心均欲為善<lb/>
　聖人何以沮之故北杏之?諸侯皆人齊獨書爵曹<lb/>
　南之盟二國皆人宋獨書公其所以開為善之路則<lb/>
<pb n="12b"/>
　同而異日之功罪聖人安能保之哉然不予之於始<lb/>
　無以責其終獨觀其所以副聖人之責者何如爾予<lb/>
　桓公於始而終成九合諸侯之功予宋公於始而終<lb/>
　為天下之辱聖人亦即其功罪而誅賞之以示勸懲<lb/>
　於天下後世也不然今日之盟聖人不予之則他日<lb/>
　之罪何以致其貶哉故予之所以責之也<lb/>
鄫子?盟于邾己酉邾人執鄫子用之<lb/>
　邾人?鄫子說者疑之一以為邾一以為宋以為邾<lb/>
<pb n="13a"/>
　擅用之則後無宋伐邾之事以為宋用之則上無宋<lb/>
　人使之之文然鄫?盟實來?宋不?邾也如單伯<lb/>
　?伐宋之類也則鄫之後?是得罪於宋非得罪於<lb/>
　邾也鄫與邾無憾邾何得戕之使鄫將?宋邾執而<lb/>
　用之則宋必有以忿於邾豈遂置而不問耶則用鄫<lb/>
　子者宋公意也然不書使之者宋以意諭之而用之<lb/>
　之際宋公不在也故以邾用之為文以地考之鄫?<lb/>
　今之沂州邾在?之西宋即今之應天曹南介於邾<lb/>
<pb n="13b"/>
　宋之間自宋之曹自曹之邾自邾而後至鄫則鄫之<lb/>
　來?道必出於邾矣邾宋既為曹南之盟則邾子東<lb/>
　歸邾宋公南歸宋宋公無由復如邾也則必諭邾人<lb/>
　以執鄫之意矣邾子?其至數其後?之罪執而用<lb/>
　之則用之雖假手於邾實宋公意也苟非宋意邾子<lb/>
　其敢爾哉使非宋意而邾擅用之則宋必仗義以伐<lb/>
　邾何得無伐邾之事也則夫用鄫子者宋公審矣然<lb/>
　聖人不書使之者蓋因其隱情而惡自見焉宋公固<lb/>
<pb n="14a"/>
　知用人者天下之無道無道而已自為之則天下必<lb/>
　有以議已於是移其惡於邾使若邾人自用之則其<lb/>
　罪不在宋也聖人因其實而書之以見隱情焉或者<lb/>
　遂移罪於邾是投宋公之姦而中其移惡之計也豈<lb/>
　春狄哉若夫不重傷不禽二毛不鼓不成列皆天下<lb/>
　之姦謀欲以是而釣仁義之名也茍觀其外而不察<lb/>
　其中失罪人矣<lb/>
秋宋人圍曹<lb/>
<pb n="14b"/>
　齊為北杏之?而宋叛齊嘗伐之宋為曹南之盟而<lb/>
　曹叛宋亦圍之然齊伐宋而宋服遂同鄄之?宋圍<lb/>
　曹而曹不屈卒同鹿上之盟何哉宋之所以伐曹者<lb/>
　非其道也前日曹南之盟同盟者邾曹而已邾人歸<lb/>
　而用鄫子天下之大無道也而宋不問曹小不順則<lb/>
　兵環其壘曹安得服乎邾用鄫子而宋不責必宋使<lb/>
　之也已為不道而移惡於同盟曹茍從之則亦將移<lb/>
　惡於曹矣曹之叛厥有由哉雖築室反耕有所不屈<lb/>
<pb n="15a"/>
　圍何足以屈之?曹之卒不服也<lb/>
衛人伐邢<lb/>
　報伐衛也<lb/>
冬?陳人蔡人楚人鄭人盟于齊<lb/>
　嗚呼齊之?為桓公之辱大矣桓公以四十年圖霸<lb/>
　中國而服楚於召陵艱乎為力哉今桓之葬墳土未<lb/>
　乾而諸侯召楚人以盟于其側諸侯則然爾而孝公<lb/>
　非桓之子乎父攘之以除中國之患子盟之以為天<lb/>
<pb n="15b"/>
　下之害人之賢不肖父子之間遂爾霄壤耶吾知桓<lb/>
　公在泉之靈蓋不勝其憤也自莊公之世楚雖暴橫<lb/>
　蓋未嘗至齊伐蔡伐鄭至蔡鄭而已?人來聘敗徐<lb/>
　婁林至魯徐而止齊蓋距楚數千里也齊逼東海楚<lb/>
　臨南海今楚直盟于齊則自齊以南數千里皆楚矣<lb/>
　嗚呼悲夫觀乎此而後知齊桓之霸果有功於天下<lb/>
　孔子以為一匡天下而嘆其仁非侈言也今桓沒未<lb/>
　幾而已折而從于楚君子於此不能不思古也然是<lb/>
<pb n="16a"/>
　盟也非諸侯召之則楚未必至此而為是者陳蔡鄭<lb/>
　之罪也三國近楚故召而至焉彼陳鄭者亦嘗蒙桓<lb/>
　之庇乎何忍遺桓之辱也楚之橫行中夏實自齊之<lb/>
　盟始其後陳蔡首被其滅鄭無?不受其兵非不幸<lb/>
　也聖人於此一舉而人之無夷狄之辨蓋憤其為禍<lb/>
　首而且貽齊桓之辱也此皆諸侯爾說者以為微者<lb/>
　何益於盟哉鄭係楚下推楚而下之也中國之微一<lb/>
　至是乎<lb/>
<pb n="16b"/>
梁亡<lb/>
　書曰自作元命又曰自作孽不可逭則人之禍福無<lb/>
　不自己求之今梁亡必有滅之者矣而聖人捨其滅<lb/>
　國之罪而以自亡為文信乎梁君之自作孽也然其<lb/>
　所以自作孽之故三傳異文左氏以為好土功何休<lb/>
　以為峻刑罰穀梁以為?湎酒色要之三者均自作<lb/>
　孽名殊而罪一也嗚呼觀乎此君子其可以不自修<lb/>
　乎鄭?其師自?也齊?于遂自?也梁亡自亡也<lb/>
<pb n="17a"/>
　若然者皆非舊史之所能及皆聖人因事考情以立<lb/>
　文也如日月之明因物賦影而無不象之故曰非聖<lb/>
　人不能修也<lb/>
二十年春新作南門<lb/>
　新者有故也作者改作也魯人為長府閔子騫曰仍<lb/>
　舊貫如之何何必改作孔子以為言之中故改作非<lb/>
　聖人之所欲也然如太室屋壞所當新而不新以?<lb/>
　其壞則有罪矣則夫新者所當新而作者不必改作<lb/>
<pb n="17b"/>
　其譏在作而已茍直書作南門則嫌于初無而創之<lb/>
　故曰新作而?南門法門也譏僭爾僭非自僖始因<lb/>
　新作而見焉南門非一門庫門天子?門雉門天子<lb/>
　應門皆天子之禮管仲屏塞門孔子譏其僭邦君新<lb/>
　作南門聖人譏其僭天子也?文王之詩也其詞曰<lb/>
　迺立?門?門有伉迺立應門應門將將文王為西<lb/>
　伯不敢用天子之禮?門應門皆諸侯之制也天子<lb/>
　之?門則加以庫雉魯僭天子之制則今作南門乃<lb/>
<pb n="18a"/>
　庫門雉門爾定三年新作雉門蓋亦仍其舊而新之<lb/>
　因其新作以書僭所以示制也<lb/>
夏郜子來朝<lb/>
　郜之滅久矣隱十年公敗宋師取郜取防即其地也<lb/>
　桓三年又取郜大鼎于宋則郜為宋滅其地入魯而<lb/>
　分器亦在魯矣安得郜子哉今而來朝必魯?封之<lb/>
　以為附庸也其地近單州在魯宋之兩間其先蓋文<lb/>
　王之子所封與魯同姓則宋滅之而魯封之審矣公<lb/>
<pb n="18b"/>
　羊以為失地之君春秋至此八十三年失地之君猶<lb/>
　在乎其說?矣<lb/>
五月乙巳西?災<lb/>
　祭義大昕之朝君皮弁素積卜三?之夫人世婦之<lb/>
　吉者使入蠶于蠶室則諸侯蓋有三?之制也諸侯<lb/>
　三歸夫人居中?左媵居西右媵居東則西?左媵<lb/>
　之居也穀梁以為閔??矣?必以諡如煬?僖?<lb/>
　之類耳若閔?安得曰西?哉蓋穀梁不考三?之<lb/>
<pb n="19a"/>
　制也然則何以書記災也<lb/>
鄭人入滑<hi>左滑人叛鄭而服于衛</hi>
　莊十六年幽之盟滑伯與之則滑蓋與鄭同盟者自<lb/>
　後不與?盟蓋滑為晉與國服役於晉爾齊桓之霸<lb/>
　諸侯不敢擅侵伐今中國無霸鄭陵小國而以兵入<lb/>
　之計滑必近於鄭其地在今之河南緱氏其後十有<lb/>
　三年秦人入滑遂為秦所滅<lb/>
秋齊人狄人盟于邢<lb/>
<pb n="19b"/>
　初邢有狄患桓公?狄而城邢今邢不支折而從狄<lb/>
　蓋若不得已也而孝公桓之子其庸懦固不足以庇<lb/>
　邢而制狄姑斬然自立無與邢之喜戚可也今乃下<lb/>
　從之而參盟于邢使其念威之嘗疾於已也匕首竊<lb/>
　發於牲壇之間孝公其殆哉則邢之盟無益於庇邢<lb/>
　且自投不測吾為之懼矣前日盟楚今日盟狄楚與<lb/>
　狄皆父子之仇而屈已從之屈於諸侯猶可也屈於<lb/>
　狄楚則事仇矣惜夫桓公賢而後嗣之不令也如此<lb/>
<pb n="20a"/>
　奈何<lb/>
冬楚人伐隨<lb/>
　楚自敗徐之後至是五載雖齊桓既沒中國無霸主<lb/>
　而楚未嘗以兵加中國者蓋欲以盟?求諸侯也前<lb/>
　日齊之盟諸侯未一而宋襄亦有圖霸之心於是楚<lb/>
　成知諸侯不可以誘而致也故伐隨隨雖近楚然漢<lb/>
　東之大國非江黃之伍必恃其?大而不事楚楚伐<lb/>
　之所以懲不服以威諸侯也故明年遂從鹿上之盟<lb/>
<pb n="20b"/>
　宋齊實先楚蓋不平焉是以秋為盂之?則執宋公<lb/>
　以伐宋觀乎此則伐隨之役在諸侯不在隨也特假<lb/>
　隨以恐諸侯耳<lb/>
二十有一年春狄侵衛<lb/>
　狄侵衛為邢也十八年邢狄伐衛十九年衛人伐邢<lb/>
　邢蓋弱於衛爾既結怨於衛非借援於人無以敵之<lb/>
　去年齊人狄人盟於邢求援於齊狄也齊知其不義<lb/>
　而莫從而狄實與衛為世仇故為邢侵衛夫邢衛同<lb/>
<pb n="21a"/>
　姓也不能以小事大而交為仇敵然其兵端實啟於<lb/>
　邢使邢敵於衛猶曰兄弟交惡爾今外誘狄以侵衛<lb/>
　是外與盜賊為親而?與兄弟為仇卒為衛所滅非<lb/>
　不幸也或者知責衛滅同姓而不知邢有以自取也<lb/>
宋人齊人楚人盟于鹿上<lb/>
　嗚呼愚哉宋襄之圖霸也齊桓之興協比諸侯輯?<lb/>
　東夏垂二十年?外無患小大一德而後敢問包茅<lb/>
　之貢於楚故能一舉而屈之今襄以孑然之宋外無<lb/>
<pb n="21b"/>
　蚍蜉蟻子之援執滕子虐鄫君賈怨於曹結憾於魯<lb/>
　諸侯無小大皆哆然外之獨齊孝以其納已之故不<lb/>
　得已而從焉然前冬蓋亦同楚人之盟矣保其無二<lb/>
　心於宋哉乃一旦?楚人於鹿上之盟欲以隻牲尺<lb/>
　書服虎狼之楚吾於是知其大愚而不移蹈死地而<lb/>
　不恐者也夫天下所?乎霸者以其能?撫外攘故<lb/>
　諸侯恃以安靖而服從強暴有所畏忌而不敢陵犯<lb/>
　今宋襄結仇於四鄰國人且不順而?於諸侯乎乃<lb/>
<pb n="22a"/>
　召楚人于境?以盟之夫鹿上宋地也引虎入閨闥<lb/>
　婦人孺子為之戰恐而襄公更以為安非愚固如是<lb/>
　乎幸脫摶噬其亦幸矣而秋又?之虎口安能屢逃<lb/>
　哉宜其見執也<lb/>
夏大旱<lb/>
　雩而得雨書雩雩而不得雨書旱經書大旱者二記<lb/>
　災之甚也記災所以憂民<lb/>
秋宋公楚子陳侯蔡侯鄭伯許男曹伯?于盂執宋公<lb/>
<pb n="22b"/>
以伐宋<lb/>
　宋襄之庸諸侯不與結怨賈憎四鄰疾之盂之?蓋<lb/>
　措之積薪之上而火其下襄不自警攝衣而登之不<lb/>
　恐也嗚呼危哉夫宋所恃者有恩於齊而已前日鹿<lb/>
　上之盟幸脫虎口者以齊在也今齊懼楚而不至陳<lb/>
　蔡鄭許皆楚之黨而曹又宋之讎也既坐積薪之上<lb/>
　四鄰一爇吾尚何逃見執固無疑矣然宋公不道實<lb/>
　中國也楚子雖?蓋?蠻也諸侯疾宋固爾從<lb/>
<pb n="23a"/>
　而執中國之君其可乎今執宋公者楚子也而聖人<lb/>
　以諸侯共執為文實諸侯執之而藉手於楚矣齊襄<lb/>
　公無禮義而求大功不修德而求諸侯詩人刺之日<lb/>
　無田甫田維莠驕驕言不務耘其田而徒望秋穫也<lb/>
　今宋襄又萬萬於齊襄之下者矣豈但無禮義而不<lb/>
　修德哉直愚而已雖然彼其身投虎口身辱國危抑<lb/>
　亦甚矣君子矜其愚可也尚何譏故齊襄是刺而宋<lb/>
　襄無詩蓋國人矜其愚乎聖人於執宋公不書楚子<lb/>
<pb n="23b"/>
　誅諸侯也書執書伐甚之也<lb/>
冬公伐邾<lb/>
　邾自元年從檉之?僖公惡其不附已而從齊也故<lb/>
　敗邾師于偃蓋邾實魯之附庸其先儀父未命服役<lb/>
　於魯至齊桓之霸請王命以爵之為子故偃然以五<lb/>
　等自居從霸主?盟而不附於魯故檉之?歸未及<lb/>
　國而公敗其師其後終齊桓之世不敢從齊?盟者<lb/>
　懲於偃之敗也桓公既沒宋納孝公僖救齊不克蓋<lb/>
<pb n="24a"/>
　讎於宋也邾子於是首從宋為曹南之盟宋方圖霸<lb/>
　脅宋以抗魯今宋為楚所伐不暇庇邾矣故公伐邾<lb/>
　責其不附於魯也其事張本甚明左氏求其說而不<lb/>
　得因設滅須句之事辭費而義寡學者無取焉<lb/>
楚人使宜申來獻?<lb/>
　盂之?魯侯不從楚蓋憾於魯既而執宋公以伐宋<lb/>
　使?申來獻?威魯也古者諸侯獻戎?於王王以<lb/>
　警四方今?蠻仇中國反以諸侯之?警諸侯衰亂<lb/>
<pb n="24b"/>
　甚矣故聖人於楚前書爵而此書人奪其?也書?<lb/>
　不書宋不予楚之?宋也然獻?於魯魯亦恐矣故<lb/>
　十二月遂從薄之盟然恐而從猶愈乎無故而從之<lb/>
　者矣<lb/>
十有二月癸丑公?諸侯盟于薄釋宋公<lb/>
　執宋公楚子也春秋以諸侯共執之釋宋公亦楚子<lb/>
　也春秋以諸侯共釋之雖執之釋之諸侯莫不與其<lb/>
　謀而實制於楚也聖人不書楚執而楚釋之所以見<lb/>
<pb n="25a"/>
　諸侯非楚人可得執而釋之也書諸侯亦所以病諸<lb/>
　侯矣惡其從?楚而執中國也然則執之為諸侯之<lb/>
　罪也釋之為諸侯之功歟曰功在魯不在諸侯也罪<lb/>
　在諸侯不在魯也魯何以為功乎蓋楚之執宋公所<lb/>
　以求諸侯也前日?于盂魯不至魯不至魯之義可<lb/>
　見爾楚雖憾之其實要其至所以來諸侯也故使宜<lb/>
　申來獻?以威我魯恐而後從之使魯不從楚未必<lb/>
　釋宋公也何則彼豺狼之性執宋公而諸侯不服則<lb/>
<pb n="25b"/>
　將逞其虐焉今宋公未釋而魯至故楚喜而釋之則<lb/>
　釋宋公者本於公之??也雖釋之執之公無以制<lb/>
　楚而其實則因公之來而釋之故曰功在魯也前日<lb/>
　執之而公不與今日釋之而公在焉雖公之?也不<lb/>
　為釋宋公而?而宋公之釋實因公之來而釋之則<lb/>
　公為有功於宋矣凡諸侯執而反書歸而宋公書釋<lb/>
　不書歸蓋歸者若自歸歸在我也釋者在彼釋之制<lb/>
　在人也若曰諸侯不?則宋公不得釋也此所以重<lb/>
<pb n="26a"/>
　楚之惡亦以病宋公也投其機而不能自脫待人而<lb/>
　後脫也<lb/>
二十有二年春公伐邾取須句<lb/>
　?句邾邑也左氏以為國曰邾滅須句公伐取之反<lb/>
　其君若是則魯之?事春秋當書邾滅須句須句子<lb/>
　來奔公伐邾歸須句子于須句如歸邾子益之文然<lb/>
　後為顯今直書公伐邾取須句如莒人伐把取牟婁<lb/>
　之類爾安可以須句為國今既取之則滅矣至文七<lb/>
<pb n="26b"/>
　年安得公又伐邾取須句也則知須句邾邑今取以<lb/>
　責邾之不服其服則又反之至文公之世又伐而取<lb/>
　之也公以邾之役於宋脅宋以抗魯故前年伐之今<lb/>
　又伐以取其邑必其服也無庸以邑為國自立異說<lb/>
　而尚口乃窮也<lb/>
夏宋公衛侯許男滕子伐鄭<lb/>
　鄭人從楚力不支也宋伐鄭以責其從楚鄭則弱矣<lb/>
　宋方脫於纍囚之末宋何彊哉已不能抗楚而甘就<lb/>
<pb n="27a"/>
　執辱何以責鄭之弱而附楚也夫鄭人者亦豈樂侏<lb/>
　<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>而惡禮義之邦哉勢弱矣中國盛從中國楚盛則<lb/>
　從楚前日齊桓之霸中國有足恃者則鄭雖數被楚<lb/>
　兵而不叛也今鄭依宋而不叛宋能抗楚而安鄭乎<lb/>
　不能也不能而責服於鄭吾見宋襄之不自量矣曷<lb/>
　自守其國而無為楚所伐鄭之叛服非宋所宜問也<lb/>
秋八月丁未及邾人戰于升陘<lb/>
　升陘魯地也邾伐我也公二年之間再伐邾一取其<lb/>
<pb n="27b"/>
　地亦酷矣宜邾之必有以報魯也然邾以蕞爾之邦<lb/>
　再受魯兵而不屈且稱兵以?魯地則其心蓋有所<lb/>
　不恝然者矣魯之所以責邾者以其已之附庸而不<lb/>
　朝不貢且外附於宋也而魯天子之臣亦何有一介<lb/>
　如周尺帛登於王府哉而楚周之叛國也魯實從之<lb/>
　則無怪夫附庸而不服且外比於宋也治人不治反<lb/>
　其敬必已有所不敬而後得人之不服僖公魯之賢<lb/>
　君亦當有以念此也彼區區之邾何足服哉治吾之<lb/>
<pb n="28a"/>
　所不敬者邾當自來今邾以偏師犯魯境而魯不免<lb/>
　於敗蓋我曲而敵直也?戰不書敗書戰即敗矣蓋<lb/>
　為?諱也?以諱為貶?不書公亦為?諱也不書<lb/>
　敗不書公其貶可知故云?以諱為貶<lb/>
冬十有一月己巳朔宋公及楚人戰于泓宋師敗績<lb/>
　楚人伐宋以報伐鄭之師也宋不自量杖尺八馬箠<lb/>
　以觸虎之怒固不能損虎一毛而遭其噬嚙無足詫<lb/>
　者彼方脫釁鼓之餘而歸不能責躬自咎?輯其國<lb/>
<pb n="28b"/>
　外和四鄰修德養威待時而動乃以區區三小國之<lb/>
　師以伐鄭鄭不可得而楚肆其暴一戰奔北幾至於<lb/>
　亡此誰之咎哉宋自取也敗則俄頃而尚以不重傷<lb/>
　不禽二毛不鼓不成列以要義兵之名此吾又哂其<lb/>
　甚愚也夫兵動必以義戰必以謀雖湯武之師不免<lb/>
　乎此以至仁伐不仁以義伐不義此天下之義也若<lb/>
　夫臨戰則非謀有所不能濟且我以義自持曰不正<lb/>
　無動可也敵人者亦肯如吾之不動以守正乎彼以<lb/>
<pb n="29a"/>
　謀至而我以正待之是坐而待縛也武王伐紂之師<lb/>
　可謂義矣而太公問荅之書是為六韜其間?謀?<lb/>
　計變若鬼神而謂武王之師為不義可乎夫義不義<lb/>
　在未戰之前平日為不義而臨陣決戰乃曰吾必義<lb/>
　義豈在坐作進退間哉在易之師彖曰師?也貞正<lb/>
　也剛中而應行險而順以此毒天下而民從之吉所<lb/>
　謂中正而順義也以義動則雖毒天下而民從之豈<lb/>
　恤夫重傷而禽二毛耶牧野之師至於血流漂杵是<lb/>
<pb n="29b"/>
　武王之戰不如宋襄公之義以襄公加武王之上後<lb/>
　世其允乎彼不自量而招楚兵力蓋不支知不免於<lb/>
　敗矣無以藉口乃假區區婦人之仁以要大義之名<lb/>
　而公羊遂以為文王之戰嗚呼今有人焉平日為盜<lb/>
　及其敗也引頸就戮曰吾義士也君子遂以為比干<lb/>
　之徒歟若公羊者可謂與人而不酌其輕重者也文<lb/>
　王亦嘗執滕君用鄫子投虎口脫纍囚乎吾不咎其<lb/>
　與宋襄之過而竊憤其待文王之薄也<lb/>
<pb n="30a"/>
二十有三年春齊侯伐宋圍緡<hi>皆罪孝公</hi>
　嗚呼齊孝斯舉可謂以怨報德爾孝公之得齊宋<lb/>
　故也甗之戰宋襄為之敗齊師殺無虧拒魯?狄以<lb/>
　納之其德大矣宋為曹南之盟以求諸侯齊宜從而<lb/>
　不從乃?楚子于齊以移其諸侯及盂之?宋襄之<lb/>
　投不測而齊不救既而與釋宋公者魯也齊不在焉<lb/>
　今宋不幸為楚所敗奔北之餘國幾不國而齊孝利<lb/>
　其危而伐之且圍其邑噫人之非人一至此哉蛇雀<lb/>
<pb n="30b"/>
　無知猶將報德人固如是耶此乃君子所不齒而聖<lb/>
　人書爵所以愧之也伐國而圍邑甚矣書伐併書圍<lb/>
　重其罪也惟新城之圍則有其故不在此例<lb/>
夏五月庚寅宋公茲父卒<lb/>
　吾嘗論齊桓之霸以謂修外而不修?故不免於怠<lb/>
　若宋襄者所謂?外兩不修而至於亡者也徒見齊<lb/>
　桓以區區諸侯而霸天下而不知其所以霸天下者<lb/>
　何修而至此也彼其受齊桓將死之託而納孝公遂<lb/>
<pb n="31a"/>
　以為霸統一旦在已故伐齊之師未反而執滕子嬰<lb/>
　齊此何名哉既執滕子則遽為曹南之盟以謂諸侯<lb/>
　無敢不從者矣既而來盟者惟二小國鄫子既期又<lb/>
　後?焉於是怒而用鄫子既為不道曹故叛之乃罄<lb/>
　兵以圍曹滕怨鄫亡曹叛邾去則宋之為宋惸然而<lb/>
　已而陳蔡又召楚人而盟于齊則東諸侯一舉從楚<lb/>
　矣乃?楚人為鹿上之盟以求諸侯夫諸侯豈可求<lb/>
　於楚哉楚得諸侯肯挈以遺宋乎此天下之謬舉也<lb/>
<pb n="31b"/>
　秋復為盂之?諸侯皆在楚疑諸侯謂天下有二霸<lb/>
　而不盡歸已也故即?而執之于薄之?脫囚以歸<lb/>
　宜其自咎而修已睦鄰養威植德外懷諸侯而徐圖<lb/>
　大舉也復不自量伐鄭以觸楚之怒以招楚兵一敗<lb/>
　塗地身傷兵喪??而死此豈諸侯叛之楚人疾之<lb/>
　也哉其所以圖霸者非其道也?不修德外不修政<lb/>
　國人不允諸侯皆貳乃以木偶之身直?不測彼蓋<lb/>
　以為齊桓霸業已授在已諸侯莫已違也嗚呼愚哉<lb/>
<pb n="32a"/>
　霸統豈可以空言受諸侯豈可以?名召之也必吾<lb/>
　有以修而致之矣齊桓圖國三十年而霸業始成宋<lb/>
　襄欲以頃刻霸天下非愚不如是之?且謬也宋襄<lb/>
　在所不責吾痛天下不幸而重罹左?之患噫微晉<lb/>
　文天下其謂何吾於此又恨晉文興之晚也襄不書<lb/>
　葬諸侯從楚不?爾無他義<lb/>
秋楚人伐陳<lb/>
　陳穆之為人吾所不識也前日齊之盟楚行天下半<lb/>
<pb n="32b"/>
　以至於齊陳召之也既而楚侵犯中國皆陳啟其釁<lb/>
　盂之?楚執宋公陳實與其謀則宋之敗皆陳為之<lb/>
　今宋襄死矣陳乃叛楚吾不知叛楚將誰依也依齊<lb/>
　與則齊孝之庸與宋襄何異初以宋襄為不足依而<lb/>
　欲他圖之今乃欲奉齊孝以抗楚是舍木偶而從土<lb/>
　偶也其受楚兵何足怪哉<lb/>
冬十有一月杞子卒<lb/>
二十有四年春王正月<lb/>
<pb n="33a"/>
夏狄伐鄭<lb/>
秋七月<lb/>
冬天王出居于鄭<lb/>
　天王出居于鄭志出入之實爾三傳鑿為異論曰天<lb/>
　子無出且出入人之常豈天子獨能入不能出耶又<lb/>
　曰王者無外故不言出出失天下也夫一視同仁王<lb/>
　者之心此所謂無外也豈謂王者一出而遂有外乎<lb/>
　一舉足而出天下遂非其天下乎書曰王出郊天乃<lb/>
<pb n="33b"/>
　雨反風禾則盡起成王一出遂有外耶康王之誥曰<lb/>
　王出在應門之?太保率諸侯入應門左康王一出<lb/>
　亦遂失天下耶易曰王用出征以正邦也若曰有外<lb/>
　則天下有警王不可出征也夫聖人書出居于鄭志<lb/>
　天王出而天下無勤王者矣非謂王不可出而出也<lb/>
　鑿為異說聾瞽後學曲禮遂有天子不言出之文其<lb/>
　文蓋生於三傳漢儒雜取春秋三?之說以立文耳<lb/>
　非春秋三傳之前先有是言也不可以此反證春秋<lb/>
<pb n="34a"/>
　學者不以易書聖人之言求之乃以漢儒之說為證<lb/>
　非所謂達者也且春秋書天王在外者三此年天王<lb/>
　出居于鄭昭二十二年劉子單子以王猛居于皇二<lb/>
　十三年天王居于狄泉王猛敬王不書出而獨襄王<lb/>
　書出此三傳所以疑而鑿為無出之論也蓋景王崩<lb/>
　嫡庶未定諸王子爭立王猛立于皇未得入成周也<lb/>
　國人殺猛將立子朝敬王立于狄泉亦未得入成周<lb/>
　也是二王者皆即其地而立非自?立而出居于外<lb/>
<pb n="34b"/>
　也其實非出安可言出今襄王自僖九年立至是十<lb/>
　六年爾叔帶逼王而王出居于鄭實自?出豈可不<lb/>
　書出斯二者文各適其事非故書出以外襄王不書<lb/>
　出以?王猛敬王也不考其事以察聖人之言妄於<lb/>
　異同之間鑿為無實之論諸儒惑之而不考正因謂<lb/>
　聖人書出所以貶襄王噫襄王之出豈得已哉聖人<lb/>
　尚忍貶之乎自古有兄弟之難者二舜有象之患周<lb/>
　公有管蔡之患舜于象則封之周公于管蔡則誅之<lb/>
<pb n="35a"/>
　皆不得已也周公上無母氏之愛而下有宗社之危<lb/>
　故?誅之以存宗社舜以頑父嚚母之所愛誅之則<lb/>
　傷孝心故封之以慰父母之靈今叔帶者惠王陳媯<lb/>
　之所愛也殺父母之所愛則與鄭莊公何異故?避<lb/>
　之而出居於鄭文武之神靈未泯天下必有勤王者<lb/>
　若不得已而遜于叔帶是亦文武之子孫耳吾何慊<lb/>
　乎哉此襄王之心也上以存孝下以存悌孝悌王者<lb/>
　之至德尚以此貶襄王可乎貶襄王則叛道害?不<lb/>
<pb n="35b"/>
　可以訓然啟諸儒叛道害?之論者自三傳天子無<lb/>
　出之論始故吾援書易聖人之言而正之無出之論<lb/>
　不足正也所不可不正者貶襄王則害?也故愚樂<lb/>
　正之<lb/>
晉侯夷吾卒<lb/>
二十有五年春王正月丙午衛侯燬滅邢夏四月癸酉<lb/>
衛侯燬卒<lb/>
　衛侯燬滅邢說者皆以為滅同姓名愚獨以為後世<lb/>
<pb n="36a"/>
　傳授之誤蓋下有衛侯燬卒之文以類誤耳春秋書<lb/>
　滅同姓者有矣而未嘗名虞滅下陽楚滅夔皆同姓<lb/>
　也何以不名楚子?誘蔡侯殺之此非同姓也何以<lb/>
　反名之則諸侯書名自有?貶非謂滅同姓也且書<lb/>
　滅其惡自著而同姓非同姓後世自辨不在書名而<lb/>
　後知其滅同姓也此傳授之誤而後世?之曲禮遂<lb/>
　曰諸侯失地名滅同姓名吾嘗考小戴禮記多漢儒<lb/>
　雜說非皆聖人之言也如中庸表記緇衣大學之類<lb/>
<pb n="36b"/>
　多漢儒之言耳其書與六經並立學者所不敢議雖<lb/>
　知其非而莫正者畏聖人也然其間與六經牴牾者<lb/>
　不辨則害道愚豈敢昌言辨之哉姑質其與春秋違<lb/>
　者以警後學無惑其言以亂春秋之?記非聖人躬<lb/>
　修修於漢儒也則其書出於春秋三傳之後蓋有援<lb/>
　春秋三傳而立文者愚請條之王制曰東夷北狄西<lb/>
　戎南蠻雖大曰子彼見吳楚之?春秋皆書子爾而<lb/>
　北燕亦在北狄秦本西戎何以書伯此附春秋以立<lb/>
<pb n="37a"/>
　文而不合者一也曲禮曰諸侯失地名彼見穀伯綏<lb/>
　來朝鄧侯吾離來朝傳曰失地之君也而郕伯來奔<lb/>
　郜子來朝傳亦曰失地之君何以不名此附三傳以<lb/>
　立文而不合者二也又曰天子不言出彼見天王居<lb/>
　于狄泉不書出而天王出居于鄭何以書出此附春<lb/>
　秋以立文而不合者三也又曰諸侯不生名彼見蔡<lb/>
　侯考父鄭伯寤生之類此卒而稱名而衛侯朔鄭伯<lb/>
　突何以未死而書名耶此附春秋而不合者四也又<lb/>
<pb n="37b"/>
　曰諸侯未及期相見曰遇彼見傳釋書遇之說曰遇<lb/>
　者不期也而公?衛侯于桃丘弗遇亦可謂未及期<lb/>
　乎又曰相見於郤地曰?彼見春秋之?無常地因<lb/>
　曰郤地而?于齊于宋亦郤地乎?春秋?遇非治<lb/>
　世之禮非周禮所謂因朝而?遇者也特侯度不謹<lb/>
　時出以謀其私而已豈可以春秋諸侯?遇為法哉<lb/>
　此附春秋以立文而不合者五也其他不能殫舉姑<lb/>
　陳其一二以見戴氏之說不可以證春秋者如此今<lb/>
<pb n="38a"/>
　衛燬滅邢乃文之誤者而曲禮亦舉以為典訓此又<lb/>
　誤之大者也且衛之滅邢固甚矣而邢之滅實有以<lb/>
　自致之且邢衛均有狄患均受齊桓之德遷而城之<lb/>
　二國既安則比以抗狄可也而邢乃叛衛從狄又脅<lb/>
　狄以伐衛衛抗狄猶懼不支邢狄合而攻衛衛蓋危<lb/>
　矣衛固無以制狄故滅邢所以奪狄之援紓國之病<lb/>
　也初邢從狄伐衛是虞從晉滅虢之計爾虢滅則虞<lb/>
　從之衛侯蓋有鑒於虞也曰吾不早滅邢則衛為邢<lb/>
<pb n="38b"/>
　狄所滅衛滅則邢亦從之故?先滅邢以?狄謀而<lb/>
　衛獲存也雖然謀則善矣其如滅國之罪何聖人自<lb/>
　十八年以至於今書邢衛之事甚詳所以著邢不當<lb/>
　附狄伐衛衛亦豈宜從而遂滅之哉二者均有罪也<lb/>
　若曰滅同姓而著其名則是春秋用法不原情而徒<lb/>
　以同姓為輕重矣故曰書名以滅文之誤也<lb/>
宋蕩伯姬來逆婦<lb/>
　諸侯嫁女於大夫以大夫同姓為主今公自主之是<lb/>
<pb n="39a"/>
　尊屈乎卑也娶妻必親迎之而伯姬為子逆婦是上<lb/>
　役乎下也公以愛其女而自主伯姬以愛其子而逆<lb/>
　之愛與禮孰重乎以愛奪禮而尊卑上下之分亂非<lb/>
　所以愛之也<lb/>
宋殺其大夫<lb/>
　稱國以殺而不名殺無罪也宋為楚所敗宋襄自取<lb/>
　之安可以責其臣今襄公死成公立而晉文即位三<lb/>
　年爾文公圖霸宋將託於晉乃歸罪於其臣以滅先<lb/>
<pb n="39b"/>
　君之?故殺其大夫大夫何罪哉故以殺無罪書也<lb/>
　餘義同莊二十六年曹殺其大夫<lb/>
秋楚人圍陳納頓子于頓<lb/>
　楚納頓子陳之罪也頓迫於陳脅其君而出之使楚<lb/>
　得以藉口仗義以納諸侯夫所貴乎中國者以其仁<lb/>
　義之足恃秉仁服義則外裔有所畏忌而不敢侵暴<lb/>
　今陳不仁不義陵頓子之小而迫逐之楚人貪惏反<lb/>
　假仁仗義而納之此誰致之也故愚以陳之罪重于<lb/>
<pb n="40a"/>
　楚聖人於頓子書納予其納也予楚所以責陳不書<lb/>
　遂一事爾圍陳所以納頓子也<lb/>
葬衛文公<lb/>
冬十有二月癸亥公?衛子莒慶盟于洮<lb/>
　莒自獲挐之後未嘗通于魯其怨亦可謂深矣衛成<lb/>
　繼立斬然在衰絰之中為?于洮以平之其為心蓋<lb/>
　有比小事大之義周禮有調人調和萬民合方氏除<lb/>
　其怨惡同其好喜則平怨于人者亦聖人之所許也<lb/>
<pb n="40b"/>
　然平莒而莒子不至以慶如?何益於平蓋平之意<lb/>
　出於衛莒蓋疑魯之不肯平也故以大夫聽命焉則<lb/>
　夫洮之盟平未成也明年向之?而後成矣<lb/>
二十有六年春王正月己未公?莒子衛?速盟于向<lb/>
　洮之盟衛成在?而莒以大夫向之盟衛以大夫而<lb/>
　莒子在?何哉愚於此見莒衛之君臣進退謹重而<lb/>
　有禮也初洮之?衛意也衛平莒魯而已不親之何<lb/>
　以必信於人故雖離苫塊之次不得不躬行也莒之<lb/>
<pb n="41a"/>
　於魯其怨舊矣今一旦復通於魯安測魯之心哉茍<lb/>
　以身餌魯魯有衷甲之變其又何逃哉故先以大夫<lb/>
　聽命而測魯之情也今向之盟莒意也莒知魯肯平<lb/>
　乎已前日洮之盟蓋已信矣今將與魯為?而已不<lb/>
　躬行非所以為平故莒子必親之而衛之平二國二<lb/>
　國既從則斯盟之信在莒魯矣衛侯何與哉故以大<lb/>
　夫與歃以質信而已是二者皆適於情而當於禮故<lb/>
　聖人兩無貶辭衛成在喪則書曰子不奪其孝也莒<lb/>
<pb n="41b"/>
　子來?則舉其爵與其平憾也外雖盟大夫?不?<lb/>
　公不以為抗也其與之之意蓋已白矣<lb/>
齊人侵我西鄙公追齊師至酅弗及<lb/>
　齊之於魯固有怨矣甗之戰孝公將入而魯救無虧<lb/>
　雖救之不?而於孝公為慊也然齊之?固已釋然<lb/>
　矣魯與齊為甥舅之邦既為齊之盟則魯無慮齊之<lb/>
　心孝公因其不虞而潛師略其西鄙則孝公之為人<lb/>
　蓋已險矣故書人以見其惡齊侵我疆魯固不可不<lb/>
<pb n="42a"/>
　問然公追齊師驅而出境可也否則整兵伐之以問<lb/>
　其罪乃因追以及于酅酅齊之附庸紀季之邑也師<lb/>
　及于酅酅無傷乎憾齊而傷酅酅何負於魯也曰弗<lb/>
　及而後返也然則侵非義師追非義師戕民而已矣<lb/>
夏齊人伐我北鄙<lb/>
　嗚呼齊孝於此不義甚矣前日酅之役齊首兵也首<lb/>
　兵侵魯而憾魯報怨可乎?酅之役追兵而已初未<lb/>
　報齊也今又興北鄙之伐何耶雖然義非孝公之所<lb/>
<pb n="42b"/>
　知也宋有納己之恩孝公利其危而伐之何有於魯<lb/>
　然不責其義無以伸王法故聖人舉而人之亦知孝<lb/>
　公之不足以為人矣<lb/>
衛人伐齊<lb/>
　魯故也前日魯莒有怨衛成離苫塊之次以平之何<lb/>
　其義也今齊魯有怨衛助魯而伐之何其忿也前日<lb/>
　為義而今日助忿兩盟之功一旦?之吾用是知忿<lb/>
　之敗德也聖人於洮之盟書子而伐齊書人無私焉<lb/>
<pb n="43a"/>
　因其功罪黜陟而已<lb/>
公子遂如楚乞師<lb/>
　楚自齊之盟陳蔡召之既而盂之?泓之戰陵虐中<lb/>
　夏實陳蔡之罪然而兵交於宋未嘗及齊也今魯憾<lb/>
　齊之侵伐而乞師于楚是召外兵橫行中國其罪可<lb/>
　勝誅乎雖齊之伐我固不義矣以魯之?仗義而報<lb/>
　之何患不克乃召兵於楚而示弱於?夷開其輕東<lb/>
　夏之心以為天下患謂之智可不可也雖克齊得穀<lb/>
<pb n="43b"/>
　何益於魯而實害中國也且諸侯大國三軍次國二<lb/>
　軍小國一軍其地有廣狹故軍有?寡亦各足以守<lb/>
　其國而禦敵制勝使魯侯平日教之何患不能戰一<lb/>
　旦有警遂乞師於人則僖公之為國可知也然乞師<lb/>
　於四鄰猶中國而遂乞師於楚可乎經書乞師者五<lb/>
　均為不能國而僖公之罪尤重矣<lb/>
秋楚人滅夔以夔子歸<lb/>
　夔楚之同姓也楚虐其小而滅之凡滅國以其君歸<lb/>
<pb n="44a"/>
　皆名而夔子不名無罪也與譚子奔莒不名者同楚<lb/>
　滅夔為同姓而不名楚子用是知衛侯燬滅邢為誤<lb/>
　文也審矣<lb/>
冬楚人伐宋圍緡<lb/>
　公子遂如楚乞師夔為楚滅宋被楚圍而齊怨固未<lb/>
　報也嗚呼一舉動之繆貽禍天下其罪可勝誅乎宋<lb/>
　自襄公為楚執辱既而復敗於泓幾至於亡成公即<lb/>
　位傷痛未瘳而復有緡之圍四鄰亦可為動心矣而<lb/>
<pb n="44b"/>
　諸侯惟楚是從坐視宋之病而不藥也而僖公又投<lb/>
　其毒而瞑眩之嗟夫初命公子遂之行亦豈知其害<lb/>
　之至是耶因知兵禍不可啟而中國不可示弱也以<lb/>
　此垂戒後世猶有借兵?紇而求援吐蕃者嗚呼害<lb/>
　哉則夔之滅宋之圍吾知聖人責魯為重矣<lb/>
公以楚師伐齊取穀公至自伐齊<lb/>
　君子所恃以安靖國家者有諸?不求諸外有諸?<lb/>
　則本不?而外無憂不求諸外則權在已而外有所<lb/>
<pb n="45a"/>
　忌今魯將報齊而兵不足以制齊是無諸?也其本<lb/>
　既?則四鄰睥睨知魯之??無足恃者矣乃區區<lb/>
　乞師於楚是求諸外也求諸外則權在人求而不得<lb/>
　則楚已測知吾之?而招?攘求而得之則受楚之<lb/>
　恩惟楚所欲挈國而聽楚矣則僖公於魯尚何以為<lb/>
　國乎今以楚師伐齊而取穀是受賜於楚而結怨於<lb/>
　齊也楚有責償之心齊有報怨之志僖公伐齊而反<lb/>
　其遂安枕乎幸而齊孝即世晉文服楚而魯免齊之<lb/>
<pb n="45b"/>
　兵無楚之責是宗廟社稷之幸不然方皇皇然虞齊<lb/>
　屑屑然奉楚無日而少暇矣春秋書以者三宋以齊<lb/>
　伐鄭以諸侯伐諸侯也蔡以吳伐楚使其類相殘賊<lb/>
　也今魯以楚伐齊不幾于引?自戕乎以情較之則<lb/>
　魯之罪重於宋蔡均以師矣而啟戎召禍其罪豈宋<lb/>
　蔡之比哉?伐而取邑也不義而反猶以為功而告<lb/>
　至策?焉僖蓋不知其功之在前而罪居其後也悲<lb/>
　夫<lb/>
<pb n="46a"/>
二十有七年春杞子來朝<lb/>
　義同桓二年滕子來朝<lb/>
夏六月庚寅齊侯昭卒<lb/>
秋八月乙未葬齊孝公<lb/>
乙巳公子遂帥師入杞<lb/>
　杞蕞爾小邦既朝而且伐之若其不朝則尚何以自<lb/>
　存耶魯怯於齊而虐於杞怯者吾乞師以必取其邑<lb/>
　微者吾以偏師直入其郛魯之為魯抑可見矣數年<lb/>
<pb n="46b"/>
　之間?不自修而結憾四鄰僖公自公子友卒而用<lb/>
　公子遂善惡判矣不有君子果能國乎<lb/>
冬楚人陳侯蔡侯鄭伯許男圍宋<lb/>
　楚之陵虐於宋亦已甚矣宋成以父之讎義不屈於<lb/>
　楚亦可謂賢子者歟于時晉文興霸蓋已四年宋亦<lb/>
　有足恃者而楚虐宋不已楚則然爾而諸侯之不知<lb/>
　變一至此哉有晉可從而不從反比楚以戕中國其<lb/>
　罪蓋重於楚子故人楚子而爵諸侯亦宜知愧乎噫<lb/>
<pb n="47a"/>
　楚之暴至是極矣執宋于盂敗宋于泓伐陳圍陳而<lb/>
　陳屈圍緡取穀又將以屈齊宋也齊宋屈則天下入<lb/>
　于楚矣今圍宋之兵不解宋其殆哉晉文於此不得<lb/>
　不興也或者疑晉文興霸之暴蓋不速則無及於天<lb/>
　下之患而諸侯皆楚矣故明年敗楚於城濮豈獨宋<lb/>
　賴之天下賴之也<lb/>
十有二月甲戌公?諸侯盟于宋<lb/>
　宋之盟僖公之真情露矣前日盂之?執宋公公不<lb/>
<pb n="47b"/>
　與執薄之盟釋宋公公與釋之公豈能制楚哉適因<lb/>
　公之來楚適釋之爾僖公於此遂以為己功曰吾不<lb/>
　?則宋公不釋也今圍宋之役公不在盟宋之?而<lb/>
　公與之此則有以見公之情矣以為我與圍宋則天<lb/>
　下以我從?蠻而圍中國既不從矣則懼楚之怒而<lb/>
　移兵于魯故若後期而與盟焉?以息從楚之謗外<lb/>
　以弭楚人之怒其薄與宋之盟與戌衛刺子買皆是<lb/>
　謀也噫謀則深矣曷若勇於從晉而決於背楚而終<lb/>
<pb n="48a"/>
　始為義人歟安於不義而規免不義之名在當時則<lb/>
　幸矣其如春秋何聖人於薄及宋之盟特書而不序<lb/>
　諸侯所以白僖之隱情也<lb/>
二十有八年春晉侯侵曹晉侯伐衛<lb/>
　晉文之霸功與齊桓同而勢與齊桓異齊桓難於合<lb/>
　諸侯而易於制楚晉文難於制楚而易於宗諸侯蓋<lb/>
　齊桓之興天下習衰周之弊而莫識所謂霸者故桓<lb/>
　公求諸侯為難必屢?屢盟訓諭告戒而後諸侯服<lb/>
<pb n="48b"/>
　從然欲制楚則楚方張其侵犯不過蔡而已故諸侯<lb/>
　既合則一問而楚服若夫晉文之興則諸侯皆習於<lb/>
　從霸主惟時無其人則無所適從晉文起而號召之<lb/>
　一揮而至矣然楚之?則非齊桓之時也齊桓之時<lb/>
　楚不出蔡鄭而今且?齊魯之郊魯曹鄭衛陳蔡許<lb/>
　自東以南皆楚矣晉文將起而收之不其艱哉故齊<lb/>
　桓伐楚至於召陵楚地也晉文敗楚止於城濮衛地<lb/>
　也自楚及衛蓋千里?楚千里之外以收魯宋曹衛<lb/>
<pb n="49a"/>
　陳鄭許蔡半天下之諸侯其用力為如何論者不達<lb/>
　而妄疵晉文以為不及齊桓此不識天下之勢書生<lb/>
　語也齊桓制楚以三十年之久故合諸侯以正問罪<lb/>
　之名期其服而已晉文則解倒懸之急於旦莫之間<lb/>
　故務以謀必於勝之而後已是二者又勢之不同也<lb/>
　晉侯侵曹晉侯伐衛不為曹衛設而曹衛何慊於晉<lb/>
　哉伐曹衛以動楚也故先侵曹侵曹而楚不出則又<lb/>
　伐衛則夫侵曹伐衛蓋二事爾使侵曹而楚出戰則<lb/>
<pb n="49b"/>
　衛不必伐也既侵曹而楚不出於是再舉而伐衛此<lb/>
　實二事豈可書遂哉再書晉侯非?非貶即事之實<lb/>
　而書之耳既而楚果救衛則晉之謀遂矣獨患其頑<lb/>
　守而不戰以挫吾銳鋒於是又執曹伯以卑楚讎則<lb/>
　楚怒無不戰也楚出戰然後城濮之功成則夫侵曹<lb/>
　伐衛者伐楚之序學者觀天下之勢探晉文之心而<lb/>
　後以聖人之書法參之則文公之舉措謀畫不啻若<lb/>
　自已出若三傳支離之說吾何以觀之哉<lb/>
<pb n="50a"/>
公子買戌衛不卒戍刺之<lb/>
　魯之叛華其罪甚著僖公必將文而飾之以立於晉<lb/>
　楚之間吾竊哂其勞而拙也薄之?宋之盟皆是矣<lb/>
　今晉文之興其氣?威靈蓋已動物悟人齊宋之大<lb/>
　嬴秦之?皆屈而從之而僖公以東魯大邦不知自<lb/>
　反庸庸以役於楚及侵曹伐衛師動南鄰猶將為楚<lb/>
　伐衛事窮謀迫尚不決其向背殺公子買以賣二國<lb/>
　彼其赴於晉必曰子買戍衛既殺之赴於楚必曰買<lb/>
<pb n="50b"/>
　不卒戌巳殺之彼以為夷夏之?弱蓋猶未判也楚<lb/>
　勝則從楚晉勝則從晉殺一子買以從容於夷夏之<lb/>
　間以觀勝負故城濮之戰公不與至踐土之?而後<lb/>
　朝于王所嘻彼其不與曹伯同執以畀宋者幸也是<lb/>
　以殺子買猶足以誑楚惑晉然魯則免於難矣子買<lb/>
　何罪哉君之視臣如犬馬則臣視君如國人彼公子<lb/>
　遂之徒不忠不義之心於是啟矣則殺子買豈所謂<lb/>
　善謀國者耶取禍之道也<lb/>
<pb n="51a"/>
楚人救衛<lb/>
　楚之為楚彊而無謀者也晉之伐衛所以誘楚兵楚<lb/>
　兵果至是投晉文之成筭也衛何足救哉晉之伐衛<lb/>
　志不在衛以衛之小晉兵臨之不啻湯沃雪矣而晉<lb/>
　存而不克者待楚至也然齊桓伐楚直造楚地蓋諸<lb/>
　侯皆為齊矣今諸侯既從楚矣越曹衛而伐之則懼<lb/>
　二國議其後故先伐曹衛然伐曹衛而遂克之則次<lb/>
　及陳鄭克陳鄭則次及許蔡克許蔡而後至於楚使<lb/>
<pb n="51b"/>
　楚按兵不出俟其克六國而後至楚則晉兵罷且盡<lb/>
　矣偏師可克也楚謀不及此晉方伐衛而總兵出救<lb/>
　是墮其計也且晉之伐衛久而不克者豈勢不敵耶<lb/>
　待楚而已今楚救至克楚則諸侯皆為晉矣彼陳鄭<lb/>
　許蔡?何勞師哉故晉兵不及楚境克之城濮而諸<lb/>
　侯自歸此晉文之廟謀也故曰楚之救衛彊而無謀<lb/>
　者也城濮衛地<lb/>
三月丙午晉侯入曹執曹伯卑宋人<lb/>
<pb n="52a"/>
　晉侯伐衛以誘楚兵楚兵至矣患其不埽境而來來<lb/>
　而不戰於是入曹執曹伯卑宋人宋楚之深仇而曹<lb/>
　楚之親附也執其親附之君以卑讎人楚非木石能<lb/>
　無怒乎怒則罄兵而來殫力而戰晉以仁伐不仁以<lb/>
　義伐不義辭直而氣銳何患不克此所以成城濮之<lb/>
　功也晉以諸侯而擅執諸侯蓋有罪矣而聖人書其<lb/>
　爵不歸京師而卑之宋人非所宜卑也而聖人不以<lb/>
　為非者蓋成其勝楚之謀以濟天下之沉溺也<lb/>
<pb n="52b"/>
夏四月己巳晉侯齊師宋師秦師及楚人戰于城濮楚<lb/>
師敗績<lb/>
　桓文之服楚一也然桓以柔服而文以剛服吾嘗稽<lb/>
　其所以不同者勢也桓公制楚於方張天下諸侯固<lb/>
　未嘗從楚以天下諸侯臨之故不戰而服文公制楚<lb/>
　於既熾諸侯皆從楚獨未從者齊宋耳以齊宋敵天<lb/>
　下諸侯楚安得屈故非戰而勝之不可楚不可服諸<lb/>
　侯不可得也故楚師一敗南奔然後脫天下諸侯於<lb/>
<pb n="53a"/>
　境土之常而復蠶食之禍莒魯蔡陳衛鄭始如踐土<lb/>
　之?也不然非戰而勝之安能奪諸侯於虎狼之口<lb/>
　哉用是知桓文之服楚?異而功一也然晉文以五<lb/>
　年之間突起而攻之一戰而霸可謂一時之偉績矣<lb/>
　使齊桓之興五年而遽伐楚則未必勝用是知晉文<lb/>
　之功為難也故聖人於桓之興書人書師而後爵之<lb/>
　而於文則一出而書侯侵曹伐衛執曹伯敗楚師皆<lb/>
　舉而爵之而城濮之戰三國書師而晉獨稱侯其予<lb/>
<pb n="53b"/>
　之也至矣蓋不如是無以顯其一時之?功以為天<lb/>
　下萬世之勸也<lb/>
楚殺其大夫得臣<lb/>
　前日之使屈完者成王也今之使得臣者亦成王也<lb/>
　屈完之盟有餘功而得臣之敗有餘罪然聖人於殺<lb/>
　得臣以殺無罪書何也蓋得臣所以使之者非屈完<lb/>
　之比也屈完奉命以和得臣奉命以戰和固人之所<lb/>
　易戰固人之所難和無勝負而戰有勝負戰而勝則<lb/>
<pb n="54a"/>
　得臣為功戰而敗則得臣為罪成王必於勝也得臣<lb/>
　安保其必勝哉必於勝而以敗終之宜得臣之所以<lb/>
　得罪也然兵固危道置人於危道而必人之勝可乎<lb/>
　是則成王之罪非得臣之罪也故以殺無罪書聖人<lb/>
　之意蓋以為幸勝於不可必得不若求盟之無不得<lb/>
　也前日之盟亦成王今日之戰亦成王盟與戰成王<lb/>
　之始終仁暴之賢否蓋已判矣<lb/>
衛侯出奔楚<lb/>
<pb n="54b"/>
　諸侯出奔無不名者而衛成之奔獨不名非其罪也<lb/>
　衛叛華即楚子買戌之楚人救之則衛比於楚固矣<lb/>
　安得為無罪然楚兵已敗衛何敢抗晉晉捨而安之<lb/>
　可也乃逼而出之何邪然則安知晉逼而出之日觀<lb/>
　踐土之?衛侯未反而衛子就盟則衛子必晉之所<lb/>
　立而成公之奔非晉逼之不出也晉文挾霸主之威<lb/>
　迫脅小國之君而擅廢置之故聖人不名衛侯所以<lb/>
　著晉文之罪也<lb/>
<pb n="55a"/>
五月癸丑公?晉侯齊侯宋公蔡侯鄭伯衛子莒子盟<lb/>
于踐土<lb/>
　踐土之盟與?于?天王皆在天王不居成周而出<lb/>
　次于外說者疑之而踐土之盟聖人惟書公朝于王<lb/>
　所而不書所以出之故不若?之?書狩而後世釋<lb/>
　然無疑也三傳遂有天王下勞晉侯之說且初無三<lb/>
　傳後世安知其下勞晉侯而在?邪故學者當於未<lb/>
　有傳之前求春秋不可遂信?而不稽諸經也且經<lb/>
<pb n="55b"/>
　於僖二十四年書天王出居于鄭自後初不書歸于<lb/>
　成周踐土即鄭地也則天王蓋居踐土久矣何下勞<lb/>
　之有惑者?經任傳謂左氏有晉侯納王之事遂以<lb/>
　為實且聖人作春秋以周為重安有晉侯納王之事<lb/>
　而不書哉然自後卒不書天王歸成周豈襄王卒不<lb/>
　復返如昭王邪曰天王之歸因踐土之盟也前乎此<lb/>
　鄭?於楚天下無勤王者楚則在所不責也今晉侯<lb/>
　克楚于城濮以敵王愾奏凱于王?諸侯以盟于鄭<lb/>
<pb n="56a"/>
　以諸侯朝焉天王因是復歸于成周也然則何以不<lb/>
　書歸曰冬書河陽之狩則知天王既歸而出狩也謂<lb/>
　前乎此晉侯納王者意之耳且于時鄭?于楚晉未<lb/>
　服楚安能直犯楚境而取日虞淵哉文公非緩於納<lb/>
　王蓋先勝楚而後納王也則夫伐楚者納王之資也<lb/>
　然則踐土之盟厥?茂哉外挫彊楚?定王室一以<lb/>
　敵愾一以勤王是一舉而兩濟小人不樂成人之?<lb/>
　取三傳掇蜂之說以疵吾晉文君子所不甘焉故愚<lb/>
<pb n="56b"/>
　稽於經以正之非私晉文白聖人之筆法而已<lb/>
陳侯如?<lb/>
　陳自二十三年受楚之伐二十五年遭楚之圍遂折<lb/>
　而從楚二十七年圍宋之役陳與之則陳叛盟從逆<lb/>
　蓋五年矣今晉侯勝楚而脫之於侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>之邦陳得無<lb/>
　返心乎故踐土之盟晉文外獻楚俘?靖王室實為<lb/>
　盛舉陳胡敢不從故惠然來歸願與斯?聖人即其<lb/>
　情而書之曰陳侯如?喜其悔罪知反而洗其叛華<lb/>
<pb n="57a"/>
　之罪也與鄭伯乞盟者有間焉故鄭伯乞盟乞者辱<lb/>
　辭也乞盟懼齊侯之不我信也今陳書如?如?者<lb/>
　緩而不迫與?足矣不求盟也陳鄭之來一也觀聖<lb/>
　人之書法則善惡自異矣<lb/>
公朝于王所<lb/>
　諸侯朝王于鄭而書曰朝于王所何哉不地所以尊<lb/>
　天子也四海皆王土書地則若非王土矣故?書王<lb/>
　所則四海之?皆王所也詩曰自天子所王師之所<lb/>
<pb n="57b"/>
　言王所在而已不以地為礙也然則居鄭何以書地<lb/>
　蓋不書地無以見其出既書居鄭則王所即鄭爾然<lb/>
　則朝于王所正乎曰無問正否王之所在朝侯朝之<lb/>
　禮所當然然兩書王所之朝則見諸侯之不常朝也<lb/>
　常朝于京師出朝于王所諸侯之職耳今諸侯不常<lb/>
　朝因其在鄭而一朝之則知諸侯不因晉文之?未<lb/>
　必朝也聖人書此以見諸侯之罪而顯晉文之功歟<lb/>
六月衛侯鄭自楚復歸于衛<lb/>
<pb n="58a"/>
　諸侯出不名而歸名之出善而歸惡也其出既善而<lb/>
　歸安得惡歸有所廢殺也有所廢殺則經何以不書<lb/>
　不必書義自見矣初成公之出晉立叔武于衛踐土<lb/>
　之盟所謂衛子是也今衛侯復歸所謂衛子者何以<lb/>
　置之哉不殺則廢矣夫衛子非?也晉實立之故凡<lb/>
　諸侯在?踰年則稱子以其未踰年不敢君也今踐<lb/>
　土之?叔武非在?亦以衛子書衛子蓋逼於晉命<lb/>
　而攝衛政實不敢君以待衛侯之反也則衛子亦所<lb/>
<pb n="58b"/>
　謂賢者歟衛侯書復歸則國逆之非外納之矣國逆<lb/>
　之是衛子之意也衛侯入而不察以為衛子?也故<lb/>
　殺之則夫衛子者乃魯隱公而衛成即桓公也以遜<lb/>
　而得逆以賢而得罪此聖人於叔武書子以見遜且<lb/>
　賢於衛侯書名以見逆且有罪也其義蓋已著矣安<lb/>
　在書殺衛子而後見其惡哉此春秋微而顯者也<lb/>
衛元咺出奔晉<lb/>
　元咺衛子之徒也晉侯立衛子而元咺相之今衛侯<lb/>
<pb n="59a"/>
　入而殺衛子故元咺奔晉以訴焉君何可訴哉君有<lb/>
　過則諫諫而不聽則去之不去則死之衛子之賢衛<lb/>
　成不當殺而殺諫之可也不可諫死之可也死衛子<lb/>
　之難其猶不失為晉荀息況衛子之賢非奚齊比哉<lb/>
　咺而死之其義當加荀息一等今乃脅晉以訟君雖<lb/>
　訟而得直其如逆君之罪何卒之衛侯再入終與子<lb/>
　瑕同死不死於義而死於逆元咺之愚甚矣<lb/>
陳侯?卒<lb/>
<pb n="59b"/>
　召陵之師許男新臣卒于師不書師踐土之?陳侯<lb/>
　?卒于?不書?說者皆鑿為?論以為威文之?<lb/>
　安之非也許男歸卒于許陳侯歸卒于陳蓋召陵之<lb/>
　地近許而踐土之地近陳以疾歸而卒于其國爾許<lb/>
　男之卒吾既言之而陳侯之在踐土踐土鄭地鄭今<lb/>
　之鄭州陳即陳州陳鄭為比鄰其疾而歸國卒于國<lb/>
　矣故不書?無可疑者<lb/>
秋杞伯姬來<lb/>
<pb n="60a"/>
　此私來也<lb/>
公子遂如齊<lb/>
　魯以楚師伐齊取穀其怨深矣幸孝公即世昭公?<lb/>
　立而不修怨于魯魯之幸也今既同踐土之?舊怨<lb/>
　既釋而好未厚公子遂之如齊修齊好也好雖修于<lb/>
　齊心實畏乎晉<lb/>
冬公?晉侯齊侯宋公蔡侯鄭伯陳子莒子邾子秦人<lb/>
于?天王狩于河陽壬申公朝于王所<lb/>
<pb n="60b"/>
　?之?天王既歸成周晉文於是合諸侯而朝之然<lb/>
　不朝諸京師而朝諸河陽何也蓋襄王在鄭鄭實?<lb/>
　于楚晉侯勝楚得鄭而取日於虞淵前日踐土之朝<lb/>
　是也今天王復辟所以德晉者甚重而晉將朝焉於<lb/>
　是襄王出狩而就見之所以勞晉文之來也然則禮<lb/>
　乎曰非禮甚矣諸侯朝王禮之常而天王受朝亦禮<lb/>
　之常也自入春秋百年之間無復修朝見之禮晉侯<lb/>
　朝王蓋曠世盛典也於是屈而出見之而托狩為辭<lb/>
<pb n="61a"/>
　焉蓋下堂而見諸侯自夷王以下自夷迄襄又百年<lb/>
　矣則循其漸而至于出見亦勢之必至無足怪者說<lb/>
　者疑之遂以晉文召王以諸侯見為此說者蓋不知<lb/>
　踐土之盟襄王在鄭以為天王出勞晉侯既以踐土<lb/>
　之朝為襄王自出則疑河陽之狩不容再出也故以<lb/>
　晉侯召王為言且晉侯方以尊王而市名於天下今<lb/>
　反召之以買抗君之罪邪必不然矣蓋踐土之役襄<lb/>
　王先在非出勞也則出勞晉侯之行乃河陽非踐土<lb/>
<pb n="61b"/>
　矣故聖人於此書狩而踐土不書狩則知踐土之朝<lb/>
　天王已在河陽之朝則天王出勞也其文甚明無可<lb/>
　疑者何用從三?之鑿說者哉又嘗以地考之而知<lb/>
　河陽之狩非晉文召王也河陽今之孟州河陽與?<lb/>
　皆孟之屬邑其相距甚邇而河陽即孟?邑也孟距<lb/>
　王城纔七十里之近而不舉趾如王城哉則河陽之<lb/>
　狩王自出勞也審矣不可以七十里之地誣晉文以<lb/>
　召王之罪然則孔子稱晉文譎而不正者何也曰非<lb/>
<pb n="62a"/>
　此之謂也召王天下之逆節豈特譎而不正哉使晉<lb/>
　文而召王聖人將不齒之矣何止譏其譎邪夫所謂<lb/>
　譎者謀也有如侵曹伐衛執曹伯卑宋人執衛侯歸<lb/>
　之京師皆譎而不正者也故聖人稱其譎若夫尊王<lb/>
　之義豈容召哉召而曰尊之其罪大矣徒謂之譎可<lb/>
　乎聖人許予不如是之輕也<lb/>
晉人執衛侯歸之于京師<lb/>
　晉文直元咺之訟而執衛侯晉侯之私也歸之京師<lb/>
<pb n="62b"/>
　天下之公也以一國之私而?以公天下之名已不<lb/>
　自決而移其失于王此晉文之所謂譎者也衛侯之<lb/>
　殺叔武固非所當殺爾而元咺訟君豈所當訟邪晉<lb/>
　侯執元咺而責衛侯則兩得其罪今反執衛侯縱元<lb/>
　咺于衛則是長其臣而陵其君也衛侯既有罪然執<lb/>
　於其所不當執則不得為霸討故於晉書人既執非<lb/>
　其所當執而歸之京師是已為非而移之於天王其<lb/>
　可乎春秋書執諸侯而歸京師者二成十五年晉侯<lb/>
<pb n="63a"/>
　執曹伯歸于京師歸之于者遷詞也晉執而不正於<lb/>
　是遷之於王假王命以釋之也蓋自執而自釋之則<lb/>
　失刑為愈甚故假之王也晉則自便矣王何負而得<lb/>
　失刑之謗哉是則晉文之譎者也<lb/>
衛元咺自晉復歸于衛<lb/>
　晉文之執衛侯以其殺已之所立也歸元咺以其忠<lb/>
　已之所立也且衛侯與元咺姑無問其曲直而晉侯<lb/>
　之立者當立與不當立晉侯一言自訟則衛獄自判<lb/>
<pb n="63b"/>
　矣晉侯逼脅衛侯而出之乃立叔武於衛叔武豈宜<lb/>
　有衛者哉及衛侯之歸而去其所不順亦人情之必<lb/>
　至者元咺脅晉而訟其君以殺叔武之故也晉文不<lb/>
　自責立叔武之非而責衛侯殺叔武之罪知衛侯殺<lb/>
　叔武為不當殺而不知元咺訟其君為不當訟也自<lb/>
　投於昏直情不反愈行而愈失道原其本則初不逐<lb/>
　衛君不必立叔武不立叔武不必執衛侯不執衛侯<lb/>
　不必歸元咺不歸元咺衛不再亂彼其逐衛君立叔<lb/>
<pb n="64a"/>
　武執衛侯既?不咎可也而元咺安可歸之衛復為<lb/>
　衛之禍哉歸元咺是長無君之惡而稔成衛國無窮<lb/>
　之患也則晉之為晉抑亦無君之國歟若元咺者不<lb/>
　必聰明聖智而後察其惡途之人皆知其無君矣使<lb/>
　晉誅之以令天下或執以卑其君使甘心焉天下莫<lb/>
　不稱快今反助其虐而俾歸衛卒之衛亂者三年而<lb/>
　後定晉文為之也<lb/>
諸侯遂圍許<lb/>
<pb n="64b"/>
　許自二十七年從楚圍宋晉侯服楚釋而弗伐幸也<lb/>
　而踐土于?兩?諸侯以朝王而許獨不朝其為罪<lb/>
　可勝誅乎今??諸侯以王命圍之責許不朝不?<lb/>
　也書遂繼事也無所貶<lb/>
曹伯襄復歸于曹遂?諸侯圍許<lb/>
　春晉侯執曹伯卑宋人非以治曹假之以怒楚也及<lb/>
　敗楚師則曹伯疑釋之矣其間諸侯再?再朝實天<lb/>
　下盛舉曹非不欲也而晉侯不釋而俾之與?蓋亦<lb/>
<pb n="65a"/>
　過矣自春徂冬拘纍於宋而後釋之曹伯有所慊焉<lb/>
　何慊哉慊其不得與朝王之列也故纔獲歸曹聞諸<lb/>
　侯之圍許問不朝之罪遂整兵以?圍焉曹伯之意<lb/>
　蓋以為不得與朝王而獲與行天討猶足以釋吾之<lb/>
　慊也說者以為晉侯役之非也蕞爾之許諸侯圍之<lb/>
　何患不服何賴於曹哉遂?諸侯圍許曹自遂也非<lb/>
　晉侯遂之也書名正其叛華之罪也<lb/>
二十有九年春介葛盧來<lb/>
<pb n="65b"/>
　介葛盧來來朝也何以不書朝不與朝也介者夷之<lb/>
　附庸異乎邾蕭也故邾蕭未命字而不名而介葛盧<lb/>
　名邾蕭來則書朝而介不書朝此春秋之所以辨?<lb/>
　外也與白狄來同然公不在而介來朝何邪突然來<lb/>
　朝孰測其情然公不在介非不知也??而來有所<lb/>
　窺矣故明年而侵蕭厥有以哉<lb/>
公至自圍許<lb/>
　公?于?朝于王所今其至也乃以圍許至何哉志<lb/>
<pb n="66a"/>
　其實也至自?則若無功至自京師則實不至故以<lb/>
　圍許至也後事小則以前事致於是不通矣圍許豈<lb/>
　大於??朝王哉例之不可用也明矣<lb/>
夏六月?王人晉人宋人齊人陳人蔡人秦人盟于翟<lb/>
泉<lb/>
　洮之盟齊威盟王人而無貶辭蓋以諸侯?王人為<lb/>
　敵也翟泉之盟晉盟王人皆貶書人以大夫而抗王<lb/>
　臣是待已與天王均也故皆貶書人此春秋重輕之<lb/>
<pb n="66b"/>
　義蓋顯矣然晉文前日兩合諸侯兩朝王其功大矣<lb/>
　功大必矜中人之常情也今以大夫而盟王人無益<lb/>
　於尊王而有抗上之罪況翟泉周地以大夫而盟王<lb/>
　臣於天王之側抗可知也宜諸侯自是有叛者晉不<lb/>
　能來之且已不能尊王何責人之尊己也<lb/>
秋大雨雹<lb/>
　天地之大經曰?陽而已天下之大勢曰治亂而已<lb/>
　天地之變霜雹雨?日食星殞水旱癘疫皆不離乎<lb/>
<pb n="67a"/>
　?陽而人君之政德刑禮樂視聽言動仁虐善否皆<lb/>
　係乎治亂作於下則應乎上政治則?陽和政亂則<lb/>
　?陽沴和沴之應顧人君所行如何爾大雨雹?勝<lb/>
　陽也雖天地之應不可俄而測然求其類而推之則<lb/>
　君不君而臣逼君德不修而刑勝德剛不立而柔侵<lb/>
　剛夫不制而婦抗夫者皆?勝陽之類也春秋之世<lb/>
　其類實繁不可以一二考也經書大雨雹者三皆著<lb/>
　?勝陽之罰爾若求其應則吾不知<lb/>
<pb n="67b"/>
冬介葛盧來<lb/>
　葛盧春常來朝矣以公不在而未見公於是冬復至<lb/>
　其禮則厚而情則可疑也介本東夷一?之間兩造<lb/>
　魯庭能保其無窺伺乎明年侵蕭未必不因此也<lb/>
三十年春王正月<lb/>
夏狄侵齊<lb/>
　齊威之世狄嘗伐晉矣威以晉之不我屈也視而弗<lb/>
　討今晉文之霸而狄侵齊文亦坐視而弗問焉其報<lb/>
<pb n="68a"/>
　均矣然齊之弗討則憾晉之不從今齊實服晉晉何<lb/>
　辭而不為齊征之此亦見晉文老而懈也一勝楚兩<lb/>
　朝天王至翟泉之?則已不親之矣盟王臣且怠於<lb/>
　行何有於狄文公剛毅果敢有過於齊威惜其老而<lb/>
　力有所不逮也奈何<lb/>
秋衛殺其大夫元咺及公子瑕<lb/>
　晉執衛成歸京師衛無君者二年于茲矣衛國之柄<lb/>
　專於元咺今衛侯將歸必殺元咺而後入固其?也<lb/>
<pb n="68b"/>
　而公子瑕何人亦與其戮哉吾意元咺訟君而得國<lb/>
　國人不欲也故奉公子瑕以順國人之情其實元咺<lb/>
　專衛耳公子瑕者賢邪愚邪壯邪稚邪吾不得而知<lb/>
　然其實無志于君衛者也故聖人不以君書亦不去<lb/>
　族則知其無意於衛也元咺彊之而已故以元咺加<lb/>
　其上焉則夫瑕固無罪而元咺衛之逆臣也不得以<lb/>
　討賊之辭書何邪蓋元咺之殺非國人共誅之出於<lb/>
　成公將入之意也是則成公以私憾殺之安得為國<lb/>
<pb n="69a"/>
　討賊與晉殺里克之義同然則衛成未入安知其出<lb/>
　成公之意也曰惟其未入而將入所以知為成公之<lb/>
　意也若成公至而與國人共殺之則是討賊矣公未<lb/>
　至而讎於咺必將得咺而後入也故衛人殺之以奉<lb/>
　其意焉此聖人誅惡之義學者不可以?求之<lb/>
衛侯鄭歸于衛<lb/>
　春秋書執諸侯歸京師者二晉文執衛成與成十五<lb/>
　年晉厲執曹成是也然曹成之歸不名而衛成書名<lb/>
<pb n="69b"/>
　曹成書歸自京師而衛成書歸于衛此其所以異者<lb/>
　不可不考也曹成之歸無罪也故不名衛成之歸有<lb/>
　惡也故名曹成之歸天王釋之故書歸自京師衛成<lb/>
　之歸晉釋之故書歸于衛衛成何罪邪自楚歸則殺<lb/>
　叔武自京師歸則殺公子瑕兄弟天倫也非周公之<lb/>
　不得已有所不必誅而叔武子瑕何誅哉叔武之攝<lb/>
　以晉子瑕之立以元咺衛固不能抗晉也殺元咺足<lb/>
　矣彼叔武攝政以待公之還公子瑕逼於元咺而非<lb/>
<pb n="70a"/>
　得已皆兄弟之賢者也賢者忮而殺之況兄弟乎此<lb/>
　其所以為惡而不免於聖人之誅也安可不明以?<lb/>
　之然晉侯於此又不容無罪也初而執之固非其罪<lb/>
　矣乃移惡於京師既歸京師則釋之與否聽天王之<lb/>
　命可也今乃已請而歸之且初執無罪則過歸於王<lb/>
　今釋無辜則恩歸於己京師豈晉侯分謗之地而天<lb/>
　王豈晉侯木偶之玩哉此其罪有不容貸者故聖人<lb/>
　書歸于衛則命不係於王而權亦不歸于晉使若衛<lb/>
<pb n="70b"/>
　侯之自歸也此又意之寓於言外不可以文求者也<lb/>
晉人秦人圍鄭<lb/>
　晉人圍鄭說者皆以為報私怨考之於經無私怨之<lb/>
　隙學者學春秋邪學?邪學?也故宜從私怨之說<lb/>
　若學經也當信經豈得於經外鑿為異論哉且踐土<lb/>
　于?之?鄭伯皆在及翟泉之盟則鄭不至晉人圍<lb/>
　鄭責其不與翟泉之?也晉人曷亦無責鄭而自責<lb/>
　己曰大夫可盟王人乎已可以敵天王乎無怪鄭之<lb/>
<pb n="71a"/>
　不至也已抗天王而不問人不附已則圍之是輕於<lb/>
　責己而重於責人也故晉秦皆人誅其非所當圍也<lb/>
　說者徒見其書人遂從左氏於誣以為重耳過鄭鄭<lb/>
　不禮焉事之有無不可決信況越五年同兩盟矣至<lb/>
　是而始責舊怨哉其為說甚迂不近考翟泉之?而<lb/>
　?求過鄭之文不信經而溺於傳惑矣<lb/>
介人侵蕭<lb/>
　蕭附庸也以附庸而侵附庸固無足道然或因之以<lb/>
<pb n="71b"/>
　交大國之兵亦不可不慎也?五年邾人鄭人伐宋<lb/>
　宋魯之與國而邾魯之附庸也故七年魯為宋伐邾<lb/>
　然而魯卒因之以背宋則附庸雖微亦因以交大國<lb/>
　之兵怨者有之矣蕭附於宋而介附於魯彼蝸角交<lb/>
　爭何足數哉而宋魯不因以交怨者幸也況介鄙邑<lb/>
　耳而侵中國此魯所當責而不責無乃受其一?兩<lb/>
　朝之禮以為惠哉吾見禮不足而罪有餘也<lb/>
冬天王使宰周公來聘公子遂如京師遂如晉<lb/>
<pb n="72a"/>
　自春秋至是天王遣王臣聘魯者凡六然未有以三<lb/>
　公下聘者今襄王以晉文兩合諸侯而朝之蓋已不<lb/>
　勝其榮焉於是以三公來聘周公之來非特聘魯也<lb/>
　晉齊以降皆?聘耳嗚呼周室之不振亦天子自卑<lb/>
　以招侮乎雖厚?薄來所以懷諸侯而君德之剛不<lb/>
　可自挫也前日河陽之狩勿狩可也諸侯之來距王<lb/>
　城七十里矣?候人以導之戒閹尹以時告命司徒<lb/>
　具徒司?詰姦至則儼然南面而臨之則諸侯?然<lb/>
<pb n="72b"/>
　知王室之不可慢而尊王之心愈不敢怠矣乃屈萬<lb/>
　?之尊而出見之宜諸侯之侮心生而以已敵王也<lb/>
　故翟泉之盟遂以大夫而抗王臣有以也哉則魯以<lb/>
　公子遂報宰周公之聘非首於公子遂蓋首於翟泉<lb/>
　之?矣然公子遂如京師而遂如晉則是魯以事鄰<lb/>
　國之禮事周也魯蓋以為宰周公之來為魯之榮大<lb/>
　矣然求其故則本乎晉侯以我朝王而致是之榮也<lb/>
　故既已聘周不可不如晉以報其私焉則是聘使之<lb/>
<pb n="73a"/>
　勤出於周而勞問之恩歸於晉也嗚呼諸侯於是知<lb/>
　有盟主不知有王室矣然自?至莊天王聘魯者五<lb/>
　卒無一介之使如周則今日公子遂之行已為非常<lb/>
　之禮尚何責其遂如晉邪極聖人之意則必上誅?<lb/>
　桓莊坐受天王之聘而不報次誅僖以大夫而報上<lb/>
　公之聘以事晉之禮事周也?誅魯而不赦則外而<lb/>
　諸侯皆受春秋之法而無詞矣<lb/>
三十有一年春取濟西田<lb/>
<pb n="73b"/>
　周衰侯度不嚴封守不固田邑取奪一彼一此後世<lb/>
　蓋有不知其所由來者矣孟子曰魯百里齊百里子<lb/>
　?曰列國一同春秋之國豈復有百里一同之制哉<lb/>
　皆數圻矣若非侵奪何以至此詩云奄有龜蒙遂荒<lb/>
　大東保有?繹遂荒徐宅皆後世拓大封境非復伯<lb/>
　禽受封之疆井也今濟西之田不知其本魯之田歟<lb/>
　抑侵小而得之也然入春秋無以考其實而淮濟岱<lb/>
　皆魯之境則濟西蓋魯田也莊三十年公及齊侯遇<lb/>
<pb n="74a"/>
　于魯濟濟水出齊魯之間故有齊濟有魯濟今曰濟<lb/>
　西則自濟以西之田爾然經初不書失濟西之故而<lb/>
　今書取故說者以為取曹田且?取外田必係之國<lb/>
　如取邾田自漷水是也不係之國則是取小國或附<lb/>
　庸耳如取邿取根牟是也?取田無不係之國者惟<lb/>
　成二年取汶陽田與此取濟西田不係之國不係之<lb/>
　國則本魯田矣宣元年齊人取濟西田取是田也至<lb/>
　宣十年則書齊人歸我濟西田書歸我則知濟西本<lb/>
<pb n="74b"/>
　魯田也審矣說者又曰田雖曹田而取之晉不可係<lb/>
　之晉亦不可係之曹故直書取濟西田若然則當如<lb/>
　取郜大鼎于宋書取曹濟西田于晉然後為顯今書<lb/>
　取濟西田安知其為曹田也疑聖人作經不如是之<lb/>
　晦使後世無三傳則濟西之地安考其本曹田也故<lb/>
　當以經文為正三傳之說無足信然則是田何所取<lb/>
　之曰取之晉也晉以公子遂之來而反侵疆也晉於<lb/>
　何時侵之計春秋不書當在?公之前矣詩人頌其<lb/>
<pb n="75a"/>
　復周公之宇者此也不然僖公在位三十有三年未<lb/>
　嘗有復侵疆之事則所謂復周公之宇者安在哉非<lb/>
　濟西之田吾欲問之<lb/>
公子遂如晉<lb/>
　前日公子遂以如周之故遂如晉則事晉為不專而<lb/>
　繼得侵疆焉於是復以遂如晉謝不敏也然公子遂<lb/>
　如周而遂如晉則事周亦豈為專乎且宰周公之聘<lb/>
　在遂未如周之前而濟田之歸在既如晉之後則周<lb/>
<pb n="75b"/>
　之恩為厚於晉聘雖?名於教為重田雖實利於德<lb/>
　為?魯不以報聘為不敏而以拜田為不專不再如<lb/>
　周而再如晉僖公於輕重厚薄之間抑亦左矣然在<lb/>
　當時觀之則晉彊而周弱聘為?而田為實故?厚<lb/>
　於晉而薄於周重於田而忽於聘也厚晉薄周重田<lb/>
　忽聘春秋之時然也<lb/>
夏四月四卜郊不從<lb/>
　魯自春秋至是幾百年越四公未嘗言郊者蓋知其<lb/>
<pb n="76a"/>
　僭而不敢舉也說者以為得禮不書豈百年間無一<lb/>
　失禮者至僖公而後失禮哉不然也僖公蓋自以為<lb/>
　魯之賢君作聰明於典禮之外而舉郊祀焉蓋郊之<lb/>
　制自惠公請之於周有其制而未嘗敢用也而僖公<lb/>
　首舉之故魯頌曰周公之孫莊公之子龍旂承祀六<lb/>
　轡耳耳詩人究言周公之孫莊公之子則前乎此未<lb/>
　嘗舉是禮也詩人歌其?春秋譏其僭是又情與義<lb/>
　之不兩立者也夫郊有常月月有常日在所不卜也<lb/>
<pb n="76b"/>
　故曰卜郊非禮也禮不卜常祀周禮龜人春釁龜祭<lb/>
　祀先卜者卜牲與日耳無卜郊之禮卜以決疑常祀<lb/>
　不疑何卜之有蓋僖公亦知郊之僭而懼得罪于天<lb/>
　故卜之卜之不從固其宜也春秋卜郊者四無一從<lb/>
　者天豈容僭哉然卜筮不過三易曰再三瀆瀆則不<lb/>
　告而魯之卜郊有四卜五卜者其瀆神甚矣然四卜<lb/>
　五卜而遂不郊猶為知自反以畏天而僖之不從則<lb/>
　猶三望是犯天威而必於僭也其可乎蓋魯郊之僭<lb/>
<pb n="77a"/>
　不敢同於周故?卜子丑寅三正而後郊夫不敢同<lb/>
　於周則勿郊可也知其僭矣遷避其時而幸吉焉不<lb/>
　其瀆天地乎則夫記禮所謂卜郊受命於祖廟作龜<lb/>
　於??者魯之僭又非三代之常典也左氏所謂啟<lb/>
　蟄而郊孟獻子所謂郊祈農事皆非周之典魯人遷<lb/>
　避之禮爾然則郊時何以為正周之始郊日以至是<lb/>
　郊時至正者也故曰郊之祭也迎長日之至也則夏<lb/>
　之十一月日至之日矣鄭氏循左氏之說以迎長日<lb/>
<pb n="77b"/>
　為日長之時建寅之月不既?乎不知左氏之說魯<lb/>
　制也非周制也豈可以日至為建寅之月哉此固與<lb/>
　春秋無傷吾姑正之<lb/>
乃免牲<lb/>
　牲一也或曰免牲或曰免牛何也未牲曰牛既卜曰<lb/>
　牲牲具而卜郊不從則免牲免牲則不郊矣<lb/>
猶三望<lb/>
　三望之說諸儒紛紜莫定乎一或以為周禮天子祭<lb/>
<pb n="78a"/>
　四望四望謂五嶽四鎮四瀆魯之望既祭濟岱魯用<lb/>
　天子禮兼祭三望若然則當曰猶四望今曰三望則<lb/>
　是舉其外而遺其?也或以為泰山淮海則海不在<lb/>
　魯境昔楚昭王有疾卜曰河神為祟王曰三代命祀<lb/>
　祭不越望江漢睢漳楚之望也河非所獲罪則望者<lb/>
　望祀其境?山川也五嶽之岱四瀆之淮濟皆在魯<lb/>
　所謂三望也岱在?州所不必考濟出王屋山分於<lb/>
　砥柱經齊魯之間入于海淮在信陽合泗水經魯之<lb/>
<pb n="78b"/>
　南入于海則三望岱濟淮也審矣然則三望魯之常<lb/>
　祀也何以書以不郊猶三望書也虞書曰類于上帝<lb/>
　禋于六宗望于山川則因郊而望祀山川也周書曰<lb/>
　柴望大告武成則燔柴祀天因而望祀也是王者郊<lb/>
　祀天地之禮蓋天地神祗不可偏饗矣今魯初將用<lb/>
　郊及卜之不順則姑祀地祗焉雖祭不越魯望是亦<lb/>
　僭祀地之禮也非無事而常三望者矣故聖人書曰<lb/>
　猶順其欲也彼蓋自以為猶愈乎不三望也則猶之<lb/>
<pb n="79a"/>
　為義猶愈乎已非謂可以己之辭也學者宜深思之<lb/>
秋七月<lb/>
冬杞伯姬來求婦<lb/>
　五年杞伯姬來朝其子今又來求婦杞亦有君乎何<lb/>
　朝聘婚姻皆出於婦人也杞侯之子當婚有媒妁存<lb/>
　焉安有姑自求婦之禮前日亂朝聘之法今日專婚<lb/>
　姻之命伯姬亦悍哉杞侯失夫之剛而不制僖公以<lb/>
　兄弟之心而不拒兩譏之<lb/>
<pb n="79b"/>
狄圍衛十有二月衛遷于帝丘<lb/>
　齊侯城楚丘以遷衛至是蓋三十年矣衛雖遷而狄<lb/>
　未艾齊桓未?蓋已侵衛僖十三年之役是也十八<lb/>
　年及邢人伐衛二十一年侵衛狄為患於衛抑亦甚<lb/>
　矣今又整兵而圍之衛不得已遷於帝丘而避焉然<lb/>
　而衛有狄患齊桓城而遷之今?避其鋒而自遷晉<lb/>
　文坐視而不恤文德衰矣抑亦耄而謀不及是乎明<lb/>
　年而即世何暇問狄哉<lb/>
<pb n="80a"/>
三十有二年春王正月<lb/>
夏四月己丑鄭伯?卒<hi>文公</hi>
衛人侵狄秋衛人及狄盟<lb/>
　及狄人盟所謂下?也然既懾之以兵彼有所畏而<lb/>
　盟之猶足以戢其噬螫之鋒而結其安靖疆?之好<lb/>
　也蓋狄人之情怯之則愈進追之則奔北吾既以兵<lb/>
　臨之必恐而求平然後許其平焉是乃我制之之術<lb/>
　也狄之橫甚矣入衛伐邢侵晉侵齊邢衛皆遷而避<lb/>
<pb n="80b"/>
　之齊晉亦忍而不伐吾不知其何足畏而諸侯之大<lb/>
　者怯小者遷不敢以一鏃傷之寸刃及之何也今衛<lb/>
　已遷狄蓋疑其畏已也衛出其不意以兵侵之狄果<lb/>
　恐而求盟於是即其地而盟之故衛無狄患者十餘<lb/>
　年侵之威而盟之力也抑亦衛受狄患之久至是始<lb/>
　得其術歟何前乎此不敢伐而至此始一侵之也其<lb/>
　後晉人敗之晉師滅之皆視今日之侵為兵首而卜<lb/>
　知狄之勇怯則夫侵狄盟狄不可謂無謀者矣書人<lb/>
<pb n="81a"/>
　將卑師少也再舉衛人侵一事也盟一事也不可曰<lb/>
　衛人侵狄及狄盟自不成文理茍析而言之則慊若<lb/>
　?之微者及狄盟也<lb/>
冬十有二月己卯晉侯重耳卒<lb/>
　桓文之?功醜德齊然桓公之後子孫不振庸庸守<lb/>
　國而已無復興?者而文公之後厲悼平定皆能嗣<lb/>
　文公之業以宗諸侯與彊楚角立雖不足以服楚而<lb/>
　中國賴之不遂至覆亡則亦不為無益於衰世焉吾<lb/>
<pb n="81b"/>
　嘗求其所以然桓公務以柔勝而濟之以威文公務<lb/>
　以剛勝而濟之以德此所謂彊弱之異而興衰之不<lb/>
　同也商周之有天下其?世之數?年之久不大相<lb/>
　過而商之後屢僨而屢興少康盤庚?宗皆奮起衰<lb/>
　亂之中卓然為一時賢王而周之後委弊不振興於<lb/>
　衰亂之間者宣王一人而已而宣王之為人剛毅果<lb/>
　敢殆非成康之流蓋不如是亦不足以興也愚因是<lb/>
　知桓文子孫興衰之異亦商周之勢也商尚質而周<lb/>
<pb n="82a"/>
　尚文質近乎剛文近乎柔柔可以彊而不可以久故<lb/>
　周之後平易和懌而鮮能崛起剛可以立而不免於<lb/>
　挫故商之後嚴厲奮發屢起而屢躓亦祖宗之所尚<lb/>
　者有以致之也今桓文之所尚固不可以髣?商周<lb/>
　然觀其子孫之興衰實似之桓公之興每不為剛厲<lb/>
　果決之舉?合諸侯惟務柔其心而不加之以暴宋<lb/>
　鄭不服纔侵而伐之緩其來也戎狄為患忍而不討<lb/>
　遷邢遷衛遷杞避之而已不與爭鋒也諸侯既合垂<lb/>
<pb n="82b"/>
　二十餘年不敢犯楚及召陵之師以天下諸侯臨之<lb/>
　何患不克一問而屈整兵而退不戰也其為人?緩<lb/>
　和柔不務剛決故其子孫皆以優游和易四公子皆<lb/>
　不能自立死生廢置皆係乎人景公在位幾六十年<lb/>
　無大過咎僅足以安國而已權專於田氏而不能取<lb/>
　晏子有言而不能用無足怪哉桓公之貽謀者然也<lb/>
　若夫文公之興則不然餬口於外十有九年一日得<lb/>
　晉則任賢使能治兵富國不五年而圖大舉侵曹伐<lb/>
<pb n="83a"/>
　衛以犯楚之鋒執曹伯卑宋人以激楚之怒惟恐楚<lb/>
　之不出出而不戰也一戰敗楚師殞得臣拔天下諸<lb/>
　侯於左?之鄉還衣冠而盟之朝襄王而歸之成周<lb/>
　再朝京師則襄王有所不敢當而下勞晉侯於河陽<lb/>
　矣其氣焰威靈震動天下此桓公有所不能且不敢<lb/>
　為者也文公勃然於亡命之餘五年而成?業楚之<lb/>
　彊桓公所不敢戰者文公勝之叔帶之亂桓公所不<lb/>
　敢殺者文公誅之是皆以剛毅果決勇於必為以濟<lb/>
<pb n="83b"/>
　大謀成大功故其子孫恃以宗諸侯悼公平公皆足<lb/>
　以抗楚而折其鋒天下賴之諸侯宗之主盟中夏垂<lb/>
　二百年與春秋相終始者文公之規模基緒不為委<lb/>
　靡保身之計以遺其後也以是論之則桓文子孫興<lb/>
　衰之故蓋已判矣後之君欲立世??子孫有所維<lb/>
　持不為齊之衰弊不為晉之剛暴世有興王而無弊<lb/>
　者惟以威濟德以弱濟彊以仁為本以兵為用則雖<lb/>
　與天地俱久可也<lb/>
<pb n="84a"/>
三十有三年春王二月秦人入滑<lb/>
　滑北鄰晉南鄰鄭晉方彊必附於晉也秦穆公伐鄭<lb/>
　不能不假道入滑滑晉之與國晉能無慊乎故夏有<lb/>
　殽之師<lb/>
齊侯使國歸父來聘<lb/>
　二十八年公子遂如齊平舊怨而通新好也今國歸<lb/>
　父之來蓋報公子遂之聘歟遂之聘於今四年耳何<lb/>
　報哉蓋日前晉文霸諸侯皆事晉無二也今文公卒<lb/>
<pb n="84b"/>
　諸侯無所適從故締交以修疆?之好也聖人不略<lb/>
　而書之與其講信修睦之善歟<lb/>
夏四月辛巳晉人及姜戎敗秦師于殽<lb/>
　孔子序書於秦誓之篇書秦穆公伐鄭晉襄公帥師<lb/>
　敗諸殽伐鄭之文春秋不書不赴也而春秋書秦人<lb/>
　入滑滑與鄭為鄰因伐鄭而入滑爾滑晉之與國晉<lb/>
　襄於是帥師而敗秦師于殽以書序考之則晉襄秦<lb/>
　穆也而春秋之文則晉人秦師也書序志其實春秋<lb/>
<pb n="85a"/>
　用其法二書皆出聖人手而文之異如此然後知春<lb/>
　秋書人書師用法有繩準不可不深求其義也君將<lb/>
　不言帥師例之常也然君將而書人君將而書師何<lb/>
　也此春秋之變輕重之法也蓋稱人之罪重於稱師<lb/>
　而稱師之義又已得罪於稱爵者矣今晉襄貶爵而<lb/>
　稱人秦穆貶爵而稱師均有罪焉而輕重分矣秦穆<lb/>
　初謀伐鄭不可得乃移兵於滑滑何負於秦穆哉恃<lb/>
　?而扼小邦爾故聖人書師著其?也晉襄在文公<lb/>
<pb n="85b"/>
　之喪墨衰絰以行金革之事要人於險?其不虞而<lb/>
　敗之殽殽秦地也秦固未嘗犯晉晉以滑與乎已而<lb/>
　秦虐之故?喪而行且滑方受兵晉以偏師救之足<lb/>
　矣不能救滑之危而扼秦於險且滑自滑爾晉自晉<lb/>
　爾滑雖已與之國而秦實父之同盟已與父孰尊而<lb/>
　同盟與與國孰重哉黨已之與國而敗父之同盟況<lb/>
　當苫塊之次而興戎哉故聖人特人晉重晉責也<lb/>
癸巳葬晉文公<lb/>
<pb n="86a"/>
狄侵齊<lb/>
　狄侵齊者屢矣而齊不討無乃藐其小而勿治乎敵<lb/>
　無小不可忽也忽其小必長?矣<lb/>
公伐邾取訾婁秋公子遂帥師伐邾<lb/>
　僖公在位三十有三年其間敗邾師者三親伐邾取<lb/>
　邾邑者二又以公子遂帥師伐之吾不知邾何憾于<lb/>
　僖虐之如是之酷也極其原則邾蓋魯之附庸自受<lb/>
　王命則列五等不屈於魯僖二年檉之?從齊桓盟<lb/>
<pb n="86b"/>
　公怒而敗之於偃其後不敢從霸主?盟至宋襄之<lb/>
　興邾人復附之與曹南之?故僖有前日之伐今僖<lb/>
　以就盡之年威不足以攝之邾必叛矣故公伐而取<lb/>
　其訾婁春秋書?伐取者七而取邾田取邾邑者五魯<lb/>
　蓋以為邾乃已之附庸取邾田亦已田取邾邑亦已<lb/>
　邑也噫邾實受封於周魯焉得專制之魯必將服邾<lb/>
　而俾臣乎已則有仁以懷之義以屈之力安能制邾<lb/>
　哉晉以八百?納?菑於邾而不克納者義不勝也<lb/>
<pb n="87a"/>
　雖公子遂掃魯?而扼之邾有滅而已服不可得也<lb/>
　僖公曷亦自咎邾所以不服之故而?修其德則邾<lb/>
　何敢拒命也不自咎而以力服人公無謂邾小吾見<lb/>
　義不可脅豚彘而況於人乎況於附庸之君乎<lb/>
晉人敗狄于箕<lb/>
　狄自伐邢之後至是垂四十年矣諸侯無大小皆受<lb/>
　其毒而不敢以一矢加之前年衛不忍其虐而侵之<lb/>
　狄屈而求盟焉今又侵齊伐晉封豕長蛇?隙而動<lb/>
<pb n="87b"/>
　非掃其巢穴殆未巳也侵齊而齊不能討侵晉晉敗<lb/>
　之故其後屢侵齊而不敢犯晉則知制強悍果不可<lb/>
　以示怯也<lb/>
冬十月公如齊十有二月公至自齊<lb/>
　公如齊以國歸父之聘也歸父之聘大夫報之足矣<lb/>
　公何用親之前日齊桓之霸公兩如齊尊霸主也而<lb/>
　昭公何足事哉公蓋德其忘孝公之怨而不報取穀<lb/>
　之役也不然何所畏而如齊邪齊魯切鄰朝聘?來<lb/>
<pb n="88a"/>
　浹旬而已今三月而後反公之志荒矣不死於齊幸<lb/>
　也<lb/>
乙巳公薨于小寢<lb/>
　十二公之中惟僖公為賢君讀詩之頌則措之三王<lb/>
　之列而無愧然觀春秋之所書則無一是者蓋人莫<lb/>
　不有?惡也詩頌其?而春秋書其惡使僖能悔春<lb/>
　秋所書之惡而就詩人所頌之?則三王何異哉惟<lb/>
　其?惡半之此所以為魯僖公也詩義之?多溢?<lb/>
<pb n="88b"/>
　不可以為實就春秋所書而訂之則僖蓋中材庸主<lb/>
　也其先任公子友則賢末任公子遂則否天下有霸<lb/>
　主則僖有以自固中國無霸主則僖亦無以自立可<lb/>
　上可下因人為善因人為惡而已方齊桓之霸也服<lb/>
　?楚定王室僖實與其功宋襄之敗也楚人盟于齊<lb/>
　盟于薄僖亦與其辱晉文之未興也僖以楚師伐齊<lb/>
　為楚人戌衛實蒙惡名晉文之興也兩?諸侯兩朝<lb/>
　王所以?善譽初任公子友也敗莒于酈以責保慶<lb/>
<pb n="89a"/>
　父之罪如齊?盟以求與伐楚之功友之如齊以修<lb/>
　事霸主之禮此雖出於友而僖實享其榮終之任公<lb/>
　子遂也乞師于楚以伐鄰國帥師入杞以虐小邦如<lb/>
　京師而遂如晉則不忠于周既取邑而又伐鄰則納<lb/>
　君于惡此雖出於遂而公實蒙其惡愚因是又知僖<lb/>
　公為中人也其他閨門不肅而夫人?齊侯于卞季<lb/>
　姬遇鄫子于防典禮不經而用禘致夫人免牛猶三<lb/>
　望此又中人之性德有所不至智有所不及者也然<lb/>
<pb n="89b"/>
　在位三十有三年一日無土功之事惟一城楚丘則<lb/>
　從齊封衛而已未嘗以私玩而役一民也其愛民恤<lb/>
　物之心形於面?雨必書不雨必書大雩必書大旱<lb/>
　必書憂勤辭色與民同之此則春秋之所無也噫使<lb/>
　公子友而始終相之不為仲遂所誤則僖之為僖不<lb/>
　如是而止矣惜夫<lb/>
隕霜不殺草<lb/>
　天肅殺之威以霜君肅殺之威以刑霜不殺草何以<lb/>
<pb n="90a"/>
　為霜刑不戢姦無以為刑周十二月夏之十月也詩<lb/>
　曰九月肅霜況十月乎宜霜威之動而無草不黃也<lb/>
　今隕霜不殺草異之大者以類推之無乃當時諸侯<lb/>
　網漏吞舟而刑之不肅乎雖天豈樂人用刑然刑或<lb/>
　不用而姦宄不戢暴亂不除何以為國此所以必用<lb/>
　者也天討有罪五刑五用哉則君之刑即天之刑惟<lb/>
　其當罪也已霜不殺草猶姦宄之不誅暴亂之不戢<lb/>
　天之垂戒顯矣聖人書之所以垂訓後世刑之不能<lb/>
<pb n="90b"/>
　不用用之不可不謹也<lb/>
李梅實<lb/>
　夏之十月荄甲未萌而李梅實其物至微而為異至<lb/>
　大霜不殺草所宜殺而不殺李梅實所不當生而生<lb/>
　也春生秋殺天之令也今皆反之則人君生殺之權<lb/>
　亂矣天之所戒為人君非為天也君其謹之<lb/>
晉人陳人鄭人伐許<lb/>
　晉文之?諸侯皆從惟許不至故于?之?以諸侯<lb/>
<pb n="91a"/>
　圍之然卒不至也翟泉之盟許復不與文公亦釋而<lb/>
　弗問以為無足誅也今晉襄立固不能嗣文公之業<lb/>
　矣而區區同陳鄭伐許且晉文以伐楚之餘威率天<lb/>
　下諸侯圍之許比楚如漆頑不自拔而襄詎能得之<lb/>
　哉許所以不歸中國者恃楚也今晉率二國伐之吾<lb/>
　為之懼矣楚不因是而復恣貪婪幸也晉為能制楚<lb/>
　而服許哉文公且不能得而襄欲得許吾見其不自<lb/>
　量也<lb/>
<pb n="91b"/>
　　　右僖公盡三十有三年<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經筌卷七<lb/>
</p>
<p>
</p>
  </div>
</body>
</text>
</TEI>