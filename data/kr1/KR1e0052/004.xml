<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷四</head>
    <p>
<pb n="1a"/>
欽定四庫全書<lb/>
　春秋經筌卷四　　　　　宋　趙鵬飛　撰<lb/>
　　　莊公<lb/>
十有七年春齊人執鄭詹<lb/>
　稱人以執非伯討也而詹不書族?有罪焉討有罪<lb/>
　而非伯討奈何不歸之京師也然鄭詹之罪不可詳<lb/>
　左氏以為不朝且冬?于幽而春遂責其不朝邪無<lb/>
　是理也不然齊且伐罪以責其朝執詹何益哉公榖<lb/>
<pb n="1b"/>
　以為佞人則有之矣而其說未白要之鄭自忽突爭<lb/>
　衡二君出入相避如傳舍而為臣者朝以為讎暮以<lb/>
　為君君之位如奕棋而已之位如盤石見利忘君反<lb/>
　面事讎自祭仲以下皆然也若詹者必仲之黨無疑<lb/>
　矣則執之為得其罪然桓公既伯則當執歸京師而<lb/>
　?天子之命乃自執之而已此其所以書人不得為<lb/>
　伯討也<lb/>
夏齊人?于遂<lb/>
<pb n="2a"/>
　王者之師為義起也誅其君而弔其民民大?今齊<lb/>
　滅遂以兵戍之遂人其果?服乎不服而戍之以兵<lb/>
　且無所畏?其?而盡?之嗚呼吾今而後知不義<lb/>
　之果不可為也不義而彊且愚民有所不服而況君<lb/>
　子乎遂君滅矣而區區之民敢抗齊而?其戍人使<lb/>
　遂之君存其肯屬而事齊邪遂君不知其何人觀其<lb/>
　以義得民逆知其為君子齊桓之滅遂於是為謬舉<lb/>
　聖人於其滅書人而於此書?以齊人自?為文則<lb/>
<pb n="2b"/>
　其?遂人之義也審矣遂人於此亦足以復其君之<lb/>
　讎歟然齊威之此舉為伯業之累甚大君子?以為<lb/>
　威公惜之<lb/>
秋鄭詹自齊逃來<lb/>
　逃之為言竄也責詹之辭也與鄭伯逃歸同義然詹不<lb/>
　逃歸而逃來則為鄭之罪人也審矣見惡於鄭得罪<lb/>
　於齊逃而奔魯而魯納之是魯為逋逃主也吾竊為<lb/>
　魯懼之齊鄭不稱兵於魯幸矣<lb/>
<pb n="3a"/>
冬多麋<lb/>
　麋獸也周禮獸人夏獻麋月令仲冬麋角解皆此獸<lb/>
　未嘗有而有曰有有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>是也嘗有而多曰多多麋是<lb/>
　也<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>以有為異麋以多為異皆記異也杜氏以為多<lb/>
　則害五穀且為災麋非食五穀者疑杜以麋為草耳<lb/>
　非是<lb/>
十有八年春王三月日有食之<lb/>
夏公追戎于濟西<lb/>
<pb n="3b"/>
　魯有戎患非一日矣伯禽之初不免興費誓之師自<lb/>
　入春秋?桓皆?而盟之?虞其為疆場之患也則<lb/>
　戎之在魯不可一日而不防莊公不修戎備其來也<lb/>
　如履無人之境疆吏安在哉去而追之何益也春秋<lb/>
　之書追者三齊人侵我西鄙公追齊師至酅弗及齊<lb/>
　書侵知其侵也戎不書伐不覺其來也不覺來而追<lb/>
　之戎備?矣<lb/>
秋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>
<pb n="4a"/>
　<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>含沙射人?亦微矣而聖人書之以記其異<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>雖<lb/>
　微必有以感之者觀乎此亦可以見人君之?不可<lb/>
　毫釐虧也毫釐之虧異且感之聖人不以微不書欲<lb/>
　人君之謹所感也<lb/>
冬十月<lb/>
十有九年春王正月<lb/>
夏四月<lb/>
秋公子結媵陳人之婦于鄄遂及齊侯宋公盟<lb/>
<pb n="4b"/>
　可與權而不達權君子謂之固可與正而不中正君<lb/>
　子謂之專達於權正之義則處遂事之際無失矣若<lb/>
　公子結吾不保其達權正之義也媵陳人之婦君命<lb/>
　也及齊宋盟非君命也非君命而利國家專之可也<lb/>
　權也非君命而不利國家則專之能無患乎當中正<lb/>
　而不守正乃因權而生事秋及齊宋盟而冬致三國<lb/>
　之師則今日之盟果為利國家乎且鄄?地齊宋二<lb/>
　君胡為而至於鄄哉齊桓合諸侯必?於宋?之間<lb/>
<pb n="5a"/>
　以為四方諸侯之來道里均也故葵丘貫澤皆宋地<lb/>
　首止及鹹皆?地齊桓之伯嘗兩?於鄄今將復合<lb/>
　諸侯於此也結如陳假道於?適遇其會也迺遂與<lb/>
　二君盟其意?以為一出而二事成一以媵陳人之<lb/>
　婦一以結伯主之盟而不知其以大夫而抗伯主於<lb/>
　國果利乎然公子遂會齊侯於陽榖齊侯勿及盟而<lb/>
　結之專齊桓遂及以盟何哉結必有以欺齊也彼其<lb/>
　語齊侯必不曰吾媵陳婦也必曰吾以君?盟也?<lb/>
<pb n="5b"/>
　前乎此伐宋之役與鄄之?皆單伯?之而已莊不<lb/>
　至也桓亦以結為單伯之流而遂與之盟既盟而知<lb/>
　其媵陳婦不為?盟而來也於是怒有西鄙之伐焉<lb/>
　然齊宋之來伐以其抗也責其欺也而陳亦與之何<lb/>
　邪此尤足以見結之兩失矣結之盟齊宋不曰媵陳<lb/>
　也結之至陳不曰盟齊宋也兩設誑辭而欺之及一<lb/>
　敗而二事皆詐故三國均疾於魯也此陳所以亦從<lb/>
　而來伐歟結之罪?不勝誅矣而說者徒見其書公<lb/>
<pb n="6a"/>
　子而不去族因以為褒曰齊宋謀伐魯結道遇而盟<lb/>
　之所以解紛也且宋齊嘗同幽之盟今何釁而伐魯<lb/>
　哉以為討鄭詹之來魯已期年矣存乎亡乎不可得<lb/>
　而知既越四時而不問至是尚何討邪曰討鄭詹則<lb/>
　脅鄭而來可也宋何與哉況盟不旋踵而三國之師<lb/>
　均疾於魯尚何紛之能解也公子遂如京師遂如晉<lb/>
　季孫宿救台遂入鄆皆遂事也皆不去族也悉以為<lb/>
　褒之可乎自莊以下魯大夫多不去族所以著三家<lb/>
<pb n="6b"/>
　之張本也公子慶父?逆而奔尚不去族何問於結<lb/>
　然君子察其事之善惡而褒貶自白不可拘去族書<lb/>
　族之例也<lb/>
夫人姜氏如莒<lb/>
　姜氏如齊猶曰父母之邦如莒何哉淫奔極矣莊公<lb/>
　在所不責書之亦以見齊桓不能繩之為伯主之累<lb/>
　也<lb/>
冬齊人宋人陳人伐我西鄙<lb/>
<pb n="7a"/>
　討結之抗且欺也欺與抗小人猶忿而況鄰國乎況<lb/>
　伯主乎釋而不討則?姦招侮敗伯業矣三國書人<lb/>
　將卑師少也問罪而已不務勝魯也劉敞以為齊宋<lb/>
　?于鄄謀伐魯公子結盟之為魯免難觀今日西鄙<lb/>
　之伐魯難果免乎?惑於書公子之例而不究其始<lb/>
　終也<lb/>
二十年春王二月夫人姜氏如莒<lb/>
　文姜於是?二毛矣死亡無日而淫奔不已禽獸非<lb/>
<pb n="7b"/>
　屠戮無以禁其搏噬彼得其死幸也<lb/>
夏齊大災<lb/>
　人火曰火天火曰災齊人大災何以書往弔也前日<lb/>
　齊伐我西鄙何為往弔我服其罪也結之過也大災<lb/>
　甚矣?廟?庫盡矣可不弔乎書之以見齊桓之伯<lb/>
　?不足而取戾於天也<lb/>
秋七月<lb/>
冬齊人伐戎<lb/>
<pb n="8a"/>
　戎有二有山戎有戎山戎即北戎?於中國乃舜營<lb/>
　州之地孤竹國也戎介於中國在曹?魯之閒?桓<lb/>
　之所盟與夫伐凡伯侵曹者皆此戎也此其為患尤<lb/>
　近伯討所當先也所貴乎伯主者以其能從簡書敵<lb/>
　王愾而除天下之患也戎患近在鄰國齊桓可不討<lb/>
　乎桓公即位?十年?則伐叛討二以立已桓而已<lb/>
　戎?未嘗問也至是始伐之亦足以見其緩於除患<lb/>
　矣伐戎伯討也而聖人書人責其緩可知<lb/>
<pb n="8b"/>
二十有一年春王正月<lb/>
夏五月辛酉鄭伯突卒<lb/>
秋七月戊戌夫人姜氏薨<lb/>
冬十有二月葬鄭厲公<lb/>
　鄭突?忽而入櫟其後卒歸於鄭而聖人不書歸說<lb/>
　者以為不赴於魯非也其入櫟也魯實納之豈其歸<lb/>
　鄭而不赴哉聖人不書其歸不予其有鄭也至是卒<lb/>
　葬皆書曰鄭伯則知其卒得鄭也其間莊四年垂之<lb/>
<pb n="9a"/>
　遇十四年鄄之?皆突也非子儀也突時?在櫟實<lb/>
　未得鄭而聖人以鄭伯書之予其世統也突?而與<lb/>
　世統奈何名與之而實誅之所以深治其?之罪也<lb/>
　今突死而嗣世統者突之子矣其可不與突世統哉<lb/>
　或者以垂之遇鄄之?為子儀此死法也非春秋也<lb/>
二十有二年春王正月肆大眚<lb/>
癸丑葬我小君文姜<lb/>
　肆赦也眚過也赦大過也?陶曰宥過無大刑故無<lb/>
<pb n="9b"/>
　小今過之大者皆舉而赦之肆大眚或者以為僭天<lb/>
　子故書大若然則當書曰大肆眚矣安得曰肆大眚<lb/>
　邪不觀文之逆順而誣人以僭甚非義也然則肆大<lb/>
　眚予之乎曰予之且人固不能無過過而能改善莫<lb/>
　大焉過雖禹湯所不免而責常人無過可乎過而殺<lb/>
　之則雖欲自新無由也故易曰赦過宥罪書曰眚災<lb/>
　肆赦亦治世之典特觀夫過故之辨耳故者心乎為<lb/>
　是惡也過者非心乎為惡誤舉而已故曰宥過無大<lb/>
<pb n="10a"/>
　赦其誤也刑故無小誅其心也然則虞舜之制諸侯<lb/>
　亦得用之乎曰舜之赦赦天下威福之權也諸侯之<lb/>
　赦赦一國聽訟之法也昔成王命康叔曰有厥罪小<lb/>
　乃不可不殺乃有大罪非終乃惟眚災適爾既道極<lb/>
　厥辜時乃不可殺罪有小而故則不可不殺是諸侯<lb/>
　亦得肆眚也豈康叔得肆眚而魯周公之後反不得<lb/>
　肆眚邪然十二公之中惟此一書之則他公皆未嘗<lb/>
　宥過過故盡殺之而莊公鞠其過之大者而肆之也<lb/>
<pb n="10b"/>
　是亦春秋之美事聖人安得而不書哉說者以為文<lb/>
　姜之惡非赦不得葬故肆眚而後葬之文姜之惡熏<lb/>
　炙天地淫奔於齊莒之閒往反如織生且不治今死<lb/>
　矣反待赦而後得葬邪使不赦而葬時王伯主四鄰<lb/>
　諸侯將發其冢而暴其尸邪無是理也且文姜之罪<lb/>
　與齊襄等襄之存九伐之法不行襄之死且得以禮<lb/>
　葬而文姜何足治哉況子安有赦母之道乎或者又<lb/>
　以為請於天王而天王肆眚若爾則經當書天王大<lb/>
<pb n="11a"/>
　肆眚今曰肆大眚辭直出於魯矣天王何與哉此皆<lb/>
　求其義而不得妄?上下之文而鑿為是說不知肆<lb/>
　大眚適居文姜卒葬之間非?上下之義而立文也<lb/>
陳人殺其公子御寇<lb/>
　葵丘之禁曰無專殺大夫則當時諸侯?專殺大夫<lb/>
　矣古者大夫命於天子有罪則聽天子之命春秋諸<lb/>
　侯大夫自命而自殺之其專甚矣經書殺大夫者四<lb/>
　十七皆書其專也然就其事而言之則殺之有罪無<lb/>
<pb n="11b"/>
　罪不可無?故凡殺世子母弟目君甚其?親也殺<lb/>
　有罪則稱人以為國人皆欲殺之也殺無罪稱國以<lb/>
　為國君私殺之也或曰殺大夫舉其貴之辭也殺公<lb/>
　子舉其親辭也殺而稱名得其人也得其罪也稱大<lb/>
　夫而不名不得其人也不得其罪也其凡例如此而<lb/>
　其罪之重輕情之深淺即可見之不可以例求也陳<lb/>
　人殺其公子御寇書人以殺殺有罪然公子陳侯之<lb/>
　子也父殺其子父子之恩?矣然御寇不子而自取<lb/>
<pb n="12a"/>
　殺身陷父於不慈?參譏之<lb/>
夏五月<lb/>
　春秋無以仲月首時者或五字之誤或月下脫事耳<lb/>
秋七月丙申及齊?傒盟于防<lb/>
　復通於齊且謀?也前日見?於齊以公子結之抗<lb/>
　今日復通於齊亦安受?傒之抗抗則均矣然結之<lb/>
　抗有西鄙之伐而傒之抗魯因求?焉齊以為忿魯<lb/>
　以為歡彊弱曲直?已判然矣齊之不義殺其父而<lb/>
<pb n="12b"/>
　脅其子莊之不孝忍其父而?其讎則防之盟公之<lb/>
　恥不其深歟故?公而不書也然忍父讎受傒之抗<lb/>
　何求於齊哉欲?而已讎與色孰重父與妻孰親莊<lb/>
　公重色而輕讎欲?而忘父則公之恥自取之也甘<lb/>
　受其抗尚何辭<lb/>
冬公如齊納幣<lb/>
　父讎不報母喪未除而求?於齊不孝也納采不親<lb/>
　而公親之非禮也雖孝與禮聖人不以責禽獸而春<lb/>
<pb n="13a"/>
　秋垂萬世之典非為莊設也為萬世重父子之親垂<lb/>
　?姻之教因不孝以致孝因非禮以致禮春秋之意<lb/>
　也<lb/>
二十有三年春公至自齊<lb/>
　忍讎而?冒喪納幣今至也吾不知何辭而飲至?<lb/>
　?哉<lb/>
祭叔來聘<lb/>
　孫云周大夫祭采地劉云祭邑天子之下大夫是必<lb/>
<pb n="13b"/>
　使之則其不稱使不予使也下大夫無臣雖有臣猶<lb/>
　不外交也祭叔畿?諸侯也聘者大夫之事而諸侯<lb/>
　親之可乎祭叔假王命託聘為名而私交於魯其實<lb/>
　非聘也聘必書天王使而此不書使非王命也諸侯<lb/>
　不自聘託王命也祭叔?自以為有所憑藉而來足<lb/>
　以逭私交之罪矣而不知春秋不書天王使之則不<lb/>
　惟暴其私交之罪而且兼受欺君之誅也齊?子來<lb/>
　盟非君命也故不書齊侯使而見專盟之意祭叔來<lb/>
<pb n="14a"/>
　聘非王命也故不書天王使而見專聘之罪然盟有<lb/>
　善否大夫專之猶或可也聘豈王臣所得專邪聘者<lb/>
　傳命之辭無命而傳是罔人也?以欺君外以罔人<lb/>
　祭叔之罪?重於祭伯之稱來矣<lb/>
夏公如齊觀社公至自齊<lb/>
　甚哉公之無恥也子同生於今三十有六年則公之<lb/>
　?姻固失時矣徒以父殺於外母淫於?諸侯所不<lb/>
　齒非忍讎而?天下無與為匹者故忍而?於齊齊<lb/>
<pb n="14b"/>
　既許?而母喪未除莊公之心?可料矣故前年如<lb/>
　齊納幣今年如齊觀社社何足觀哉托觀社而如齊<lb/>
　也穀梁以為尸女?照其肺肝矣君子恥言之吾因<lb/>
　穀梁之言聊發其?情而已耳<lb/>
?人來聘<hi>是年楚成王即位</hi>
　朝聘非?人所得與也明堂位四裔來朝皆位之國<lb/>
　門之外四塞世告至周禮亦云蕃服世一見掌客掌<lb/>
　?客之牢禮諸侯士大夫皆有餼典命掌諸侯之儀<lb/>
<pb n="15a"/>
　五等之君及其大夫皆有車服禮儀之數而獨不及<lb/>
　蕃服其來也行人制其出入其至也象胥制其言語<lb/>
　先王所以謹中外之防至深且?也?楚人佳兵樂<lb/>
　禍乃其天性故商頌之美武丁則曰奮伐?楚魯頌<lb/>
　之美周公則曰?舒是懲?世亂怙終雖四塞世告<lb/>
　至蕃服世一見之制亦曾未有與焉今即幸而?服<lb/>
　天子大朝?引而進之守燎之列可矣?乎其不能<lb/>
　也春秋之世?楚日彊聖人?憂之入鄭伐鄭駸駸<lb/>
<pb n="15b"/>
　然其患深矣今率然而聘魯說者以為進之聖人豈<lb/>
　樂其僭聘問之禮哉憂之益甚也且自?之魯以職<lb/>
　方考之幾二千里彼何慕於魯而來邪?藉聘問以<lb/>
　窺中國也計道里之?近?山川之險夷覘彊弱於<lb/>
　諸侯察備禦於疆埸其為謀有不可得而料者而說<lb/>
　者以其去兵而用禮為可嘉不知禮自中國出楚人<lb/>
　安得知禮假禮以為謀君子不可不察也前日伐鄭<lb/>
　書?而今日來聘書人或者不考其文因以為進之<lb/>
<pb n="16a"/>
　且直書?來聘則若舉國皆來於文不順而其大夫<lb/>
　之名氏又未通於中國也故加人字以成文不然二<lb/>
　十八年?伐鄭何以復書?邪僖十四年狄侵鄭書<lb/>
　狄至十八年邢人狄人伐?書人二十四年狄伐鄭<lb/>
　復書狄豈其伐?書人而進之邪?與邢人俱不可<lb/>
　曰邢人狄伐?也文有逆順聖人初不以此為褒貶<lb/>
　學者?深思之<lb/>
公及齊侯遇于榖蕭叔朝公<lb/>
<pb n="16b"/>
　已不踰禮而後可以責禮於人已既不正則人必以<lb/>
　不正加我此理之必然者也莊既求?於齊則六禮<lb/>
　之行有大夫存焉而公皆親之往反如織非禮甚矣<lb/>
　而齊侯亦無詞而拒之何哉桓公?中女市女廬七<lb/>
　百?嬖如夫人者六人何責夫魯侯鰥然出入齊境<lb/>
　而無恥也故欲遇而遇欲盟而盟受其侮而不愧者<lb/>
　齊有以自取之矣蕭叔蕞爾附庸其朝於魯禮所當<lb/>
　然者魯有宗廟社稷之守非亡國而餬口於外也不<lb/>
<pb n="17a"/>
　俟公之至而來朝因其在榖而逆朝之其不正甚矣<lb/>
　而公亦安受之而無忿心何邪公之於齊父讎也忍<lb/>
　讎而求?且未成禮乃旦暮驅馳於齊境說者?以<lb/>
　為陳佗焉則無怪其見侮於蕭叔而受其草次之朝<lb/>
　也孔子曰人必自侮然後人侮之若齊之桓魯之莊<lb/>
　皆自侮者也及見侮於人亦披襟而受之夫復何辭<lb/>
　聖人書榖之遇蕭叔之朝以見君子責已不可以不<lb/>
　重也<lb/>
<pb n="17b"/>
秋丹桓?楹<lb/>
　莊公忍父讎以?於齊而?有所不安焉今母喪告<lb/>
　終將除禫而逆女於齊也使桓而有靈?責不輕矣<lb/>
　故莊欲以丹雘之飾而媚於先君秋丹其楹春刻其<lb/>
　桷以重?其在泉之靈也不然五廟皆有?何獨丹<lb/>
　刻於桓也哉噫嘻其謀?亦迂且誕矣忍於心而飾<lb/>
　於外尚何以為孝乎?不孝而外加非禮其得罪於<lb/>
　先君益重矣說者以為誇示齊女且姜氏入不敢覿<lb/>
<pb n="18a"/>
　於廟尚何誇邪禮山節藻梲複廟重檐刮楹達鄉天<lb/>
　子之廟飾也<lb/>
冬十有一月曹伯射姑卒<lb/>
十有二月甲寅公?齊侯盟于扈<lb/>
　告期也告期而盟之懼有所不信也告期大夫之事<lb/>
　而公親之告期?姻之常而齊盟之?外均非禮也<lb/>
二十有四年春王正月刻桓?桷<lb/>
　義同丹楹<lb/>
<pb n="18b"/>
葬曹莊公<lb/>
夏公如齊逆女秋公至自齊八月丁丑夫人姜氏入<lb/>
　智術近乎詐而君子有所不廢者時假之以濟正也<lb/>
　惟君臣父子之際不可加智術於其間事君而尚智<lb/>
　術是天下之大姦事父而尚智術是天下之大不孝<lb/>
　也莊公於君臣父子之間智術無所不用而不忠不<lb/>
　孝之罪益彰元年為天王主?於齊父讎也不以情<lb/>
　而辭命於王乃以術而築?於外?若不接讎外若<lb/>
<pb n="19a"/>
　順王命而不知成天王不正之命致王姬居外之久<lb/>
　其惡尚何以?之是將以智謀為忠而陷於大不忠<lb/>
　也今既忍而?父讎且親如齊納幣如齊逆女乃丹<lb/>
　桓?楹刻桓?桷以媚於先君及逆女而返公不與<lb/>
　姜氏同至難於告廟也七月公歸八月姜氏入公之<lb/>
　歸也書至而姜氏之入不書至姜氏固不可見於廟<lb/>
　矣而公之至吾不知其何辭以告廟也且公之行也<lb/>
　既以逆婦告及其至也吾意其必矯舉而妄告廟矣<lb/>
<pb n="19b"/>
　不然安得不與姜氏同至邪昭公娶於吳謂之?孟<lb/>
　子則公之至吾不信其以姜氏告也莊公之智術於<lb/>
　是窮而不孝之罪愈暴白而不可掩矣書曰作?心<lb/>
　逸日休作偽心勞日拙若公者可謂心勞而拙者也<lb/>
　聖人各因其實而書之而莊公不孝之罪無以逃於<lb/>
　筆端吾因是而知君臣父子之間果不尚智術也<lb/>
戊寅大夫宗婦覿用幣<lb/>
　禮者天下之公器而覿者私見之名也假公器而用<lb/>
<pb n="20a"/>
　之莊公之情可見矣哀姜讎之女也莊公不敢以見<lb/>
　宗廟夫諸侯娶元妃以奉粢盛今娶婦而不見於廟<lb/>
　果何為哉是重色輕禮也不能以禮事上則何以責<lb/>
　禮於下今大夫宗婦覿用幣於禮不其過歟薄於奉<lb/>
　上而厚於責下莊公其何以安之莊公之心?曰吾<lb/>
　私覿而已不以公見則外不負宗廟?不負夫人而<lb/>
　不知其?外兩失之也語曰私覿愉愉如也則覿者<lb/>
　非下見上之禮燕閒而私相見也故曰朝覲大夫之<lb/>
<pb n="20b"/>
　私覿非禮也不敢私覿所以致恭也以私覿而見則如<lb/>
　勿覿而已況又用幣邪且三帛二生一死男贄也榛<lb/>
　栗棗脩女贄也以私覿而用公禮以女而奉男贄莊<lb/>
　公?以私覿則於禮為輕故重其贄以覿焉公之志<lb/>
　荒矣守禮則心有所不安用術則智有所不周顛倒<lb/>
　錯亂無一是者?無逃君子之笑大夫宗婦同宗大<lb/>
　夫之婦不可析為二豈有男女俱見哉穀梁之說非<lb/>
　是<lb/>
<pb n="21a"/>
大水<lb/>
冬戎侵曹曹羈出奔陳赤歸于曹<lb/>
　曹羈及赤之事左氏不載凡大夫出入公子爭國兄<lb/>
　弟父子嫡庶之辨惟左氏最詳而於羈赤之事獨無<lb/>
　傳此所以起二傳之紛紛也以史記世家考之莊公<lb/>
　卒僖公夷立亦不載羈赤出入之事疑赤則僖公夷<lb/>
　字似赤而誤耳然學者當以經證經不可以傳證經<lb/>
　以經文考之此與桓十一年宋人執祭仲突歸于鄭<lb/>
<pb n="21b"/>
　鄭忽出奔?大相類鄭莊卒忽在喪曹莊卒羈亦在<lb/>
　喪忽及羈皆當書子而不書子不子也突憑宋而入<lb/>
　赤倚戎而入皆自外入?故突不係之鄭赤不係之<lb/>
　曹但突先入而忽出羈先出而赤入出入有先後而<lb/>
　事則一也君子無可疑者然曹鄭之事則同以情察<lb/>
　之羈赤之罪當加忽突一等且宋人執祭仲以制鄭<lb/>
　之命以宋則彊於鄭以祭仲則彊於忽忽外逼於宋<lb/>
　?逼於仲勢不能有鄭而出奔猶可言也今戎纔侵<lb/>
<pb n="22a"/>
　曹未入其郛羈委社稷而奔不孝甚矣突以宋之親<lb/>
　倚宋而入猶中國也赤倚戎而入何親於已召戎人<lb/>
　而戕中國其罪可勝誅乎然聖人書法無異於忽突<lb/>
　者?以羈斥名而不書子於赤外之而不係之曹法<lb/>
　亦無以加矣學者?觀宋與戎之彊弱而加重輕此<lb/>
　春秋所以望於後之學者也學者其可不深求之二<lb/>
　傳以羈為大夫以郭公為赤謬甚矣?不足辯<lb/>
郭公<lb/>
<pb n="22b"/>
　闕文或謬字也先儒皆援郭亡之事以實之曰齊桓<lb/>
　公問郭何故亡父老對以善善不能用惡惡不能去<lb/>
　所以亡其事與時實相近但不可遽以為實也非郭<lb/>
　公之下闕事則公字為誤耳<lb/>
二十有五年春陳侯使女叔來聘<lb/>
　莊公即位於今二十五年而諸侯無聘魯者薄莊之<lb/>
　不足齒邪茍不得已從伯主之命則同?而已未嘗<lb/>
　交盟交聘也今既?於齊陳人懼其脅伯主而報西<lb/>
<pb n="23a"/>
　鄙之役於是使女叔來聘?亦非得已也然聘鮮有<lb/>
　書字者而女叔書字何邪女叔之字必叔有賢行在<lb/>
　陳為賢大夫不為來聘褒之也然則何以知其有賢<lb/>
　行曰不知其人視其友公子季友賢人也女叔實友<lb/>
　之春來聘而冬公子友如陳報其聘及其終也友復<lb/>
　如陳葬之惟賢友賢愚因公子友而知女叔之賢也<lb/>
夏五月癸丑?侯朔卒<lb/>
六月辛未朔日有食之?用牲于社<lb/>
<pb n="23b"/>
　書曰乃季秋月朔辰弗集於房瞽奏?嗇夫馳周官<lb/>
　鼓人救日月則詔王鼓傳曰日食天子伐鼓于朝諸<lb/>
　侯用幣于社伐鼓于朝所以用陽也春秋書日食鼓<lb/>
　用牲于社者三莊公二而文公一皆著其僭天子且<lb/>
　非禮爾伐鼓當於朝不當於社當用幣不當用牲也<lb/>
　然日食三十六惟此三者書鼓用牲何也得禮不書<lb/>
　失禮然後書<lb/>
伯姬歸于杞<lb/>
<pb n="24a"/>
　曰歸不曰逆杞侯自逆之何以不書杞侯來逆常事<lb/>
　不書<lb/>
秋大水鼓用牲于社于門<lb/>
　古者救日月無救水之禮傳曰非日月之眚不鼓則<lb/>
　大水無伐鼓用牲之制公羊以于社為禮于門非禮<lb/>
　穀梁又曰救水以鼓?似?公羊而立文其後董仲<lb/>
　舒言大水鳴鼓而攻社?學於公羊師弟子循其私<lb/>
　說而不稽古也大水鼓用牲于社于門古無是禮也<lb/>
<pb n="24b"/>
冬公子友如陳<lb/>
　?大夫出聘自友始然外大夫來聘書聘?大夫出<lb/>
　聘不書聘蘇轍所謂禮成在外未可必於我是也春<lb/>
　女叔來聘冬公子友如陳報之友賢者也何以不書<lb/>
　字至閔二年季子來歸而後字之邪?因國人之善<lb/>
　一舉褒之足矣何用屢字而屢褒之也若陳女叔則<lb/>
　非來聘無以著其賢故因聘而字之也<lb/>
二十有六年春公伐戎<lb/>
<pb n="25a"/>
夏公至自伐戎<lb/>
　戎為魯患舊矣而今日之兵實為曹伐之何以知其<lb/>
　然前年冬戎侵曹曹羈出奔陳及陳女叔來聘言必<lb/>
　有以及於羈也故冬公子友如陳報聘而春遂伐戎<lb/>
　為曹可知矣陳為羈伐戎則自伐可也何必求魯哉<lb/>
　?魯逼於戎且世有戎患陳?於戎無事乎伐之以<lb/>
　生釁也此必陳女叔及公子友之謀矣然則公之征<lb/>
　伐?則報濟西之役外則問侵曹之罪師出為有名<lb/>
<pb n="25b"/>
　故公纔至自伐戎而曹遂殺其大夫是戎必有辭於<lb/>
　曹曹殺其大夫以?戎且以塞魯之詞也然戎之所<lb/>
　逐者羈也羈卒在陳戎之所納者赤也赤卒居曹則<lb/>
　公之伐戎將藉曹以為詞其實不能治戎而正曹也<lb/>
　在當時齊為伯主知曹之亂而不問見戎之彊而不<lb/>
　伐而魯能伐之齊侯?有??於魯矣書曰公至自<lb/>
　伐戎莊?自以為莫大之功而??於廟也<lb/>
曹殺其大夫<lb/>
<pb n="26a"/>
　曹赤之?戎納之曹羈之出戎逐之大夫何與今魯<lb/>
　伐戎而曹殺其大夫逆知其無罪也赤?藉是以塞<lb/>
　魯之詞稱國以殺殺無罪也不書其名非其罪也<lb/>
秋公?宋人齊人伐徐<lb/>
　徐之先伯翳與秦同祖雖居中國有夷風焉在魯之<lb/>
　初伯禽有費誓之師為魯之患舊矣穆王時偃王僭<lb/>
　稱王穆王滅之而?封其系以祀伯翳其地今之臨<lb/>
　淮是也?介於魯宋之閒為二國患今必徐犯宋之<lb/>
<pb n="26b"/>
　牧圉故宋伐之然齊實伯主而以宋主兵何也兵出<lb/>
　以名不以彊弱伯主之器也讎徐者宋故齊以宋主<lb/>
　之正其名也名正則罪人服用兵之道也然齊宋皆<lb/>
　以卑將少師而公獨親之何哉?春公嘗伐戎戎比<lb/>
　於齊也茍示弱於徐則戎必合徐以伐魯故以先聲<lb/>
　挫逆謀也不然費誓之役且復見於莊公矣<lb/>
冬十有二月癸亥朔日有食之<lb/>
二十有七年春公?杞伯姬于洮<lb/>
<pb n="27a"/>
　洮魯地伯姬來公往?之也諸侯非民事不舉婦人<lb/>
　既嫁不踰境參譏之<lb/>
夏六月公?齊侯宋公陳侯鄭伯同盟于幽<lb/>
　同盟于幽至是十年矣桓公懼諸侯久不合則離於<lb/>
　是復講同盟之禮焉然前同盟者九國今四國不至<lb/>
　用是知諸侯不可不屢合也孔子言桓公九合諸侯<lb/>
　不以兵車而穀梁言衣裳之?十有一?北杏之?<lb/>
　諸侯未信鄄之?則初得宋皆伐宋之諸侯也故孔<lb/>
<pb n="27b"/>
　子舉其九而已其兵車之?四孔子?略而勿?焉<lb/>
　聖人豈樂夫用兵哉安中夏而尊王室為可貴也<lb/>
秋公子友如陳葬原仲<lb/>
　春秋之法輕於誅小人而重於責君子公子友賢者<lb/>
　也不畏私交之法而如陳葬其友雖朋友之義為五<lb/>
　教之一而君臣之義?重於朋友聖人責其重所輕<lb/>
　而輕所重故不以其過小而勿誅?曰季友君子也<lb/>
　當以君子之道責之<lb/>
<pb n="28a"/>
冬杞伯姬來<lb/>
　無事而來非歸?也與祭伯之私來同若曰歸?直<lb/>
　常事爾何以書<lb/>
莒慶來逆叔姬<lb/>
　非為君逆也臣自逆也為君逆稱逆女自逆稱逆叔<lb/>
　姬與?固同?君臣之辨也或以為成禮於魯或曰<lb/>
　不與夫人之稱鑿矣<lb/>
杞伯來朝<lb/>
<pb n="28b"/>
　以伯禮朝也義同桓二年滕子來朝<lb/>
公?齊侯于城濮<lb/>
　城濮?地公?齊侯于城濮謀伐?也謀伐?而魯<lb/>
　不從何哉五年齊襄拒王師而納朔公實從之今日<lb/>
　齊桓責尊王而伐?公則拒之拒其是從其非樂於<lb/>
　為逆而憚於助順莊公之為人?可見矣<lb/>
二十有八年春王三月甲寅齊人伐??人及齊人戰<lb/>
?人敗績<lb/>
<pb n="29a"/>
　十六年幽之盟?朔同之前年幽之盟?懿不至此<lb/>
　桓公之所以伐?也如是則伐?為有名矣聖人何<lb/>
　以人之?朔實得罪於王五年脅齊襄之力敗王師<lb/>
　而入?則?固天王之叛國也桓公圖伯以尊王而<lb/>
　叛國不討兩?于鄄為宋伐鄭?朔在焉已而同盟<lb/>
　于幽則朔親齊為已至矣故桓公匿其逆王之罪而<lb/>
　不問也今朔固死矣罪復何問哉而前日幽之盟?<lb/>
　懿不至懿朔之子也父數從已則匿其叛王之愆子<lb/>
<pb n="29b"/>
　一違命則責其尊王之義罪在父而責歸其子??<lb/>
　雖微有所不服也伐?者齊也而及戰者?也齊問<lb/>
　罪而?及戰?果服齊乎然則桓公果心乎尊王邪<lb/>
　抑假尊王之命而求諸侯也聖人照見其情故齊?<lb/>
　書人以見?則有罪然而桓之伐?亦不得為伯討<lb/>
　也左氏載子?奔?王請伐?之事諸儒多從之然<lb/>
　於經無所考愚不敢以傳廢經<lb/>
夏四月丁未邾子瑣卒<lb/>
<pb n="30a"/>
秋?伐鄭公?齊人宋人救鄭<lb/>
　齊自北杏之?於今十有五年其間兩鄄之?兩幽<lb/>
　之盟諸侯不為不從中國不為不振矣而鄭逼於楚<lb/>
　倚齊尤重故兩鄄兩幽之盟無敢不從所以望齊者<lb/>
　甚切然桓公不能少加威於楚使鄭被楚兵而後救<lb/>
　之且越千里之外以謀伐山戎?威諸侯則為齊之<lb/>
　利?楚鄰於鄭伐楚則鄭受其福利己者在所急而<lb/>
　利鄭者在所緩桓公之情?可責矣故救鄭善事也<lb/>
<pb n="30b"/>
　而聖人不與其爵以為被伐而後救不若先攝之而<lb/>
　使鄭不被其毒也?書公而外書人?不如是則無<lb/>
　以見齊人之為齊侯也桓公之伯至此不為不久而<lb/>
　惟盟?書爵用兵無善惡悉貶稱人皆以其急於利<lb/>
　已而緩於安人也<lb/>
冬築郿<lb/>
　春秋書築者七築館築臺築囿而已未有邑而書築<lb/>
　者邑而書築創作邑也創作邑必有居室城市司官<lb/>
<pb n="31a"/>
　之守故曰築左氏曰邑曰築都曰城且城楚丘城?<lb/>
　陵曰都可也城中丘城郎亦可謂之都邪?城者有<lb/>
　其邑矣城其外而域之也築者作室以為司官之守<lb/>
　爾宣王考室之詩曰築室百堵百堵皆興是也周之<lb/>
　冬夏之秋非其時矣況大無麥禾告糴於齊而興是<lb/>
　不急之役何益於國邪無益於國有損於民民困而<lb/>
　邦本搖其為國危矣凡土功之事聖人謹而書之所<lb/>
　以惜民力而固邦本也<lb/>
<pb n="31b"/>
大無麥禾<lb/>
　以時言之麥夏之穀也禾秋穀也安得至冬而後知<lb/>
　其無周公七月之詩曰九月築場圃十月納禾稼黍<lb/>
　稷重穋禾麻菽麥嗟我農夫我稼既同上入執?功<lb/>
　且黍稷禾麻菽麥三時之穀也至十月登場圃則聚<lb/>
　而納之囷倉及納囷倉而後知其無焉?冢宰制國<lb/>
　用必於?之杪非?杪無以知其一?之豐凶也然<lb/>
　國無九年之蓄曰不足無六年之蓄曰急無三年之<lb/>
<pb n="32a"/>
　蓄曰國非其國也一?無麥禾而遂告糴於齊是?<lb/>
　無一年之蓄也莊公之為君僅足以蜡臘又何有於<lb/>
　民<lb/>
臧孫辰告糴于齊<lb/>
　魯之空?非一日之罪也古者以三十年之通制國<lb/>
　用量入以為出三年之豐有一年之積以三十年則<lb/>
　有九年之積故雖堯水湯旱而無虞莊公即位於今<lb/>
　二十有八年矣九年之積安在築館以奉王姬浚洙<lb/>
<pb n="32b"/>
　以備齊寇?盟戰伐無?不有丹楹刻桷無所不為<lb/>
　上有星隕日食之變下有多麋有<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>之異大水者三<lb/>
　無麥苗無麥禾者各一而前乎此尚築郿後乎此且<lb/>
　新?災異相仍靡費百出不計國之豐凶民之盈歉<lb/>
　惟已所欲直情為之計其出入未嘗有數月之積也<lb/>
　故一無麥禾遂求餉於鄰國且王之求賻求金魯之<lb/>
　乞師告糴天下之深恥也曰求曰乞若得不得未可<lb/>
　知也而告糴尤為至辱命垂溝洫而乞食於人齊幸<lb/>
<pb n="33a"/>
　有嗟來之心以振之不然君民何恃以生哉故聖人<lb/>
　於此直書告糴而不書如如緩辭也?不書告糴無<lb/>
　以知其有旦暮之急也<lb/>
二十有九年春新延?<lb/>
　禮?凶年穀不登君膳不祭肺馬不食穀先民而後<lb/>
　畜也?焚孔子曰傷人乎不問馬貴民而賤畜也然<lb/>
　為國之備在兵而兵之用在馬故六繫為?備於周<lb/>
　騋牝三千美於?馬政亦有國者之不可廢也然君<lb/>
<pb n="33b"/>
　子必辨其後先稽其貴賤者?事有本末不可後本<lb/>
　而先末貴末而賤本也去冬大無麥禾則民食已不<lb/>
　足何問馬臧孫辰告糴于齊則民力疲瘵何問?則<lb/>
　馬在所緩而民在所憂?在所閒而力在所恤以凶<lb/>
　?疲民新不急之?雖曰得時其為國之患大矣故<lb/>
　聖人不以其時而略之曰新革其故也曰延廣其舊<lb/>
　也或以延?為法?古無是名也?不究其義矣<lb/>
夏鄭人侵許<lb/>
<pb n="34a"/>
　許之為國介于楚鄭之間鄭逼於楚每以許為藩蔽<lb/>
　鄭不達權而虐許不已許一入楚則楚之襲鄭如入<lb/>
　無人之墟矣是鄭自撤其藩蔽也為鄭謀者不若厚<lb/>
　于許教許扞楚而鄭援之許藉鄭以全鄭得許以安<lb/>
　更為唇齒之邦而緩急相救鄭且?連齊晉以抗之<lb/>
　則許未必亡鄭未必困也鄭不料此而與許為讎成<lb/>
　十五年許畏鄭而遷葉葉楚地也許既入楚鄭無?<lb/>
　不受楚兵?鄭自撤藩援而不自覺也今楚方讎鄭<lb/>
<pb n="34b"/>
　而鄭侵許許必從楚其後八年之間而楚伐鄭者三<lb/>
　?無其蔽失許之援也<lb/>
秋有蜚<lb/>
　有蜚記異也劉敞曰蜚之為物狀若牛而白首一目<lb/>
　而蛇尾行水則竭行草則死見則國大疫若是則非<lb/>
　止為異且為災矣此世未嘗見者疑非中國物也聖<lb/>
　人書曰有異甚矣<lb/>
冬十有二月紀叔姬卒<lb/>
<pb n="35a"/>
　?女鮮書卒葬惟紀之二姬與宋共姬書卒葬紀伯<lb/>
　姬恤其死於國之亡而葬於齊也紀叔姬以其不失<lb/>
　婦道卒歸於酅也宋共姬以其守節而死於災也非<lb/>
　此不書<lb/>
城諸及防<lb/>
　十有二月今之十月也水?正之時可以栽板榦矣<lb/>
　得時不書此何以書以?凶民疲而連城二邑有何<lb/>
　旦夕之急而為是哉莊公之庸且虐不念民力矣國<lb/>
<pb n="35b"/>
　?民叛城堅如金夫誰與守之識者以為寒心而莊<lb/>
　公不懼奈何<lb/>
三十年春王正月<lb/>
夏師次于成<lb/>
　欲救鄣而不能也與三年次于滑同義?次滑書公<lb/>
　而此不書公尤足以見公之恥也<lb/>
秋七月齊人降鄣<lb/>
　鄣城在今之密州杜氏以為紀之附庸紀近於密故<lb/>
<pb n="36a"/>
　也齊襄庸君也其虐紀而滅之無足謀者而威公方<lb/>
　伯何賴于蕞爾之鄣而必其歸附哉然郕降于齊師<lb/>
　郕自降也齊人降鄣齊人逼而降之也襄公逼紀而<lb/>
　去之桓公逼鄣而降之為惡僅一間耳鄣區區微國<lb/>
　無損益于齊無鄣不害為伯也而得鄣則為伯業之<lb/>
　累大矣吾於此重為威公惜之<lb/>
八月癸丑葬紀叔姬<lb/>
　歸于酅葬于酅也而曰紀叔姬叔姬賢也故必係于<lb/>
<pb n="36b"/>
　紀一歸紀則死生以之叔姬之義也<lb/>
九月庚午朔日有食之鼓用牲于社<lb/>
　義同上十五年<lb/>
冬公及齊侯遇于魯濟<lb/>
　魯濟之遇齊侯謀伐山戎也公辭不能故明年齊侯<lb/>
　來獻戎捷<lb/>
齊人伐山戎<lb/>
　山戎?於中國自入春秋亦未嘗為中國患以職方<lb/>
<pb n="37a"/>
　考之?居舜之營州古孤竹國之地也東距遼水北<lb/>
　距燕薊其僻?而富且饒故齊威利而伐之俘其寶<lb/>
　玉以富國也齊?有魚鹽之利而外貪?夷之富則<lb/>
　齊桓之斯舉為利而已管仲荅楚師之言曰召康公<lb/>
　命我先君太公曰五侯九伯汝實征之東至於海北<lb/>
　至於無棣然則今山戎又越於無棣之外桓公不憚<lb/>
　千里之險而征之非利肯為是乎?有楚之患日讎<lb/>
　于鄭齊玩而不伐山戎無損中國而齊首伐之齊之<lb/>
<pb n="37b"/>
　為謀?可見矣不然伐戎美事也聖人安得書人哉<lb/>
　其後秦惠王將併天下先取蜀諸葛亮將一吳魏先<lb/>
　取瀘究其利心皆齊桓之謀也聖人首貶齊桓垂戒<lb/>
　?矣<lb/>
三十有一年春築臺于郎<lb/>
　莊公前年築郿猶曰築邑以?民也新延?尚曰蕃<lb/>
　馬以備邊也城諸及防且曰設險以域民也今一?<lb/>
　而三築臺何為者哉古者天子有靈臺以候天地諸<lb/>
<pb n="38a"/>
　侯有時臺以候四時故分至?閉必登而望之以書<lb/>
　雲物占災祥水旱而為民之備也則其臺必在國之<lb/>
　都矣今曰郎曰薛曰秦皆?地也?厲民以自樂也<lb/>
　孟子曰文王以民力為臺為沼而民歡樂之古之人<lb/>
　與民偕樂故能樂也民欲與之偕亡雖有臺池豈能<lb/>
　獨樂哉今莊之三築臺所謂民欲與之偕亡者也天<lb/>
　災時變無若莊公之多工功力役無若莊公之數廩<lb/>
　稍空?無若莊公之甚而一?之間三時役民以奉<lb/>
<pb n="38b"/>
　一己之樂嗚呼莊公觀天災時變工功力役廩稍空<lb/>
　?一念及此恨無門以入地尚何樂哉而莊公懵不<lb/>
　自知則莊公之志慮精神?已荒矣明年而即世有<lb/>
　以也夫<lb/>
夏四月薛伯卒<lb/>
築臺于薛<lb/>
六月齊侯來獻戎捷<lb/>
　隘哉齊侯誠伯者之器不足以望三王之髣?也抑<lb/>
<pb n="39a"/>
　亦管仲所以相其君者然歟孔子曰管仲之器小哉<lb/>
　?有伯者之君必有伯者之佐君臣之量極於是矣<lb/>
　故功烈如彼之卑也蕞爾山戎何足道哉桓公幸而<lb/>
　克之折馘執俘捷如其志?自以為不世之雋功故<lb/>
　獲戎捷俘而來獻焉且獻捷於王猶可言也獻捷於<lb/>
　魯其卑甚矣魯何尊於齊哉齊?以為威魯而魯初<lb/>
　不從伐坐受戎捷其為榮大矣又何懼耶聖人隘其<lb/>
　然書曰齊侯尊且貴也曰來獻捷卑且辱也以尊而<lb/>
<pb n="39b"/>
　行卑以貴而就辱其待齊桓可知矣四年齊人來歸<lb/>
　?寶于齊書人而不書爵微者也于?書歸不書獻<lb/>
　順辭也??寶以卑來歸戎捷以尊來獻也觀乎此<lb/>
　又有以見桓公智有餘而量不足也<lb/>
秋築臺于秦<lb/>
冬不雨<lb/>
　甚矣天之仁愛人君也雖無道之世猶欲保持而全<lb/>
　安之故示之災變所以警其荒而?其怠茍能畏天<lb/>
<pb n="40a"/>
　戒而悔過憂民又未必不為賢君也莊公之不君厲<lb/>
　民以自奉一?而三築臺況積?凶荒廩稍不足而<lb/>
　工功日興其為惡?獲罪於天不可逭其禍矣而天<lb/>
　猶欲示之戒不雨而為旱災使莊公視此恐懼以荅<lb/>
　天戒憂勤?恤以恤民?尚能自反於善也而明年<lb/>
　春又城小穀嗚呼一時不雨其為戒大矣而莊公不<lb/>
　自悔用是知莊公果庸而無知不可告戒故勦之而<lb/>
　後已其?手足於路寢尤為幸也<lb/>
<pb n="40b"/>
三十有二年春城小穀<lb/>
　左氏之說出於野史以其所聞之說取經文之近者<lb/>
　偶而合之故亦時有得其實者學者見其偶合遂以<lb/>
　為左氏國史經自國史出也左氏不可不信則失之<lb/>
　果或者又疑其不合者?而遷就者多則謂左氏皆<lb/>
　誣誕之詞無足取則失之疑果與疑二者均未安要<lb/>
　之以經為正而左氏之合者亦時取之可也愚今因<lb/>
　城小穀之事而知左氏非國史以其所聞取經文之<lb/>
<pb n="41a"/>
　近者合之審矣昭十一年楚申無宇曰齊桓公城穀<lb/>
　而寘管仲焉於今賴之而莊三十二年偶有城小穀<lb/>
　之事左氏遂曰為管仲也是左氏取申無宇之言而<lb/>
　偶合之也杜氏因左氏而齊無小穀因以小穀為<lb/>
　穀城曰穀城齊地穀城固齊地而安可?改小穀<lb/>
　為穀城邪范?曰小穀魯地為得其正矣發微謂曲<lb/>
　阜西北有小穀城則小穀魯城甚明矣春秋魯未有<lb/>
　城外邑者惟城楚丘上不書諸侯若?城之者?聖<lb/>
<pb n="41b"/>
　人異其文不與諸侯得封?也楚丘為?地?已見<lb/>
　於詩刪詩作春秋皆出於聖人之手於詩既顯言之<lb/>
　故於春秋?其義後世決不疑楚丘為魯地也若齊<lb/>
　侯城穀寘管仲則非聖人之言安可持是說而遂以<lb/>
　小穀為穀城邪魯何與於管仲而為管仲城邑乎況<lb/>
　申無宇之說亦不曰魯為管仲而城之?曰齊桓城<lb/>
　之也左氏之說於是暴露誠無足據者則其合者亦<lb/>
　不過附?而偶合矣擇其有益於經者從之可也<lb/>
<pb n="42a"/>
夏宋公齊侯遇于梁丘<lb/>
　春秋之世東諸侯之彊大者曰齊晉宋而已晉恃其<lb/>
　彊終齊桓之伯未嘗一同其?盟而宋于晉為亞也<lb/>
　宋一不至則齊之伯業有所不成而諸侯亦從而攜<lb/>
　矣故桓公賴宋為多北杏之?宋人一叛則諸侯首<lb/>
　鼠齊兵再伐而後得之既得之則再?于鄄以堅其<lb/>
　心又為之伐鄭以?其意自非大盟?大征伐齊不<lb/>
　敢先之必推以為主所以為諸侯之倡而就伯功也<lb/>
<pb n="42b"/>
　幽之再盟於是又五年矣齊桓懼諸侯之離故?遇<lb/>
　宋公于梁丘梁丘宋地也去齊八百里齊侯不以八<lb/>
　百里之遙而為是遇者?求宋所以卜諸侯之從違<lb/>
　也宋無二心則?盟有所不必講故遇而已不必?<lb/>
　諸侯也說者以遇為不期之?觀乎此謂之不期可<lb/>
　乎<lb/>
秋七月癸巳公子牙卒<lb/>
　陸淳曰季子恩義俱立變而得中恩義不俱立君子<lb/>
<pb n="43a"/>
　何以處之哉擇其重輕而已君臣者尊尊之義兄弟<lb/>
　者親親之義也尊尊之義公也天下係之親親之義<lb/>
　私也一家係之君子不得已?以公蔑私則所存重<lb/>
　矣古之人有行之者周公是也誅管蔡而天下安廢<lb/>
　兄弟而存君臣後世不以為非者於輕重之義取舍<lb/>
　審矣慶父叔牙季友桓之三子也莊公疾問後於叔<lb/>
　牙牙曰慶父材莊公固有世子安得及慶父牙之謀<lb/>
　逆謀也次問季友曰臣以死奉般般世子也且牙立<lb/>
<pb n="43b"/>
　慶父則般必死般死則魯國必亂故季友以君命召<lb/>
　叔牙而酖之以兄弟之義言之則叔牙兄也以君臣<lb/>
　之義言之則子般君也存兄而滅君則利一家存君<lb/>
　而滅兄則利一國家與國之輕重?已判矣故?酖<lb/>
　叔牙而存魯焉聖人以其酖兄為義之正也故書曰<lb/>
　公子牙卒以存季友之義也<lb/>
八月癸亥公薨于路寢<lb/>
　莊公獲終于路寢幸矣易曰正家而天下定家不早<lb/>
<pb n="44a"/>
　正其禍有不可勝言者故古者諸侯首娶元妃以奉<lb/>
　粢盛先正其家孝之大也莊公生三十七年而後娶<lb/>
　于齊齊讎也姜氏入不敢以見宗廟不以見宗廟則<lb/>
　如不告而娶矣不告而娶是淫於色也方姜之未入<lb/>
　也納幣觀社如齊如織?齊侯盟齊侯不勝其皇皇<lb/>
　也姜氏既至丹楹刻桷以耀之宗婦用幣以?之不<lb/>
　勝其歡如也家人九三曰家人嗃嗃悔厲吉婦子嘻<lb/>
　嘻終吝九三以陽處陽剛嚴者也正家之道?過乎<lb/>
<pb n="44b"/>
　嚴故嗃嗃悔厲吉茍瀆慢而說則家道隳矣故嘻嘻<lb/>
　終吝若莊公所謂嘻嘻終吝者也哀姜無子?嬖如<lb/>
　林?公子?於外嫡庶亂於?以般為嫡般實非嫡<lb/>
　以閔為長閔實非長嫡庶不分魯國無所託莊何以<lb/>
　死哉死目未瞑慶父?二子烝哀姜幾至亡國恃以<lb/>
　不亡者文武之靈未泯周公之祀未易勦?也不然<lb/>
　莊公所以齊家治國之道皆自取滅亡也豈非桓公<lb/>
　所以貽厥子孫之禍歟有國者視桓莊之禍可不謹<lb/>
<pb n="45a"/>
　哉<lb/>
冬十月己未子般卒公子慶父如齊<lb/>
　嗚呼般之死慶父出皆季友之責也友既酖牙以立<lb/>
　般而般卒不免乎殺友尚可以逭其責哉友初不能<lb/>
　奉般則如勿立既立而不能庇般則必殺慶父不能<lb/>
　殺慶父則死之如是則不失為晉荀息今君不能庇<lb/>
　賊不能討身不能死是?荀息之不若也初酖牙也<lb/>
　竊自比於周公而終乃不能下同荀息何邪愚知其<lb/>
<pb n="45b"/>
　心矣友之意?以莊之終也哀姜無子般也閔也申<lb/>
　也均庶也吾將以般母有寵於莊莊?將屬般也故<lb/>
　順君之欲而奉之今般既已矣莊之他子尚可以繼<lb/>
　莊也盍謀為後圖焉然慶父殺般而出洋洋乎如常<lb/>
　人友亦常慮及此乎力既不能討亦將以懼之使惴<lb/>
　慄而不敢復入乃一詞不問使雍容閒暇而如齊卒<lb/>
　之復入再肆其毒而奔莒此又誰責哉春秋凡?賊<lb/>
　出尊則書孫臣則書奔今聖人於慶父書如齊以見<lb/>
<pb n="46a"/>
　魯無以制之者矣魯無以制之則又誰責吾固曰責<lb/>
　季友然齊為方伯乃安魯之亂受魯之賊則其罪當<lb/>
　加季友一等此又春秋之法不言而諭者其微而顯<lb/>
　於是見矣<lb/>
狄伐邢<lb/>
　齊桓能?伐山戎而不能近制狄狄伐邢病齊侯矣<lb/>
　　　右莊公盡三十有二年<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經筌卷四<lb/>
</p>
<p>
</p>
  </div>
</body>
</text>
</TEI>