<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>春秋經筌卷六</head>
    <p>
<pb n="1a"/>
欽定四庫全書<lb/>
　春秋經筌卷六　　　　　宋　趙鵬飛　撰<lb/>
　　　僖公<lb/>
元年春王正月<lb/>
　不書即位同閔公義<lb/>
齊師宋師曹師次於聶北救邢<lb/>
　齊桓公於是為仁不情而為志不廣矣狄入衛齊不<lb/>
　救衛狄不伐邢而齊救邢聖人於是?昭見其隱而<lb/>
<pb n="1b"/>
　知桓公之不足為賢方伯也衛朔奔匿於齊襄齊實<lb/>
　納之是齊有恩於衛一也朔之入實拒王師桓公?<lb/>
　霸尊王釋其拒王師之罪而不問是有恩於衛二也<lb/>
　莊公十六年幽之盟衛朔同盟及二十七年再盟於<lb/>
　幽諸侯皆?而衛不至此衛負於齊者一也二十八<lb/>
　年齊有伐衛之師問不至之故衛可以服矣而悍然<lb/>
　不順與齊師戰此衛負于齊者二也伐衛於此又七<lb/>
　年而衛卒不通於齊此衛負于齊者三也齊庇於衛<lb/>
<pb n="2a"/>
　者二而衛負于齊者三此齊所以坐觀狄之滅衛而<lb/>
　不救也然不救衛固也而邢未?兵乃反救之何也<lb/>
　衛與邢為鄰狄不伐衛則伐邢邢衛常有狄患齊惡<lb/>
　於衛故雖滅而弗救邢無惡於齊未?兵而先救之<lb/>
　救邢所以激衛也若曰順己者雖患未至而吾救之<lb/>
　違己者雖已被兵而吾不救嗚呼此固小人之情矣<lb/>
　仁人果如是乎孺子將入井豈必其父母親愛而後<lb/>
　救之雖其父母之仇哀其垂死亦將引手援之矣顧<lb/>
<pb n="2b"/>
　乃持他人之子而示之曰此於吾無憾吾持之若父<lb/>
　與吾仇吾安視其死而不援也豈人情哉所貴乎霸<lb/>
　主者以其能急人之災救人之患以安靖小國也而<lb/>
　以私憾廢之其志不廣矣邢無事而出兵次於境上<lb/>
　以示救之之形其為仁亦不情矣故聖人於此前年<lb/>
　十二月書狄入衛而正月書三師救邢齊桓之隱情<lb/>
　尚何以諱之說者以先次後救為緩於救患且狄未<lb/>
　伐邢何以速為不知其次聶北所以示衛非為救邢<lb/>
<pb n="3a"/>
　也聶北在博州博衛地<lb/>
夏六月邢遷于夷儀齊師宋師曹師城邢<lb/>
　邢未有以?於齊也而齊厚之為己甚前年狄伐邢<lb/>
　齊即救之不留也今狄未至邢桓公率三國之師次<lb/>
　于聶北所以張邢之勢以?狄兵且謀遷之以期於<lb/>
　久安城之以設其重險夫無事而遷之無?而城之<lb/>
　其為役亦勞矣?當日永星火平秩南訛之候輟農<lb/>
　時而城他人之國其為人也甚周而於已甚勞桓公<lb/>
<pb n="3b"/>
　豈徒興此無益之役哉此?所以激衛也其厚於邢<lb/>
　乃所以薄於衛非為保邢也況邢受齊之封則沒齒<lb/>
　殺身以服事齊其利為?矣然衛方栖然?處社稷<lb/>
　為墟春不祠夏不礿秋不嘗冬不臘齊侯亦何忍視<lb/>
　之哉邢固未艾無城可也徒城無益于邢姑以要城<lb/>
　國之名以示恩于衛而衛人觀此得無下齊之心乎<lb/>
　俟其乞憐而後城楚丘以封之則?齊尤重矣使齊<lb/>
　桓直道而行狄入衛而救衛邢無患而勿遷則無封<lb/>
<pb n="4a"/>
　二國之功而二國?齊不如是之深且久也聖人以<lb/>
　為徒封二國之詐不若直道而行之耳故終始其事<lb/>
　辭煩不殺非?之也白其隱情而已<lb/>
秋七月戊辰夫人姜氏薨于夷齊人以歸<lb/>
　大義滅親霸主之略也姜氏齊桓之子爾石厚與州<lb/>
　吁游石碏殺之君子以為義況姜氏?于叔而殺其<lb/>
　子魯國亂者二世其罪又豈特與州吁者比殺之又<lb/>
　何訾哉吾不訾其殺哀姜而惜其不誅慶父也方慶<lb/>
<pb n="4b"/>
　父?于姜殺子般而奔齊是趨而入吾陷?也桓公<lb/>
　釋而不誅使復歸而再為魯患則夫閔公之?齊桓<lb/>
　公殺之也尚何以咎哀姜吾意桓公於此悔釋慶父<lb/>
　外為魯患?為齊辱故以哀姜除之?憤而殺姜以<lb/>
　滅恥也雖殺以憤而不失為大義滅親則殺哀姜猶<lb/>
　足以?前日不討慶父之過也然文姜均有罪而桓<lb/>
　公不殺文姜則有由矣吾於莊十五年姜氏如齊既<lb/>
　言之<lb/>
<pb n="5a"/>
楚人伐鄭<lb/>
　楚自文王之世始有撼中國之心其敗蔡師入蔡皆<lb/>
　文王也至成王而其勢日隆即位之初首遣行人以<lb/>
　通嗣君於中夏莊二十三年?人來聘是也至日久<lb/>
　更曰楚前日伐蔡伐衛皆?而已不稱人也今改曰<lb/>
　楚又且曰人焉說者以為進之非也?前日用兵楚<lb/>
　君必親之及是揜然自彊命將出師矣然不書師不<lb/>
　書將者國號雖改而大夫之名未通中國也曰楚曰<lb/>
<pb n="5b"/>
　人從鄭赴也曰?曰楚從其國之稱也安有進之之<lb/>
　理哉楚日彊而春秋日進之人而爵爵而王王而帝<lb/>
　帝而皇將進於三皇之上乎何其不明聖人之意而<lb/>
　妄為無實之言也且楚日彊中國日可憂矣為伯主<lb/>
　不得不為之備故伐鄭未?而齊桓為檉之?則諸<lb/>
　侯?自懼矣諸侯既懼聖人愈進之以?其懼豈人<lb/>
　情哉凡曰進楚者惑其文而不究其實君子所不取<lb/>
　也<lb/>
<pb n="6a"/>
八月公?齊侯宋公鄭伯曹伯邾人于檉<lb/>
　左氏曰謀救鄭也今鄭已在?何救之有則檉之?<lb/>
　謀伐楚而未能且?城衛也楚成讎鄭於是再矣其<lb/>
　勢日炙不可不伐也故?于檉以謀之齊侯以為近<lb/>
　諸侯雖從而江?未至謀有所未周則楚未可伐而<lb/>
　衛方暴露於野不可不城也曷先城衛而後伐楚故<lb/>
　於此量事期計從違慮材用具餱糧以戒事於諸侯<lb/>
　焉迄明春遂城楚丘也然則於明春尚有五月之期<lb/>
<pb n="6b"/>
　何以預為?土功之役二月龍見而戒事七月火見<lb/>
　而致用十月水?正而栽十一月日至而畢故戒事<lb/>
　於九月之前今五月而戒事不為預矣及城衛之役<lb/>
　實當水?正之候故詩人美之有定之方中之什則<lb/>
　戒事于檉尤為得矣<lb/>
九月公敗邾師于偃<lb/>
　邾之未命?附庸於魯也儀父於?桓之世皆受盟<lb/>
　焉不敢外交諸侯也雖齊侯之伯兩鄄之?與幽之<lb/>
<pb n="7a"/>
　盟未嘗同之及邾子瑣受王命而再盟於幽亦不敢<lb/>
　與焉?猶附于魯也今檉之?齊合諸侯以謀伐楚<lb/>
　邾人亦與其列?將以五等諸侯自居不附於魯也<lb/>
　故八月同?而九月伐之責其從齊而叛魯之故也<lb/>
　然責其叛伐之可也今乃以詐敗之非問罪之舉也<lb/>
　故聖人書敗而不書伐譏其兵之不正爾或者以為<lb/>
　怒其以姜氏與齊故敗之非也齊欲姜氏邾敢抗而<lb/>
　不與乎雖魯有所不敢尚何責邾藉使責其與姜氏<lb/>
<pb n="7b"/>
　于齊何不責之于未?檉之前而責之於既?檉之<lb/>
　後邪夫責之于?檉之後則責其從齊也審矣終僖<lb/>
　之世?于邾者甚毒奪其須句取其訾婁不勝其忿<lb/>
　也其意?在於此君子不可以不察<lb/>
冬十月壬午公子友帥師敗莒師于酈獲莒拏<lb/>
　慶父?逆而奔莒經不書其所終而傳謂莒人逐之<lb/>
　慶父縊於汶上莒人以為得賊求賂于魯魯弗與用<lb/>
　是興師來伐公子友敗之酈雖莒人來伐不見於經<lb/>
<pb n="8a"/>
　以地考之則酈魯地也是兵端興于莒爾公子友敗<lb/>
　之正也非詐也與偃之師不同特未陣而敗之耳莒<lb/>
　以不義責無名之賂而且興師焉其為無恥在所不<lb/>
　言也一戰而兵敗將?非不幸矣故公子友書帥師<lb/>
　而拏書獲易曰長子帥師其名正也入於左腹獲明<lb/>
　夷之心所獲之功也則友之師可謂正而有功矣<lb/>
十有二月丁巳夫人氏之?至自齊<lb/>
　公義在天下私恩在一已公義私恩集於一人則惟<lb/>
<pb n="8b"/>
　己所擇而安之公義私恩出於二人則亦各從其欲<lb/>
　而已齊侯之殺姜氏天下之公義也魯侯請姜氏而<lb/>
　?之一已之私恩也魯固不能廢齊之公義而齊亦<lb/>
　安能拒魯之私恩哉此所謂各從其欲而兩安者也<lb/>
　齊人歸公孫敖之?齊歸之也夫人氏之?至自齊<lb/>
　魯請之也不書姜闕文爾或以為貶去氏且貶氏則<lb/>
　直書夫人如莊元年夫人孫于齊則然矣曰夫人氏<lb/>
　何義也孔子曰辭達而已矣所謂辭不達者其為闕<lb/>
<pb n="9a"/>
　文審矣安可鑿為之說<lb/>
二年春王正月城楚丘<lb/>
　聖人循名責實不加名於無實之前桓公城楚丘以<lb/>
　謀衛衛實未之遷也則其所城之地不得預以國名<lb/>
　之今梓人築巨室而其主未之居焉則塗之之人指<lb/>
　之曰巨室可也安得指以為某氏之家哉此循名責<lb/>
　實之義也楚丘雖城而?實不在則春秋肯加以未然<lb/>
　之名乎邢遷于夷儀齊師宋師曹師城邢邢既遷也<lb/>
<pb n="9b"/>
　故以國名城楚丘城?陵衛杞未遷也故以地名聖<lb/>
　人各書其實而已矣不預加以無實之名也成三年<lb/>
　新?災實宣公之?獨不以諡配以宣公神主未禘<lb/>
　於?也神主未居猶不得以諡名?國君未在宗廟<lb/>
　社稷未立焉得以國名則夫楚丘邑而不國是乃名<lb/>
　實之辨也說者以齊侯?封故聖人不以國書且衛<lb/>
　固有國齊特城之而已何名?封<lb/>
夏五月辛巳?我小君哀姜<lb/>
<pb n="10a"/>
　義見?至自齊<lb/>
虞師晉師滅下陽<lb/>
　三傳皆謂晉假道于虞以伐虢是說?出於孟子所<lb/>
　謂晉人以垂棘之璧與屈?之乘假道于虞以伐虢<lb/>
　?之??百里奚不?其說且合於經信孔孟之相<lb/>
　同也然晉納賂于虞特假道而已初不?虞同伐虢<lb/>
　也虞公利虢危從晉而要利焉則伐虢者晉而滅虢<lb/>
　者虞也故聖人序虞為首正其罪而說者以為惡其<lb/>
<pb n="10b"/>
　貪賂假道遂至主兵非也若止於貪賂假道則虞公<lb/>
　實不從晉伐虢不從晉伐虢聖人安得而書虞師于<lb/>
　晉之上哉實不從晉而書虞師晉師滅下陽是聖人<lb/>
　誣之以非其罪也非春秋也?晉初假道伐虢而已<lb/>
　虞因其請遂與合兵而滅之則滅虢實成于虞故以<lb/>
　虞師主之如伐郳之師宋先于齊爾然春秋滅國曰<lb/>
　滅而下陽亦書滅穀梁曰下陽虞虢之塞邑滅下陽<lb/>
　則虞虢舉矣其說則巧而於義則非也諸侯非二王<lb/>
<pb n="11a"/>
　後非天子三公無稱公者而虢稱公是天子三公爾<lb/>
　下陽寰?采邑在周之北虞虢皆?陜之平陸虞東<lb/>
　?于?北接于虢故自虞而滅虢也虢乃寰?諸侯<lb/>
　則下陽其國矣不得不書滅若戎伐凡伯書伐凡伯<lb/>
　亦國也與此同義餘義見?人執虞公<lb/>
秋九月齊侯宋公江人?人盟于貫<lb/>
　桓公之謀誠可謂?矣北杏之?至是二十有四年<lb/>
　諸侯服從無有二志摟而伐楚何患不克而必待江<lb/>
<pb n="11b"/>
　?之來而謀始定何哉?師出萬全伯主之舉也不<lb/>
　勝則禍及於天下不可不謹也諸侯之師固足以?<lb/>
　其前而楚之彊且銳無以拒其後則未足以制其死<lb/>
　命使為築室反耕之謀以老吾師則未可以?月破<lb/>
　也故必來其與國之近于楚者盟而結之俾為犄角<lb/>
　之援吾以銳兵角其鋒江?援兵犄其後彼師一越<lb/>
　境則腹背受敵進不能勝退不能守尚何恃而不屈<lb/>
　哉此桓公所以必得江?而後伐楚也今其至也必<lb/>
<pb n="12a"/>
　盟以結其心江?之心固則伐楚之功成矣<lb/>
冬十月不雨<lb/>
　書不雨者二書一時不雨或累月不雨者譏其無閔<lb/>
　雨之心也書月不雨者喜其有憂民之心也莊三十<lb/>
　一年書冬不雨一時不雨也一時不雨而公不問荒<lb/>
　於政矣文二年自十二月不雨至於秋七月十年自<lb/>
　正月不雨至於秋七月十三年自正月不雨至於秋<lb/>
　七月累月不雨也累數月不雨而公不知怠於政矣<lb/>
<pb n="12b"/>
　惟僖公之世三書不雨纔一月必書見僖公有憂民<lb/>
　之心而閔雨也故三年六月雨亦書夫其得雨必書<lb/>
　不雨必書則公之念民深矣洪範著天人之應曰言<lb/>
　之不從是謂不義厥咎僭厥罰常?不雨亦常?之<lb/>
　罰也聖人書之亦所以責時君不能建皇極五事不<lb/>
　歸於中而蒙是不雨之罰也自淺言之則見其憂民<lb/>
　憫雨之心以深責之則欲人君建皇極而修五事也<lb/>
　聖人固無望於春秋之君矣而春秋之道未墜於地<lb/>
<pb n="13a"/>
　在人惟賢君識之<lb/>
楚人侵鄭<lb/>
三年春王正月不雨夏四月不雨<lb/>
　正月今之十一月四月今之二月此時雖不雨無害<lb/>
　於農而必書者又見僖公之念雨也<lb/>
徐人取舒<lb/>
　齊桓自莊二十六年伐徐意徐遂服於齊也徐服於<lb/>
　齊則取舒之謀齊謀也舒?於廬而迫近楚詩曰?<lb/>
<pb n="13b"/>
　舒是懲則楚之與國也徐雖?於舒計齊之為謀襲<lb/>
　其不備而取之奪楚援也外滅國未有書取者而此<lb/>
　變文書取計取其君而不有其地也成十七年楚滅<lb/>
　舒庸舒庸即舒之故地?此為徐所滅而楚?封之<lb/>
　更曰舒庸耳則今之取舒亦伐楚之深謀歟故其後<lb/>
　楚疾于徐而兩伐之齊桓公為合八國之君于匡而<lb/>
　使大夫救徐則楚之伐?憤徐滅其與國而桓公救<lb/>
　之亦以其有取舒之功也或者以為附庸之國徐取<lb/>
<pb n="14a"/>
　以自?且徐在泗舒在廬相距二百七十里?不稽<lb/>
　其?近為之說耳<lb/>
六月雨<lb/>
　前日三書不雨憂民之憂也今書六月雨樂民之樂<lb/>
　也民之樂莫樂於雨?之適時雨?適時豐年之慶<lb/>
　也民樂而君同樂之民憂而君同憂之此僖之於民<lb/>
　亦可謂有心者矣聖人因其憂以憂書之因其樂以<lb/>
　樂書之憂以天下樂以天下王者之心也王者之心<lb/>
<pb n="14b"/>
　仲尼之心也<lb/>
秋齊侯宋公江人?人?于陽穀<lb/>
　謀伐楚也貫之盟盟之而已伐楚之謀初未以諭江<lb/>
　?也陽穀之?江?聽命于齊為伐楚之援也或曰<lb/>
　江?不與次陘是所以為伐楚也江居新息而?居<lb/>
　弋陽二國在楚之東南而陘近蔡楚兵至陘則二國<lb/>
　在楚兵之後各按兵不動為犄角之勢齊與諸侯?<lb/>
　其前則江也?也躡其後不戰則已戰則楚師隻輪<lb/>
<pb n="15a"/>
　不南矣今日陽穀之?授其謀也然則何為不命之<lb/>
　于貫而復為是?邪?貫之盟二國新至不保其無<lb/>
　攜也故盟以結之伐楚之謀不可泄也一泄是謀而<lb/>
　楚深之則江?其殆哉尚何以為次陘之援也今伐<lb/>
　楚之謀已集?而命之授以成筭故明年遂興伐楚<lb/>
　之師焉楚亦不料江?之受命于齊也兵已至陘而<lb/>
　江?二國按兵待戰楚知首尾受敵謀有所不及矣<lb/>
　故不戰而屈焉則齊之謀楚不為不深而江?不為<lb/>
<pb n="15b"/>
　無功於中國也<lb/>
冬公子友如齊?盟<lb/>
　聽伐楚之期也聽伐楚之期何用?盟我欲之也檉<lb/>
　之?歸未及國而公敗邾師惡其從齊也諸侯?檉<lb/>
　?以謀伐楚而公實叛之故陽穀之?齊?宋而不<lb/>
　期魯魯固自疑矣而齊實外之故魯聞齊將伐楚而<lb/>
　聽期于齊又疑齊之不我?也故求盟焉明年公遂<lb/>
　?齊伐楚則今日?盟有由矣<lb/>
<pb n="16a"/>
楚人伐鄭<lb/>
　三年之間鄭?受楚兵小國何以堪之使中國無伯<lb/>
　主鄭顧宗社之重?亦必屈于楚矣於此見齊桓之<lb/>
　伐楚有所不容緩也一失鄭則楚愈熾後欲?之可<lb/>
　及哉故明年有次陘之師<lb/>
四年春王正月公?齊侯宋公陳侯衛侯鄭伯許男曹<lb/>
伯侵蔡蔡潰遂伐楚次于陘<lb/>
　蔡自莊十四年?入蔡哀侯折而事楚?易世不通<lb/>
<pb n="16b"/>
　中國迄今二十有四年矣蔡已入楚則次及于鄭蔡<lb/>
　鄭當楚之衝南北之門?也故齊桓不得蔡無以及<lb/>
　楚侵蔡伐楚勢當然矣諸侯之兵安能飛越蔡城而<lb/>
　伐楚哉謬悠之說乃謂齊侯以私憾蔡或謂齊侯謀<lb/>
　楚而先侵蔡不達用兵之序謬設不根之說以誣君<lb/>
　子吾竊哂之蔡以中國而?于楚直前不返伯主之<lb/>
　盟?征伐無從者蔡仲之嗣?為楚矣齊兵臨之蔡<lb/>
　復何詞以拒戰哉故君民釋然而潰齊既得蔡楚之<lb/>
<pb n="17a"/>
　門??矣故遂伐楚遂繼事也或以為罪其?此又<lb/>
　謬矣進次于陘待楚服也嗚呼齊桓之斯舉?有三<lb/>
　王之遺風焉王者之兵有征無戰期於服不期於勝<lb/>
　也一問而楚詞屈使屈完來盟兵不血刃堂堂之楚<lb/>
　懾如鳥?而中國不受其亂者齊桓之力也孔子喟<lb/>
　然稱一匡天下之功遂以仁許之然所以匡天下者<lb/>
　次陘之役也聖人露予齊之意於門弟子所以使後<lb/>
　世知吾於春秋實予威公也然觀桓公所以伐楚者<lb/>
<pb n="17b"/>
　?亦靖重有謀優?而不?者也自北杏之?合諸<lb/>
　侯於是二十五年其間兩鄄之?兩幽之盟諸侯非<lb/>
　不協而謀不及楚?以楚之彊非一日未易以偏師<lb/>
　勝也故先治?而後及外雖緩何傷亦宣王?脩外<lb/>
　攘之意乎及諸侯和輯中國安靖然後會于檉以議<lb/>
　之盟江?以離其黨取舒庸以奪其援及?江?而<lb/>
　授其犄角之筭盟公子友以必其伐楚之期謀既集<lb/>
　矣?外?實之勢慮之已熟前後犄角之援籌之已<lb/>
<pb n="18a"/>
　定成筭無餘可必服楚矣又謂蔡本中國屈而從楚<lb/>
　其罪為輕故侵之而已楚之罪固重而王伯之略貴<lb/>
　服不貴勝次以待之而已其為謀緩而不怠有王者<lb/>
　之舉焉則次陘之師實春秋之盛舉城濮之役有所<lb/>
　不能及也有桓公而聖人不予尚誰予之<lb/>
夏許男新臣卒<lb/>
　諸侯卒於師曰師卒於?曰?今許男卒於師而不<lb/>
　曰師非卒於師也卒於許耳何以知之許今之潁昌<lb/>
<pb n="18b"/>
　是也師退次召陵召陵潁昌之邑則歸而卒于許審<lb/>
　矣地雖無與於?貶而若此者亦不可不考也杜氏<lb/>
　最詳於地而於侵蔡次陘之地有所不通蔡今之蔡<lb/>
　州是也先侵蔡而進次陘則陘在蔡之南楚之地爾<lb/>
　杜曰陘楚地是也而曰潁川召陵有陘亭則非也潁<lb/>
　川即今之潁昌在春秋為許地齊伐楚先?許然後<lb/>
　至蔡過蔡然後及楚則陘當在蔡之前不當在蔡之<lb/>
　後杜以為在潁川則是在蔡之後爾豈先侵蔡而退<lb/>
<pb n="19a"/>
　于陘邪無是理也潁昌去蔡州三百里不應反退三<lb/>
　百里也當是楚?有陘地非潁昌陘亭也常景亦從<lb/>
　其說而不考吾竊惑之吾意召陵亦非潁昌之召陵<lb/>
　楚雖服實未盟也何遽退舍三百里而後與之盟哉<lb/>
　二地皆未是計其次在楚地而盟退近蔡則陘當在<lb/>
　信陽軍而召陵當是蔡州之地矣但千百載之下地<lb/>
　名更改失其處不可以今世地名彊合之也<lb/>
楚屈完來盟于師盟于召陵<lb/>
<pb n="19b"/>
　楚服也屈完來盟于師楚子使之也何以不稱使不<lb/>
　與楚人抗中國也且?之戰齊侯使國佐如師及國<lb/>
　佐盟于袁婁書使書如兩君之義也書及?外之辭<lb/>
　也今直曰楚屈完來盟于師不書使不與楚子當齊<lb/>
　侯也曰盟于召陵以自盟為文不與其得抗諸侯也<lb/>
　不得與齊?子之事比?子來盟非齊侯命也?子<lb/>
　?盟也使楚子未服屈完敢獨?盟乎且?子?之<lb/>
　可也今齊兵壓境楚子欲戰欲平未判也而屈完求<lb/>
<pb n="20a"/>
　盟既盟而楚子不欲則齊何以處之則夫楚子未服<lb/>
　齊必不肯盟之而屈完亦不敢擅盟也今春伐楚至<lb/>
　夏而後屈完來盟則盟非屈完倉卒之謀也楚子?<lb/>
　之審矣楚子知齊兵不可抗戰必不勝矣於是遣屈<lb/>
　完下齊而乞盟焉直曰楚屈完來盟于師則盟之前<lb/>
　定在楚子非屈完至師而後求盟也故來盟于師楚<lb/>
　子意也盟于召陵齊侯意也師非受盟之地?屈完<lb/>
　至師而後求盟也齊侯知楚子之服無用戰矣於是<lb/>
<pb n="20b"/>
　退召陵而與之盟禮也嗚呼一鏃不遺寸刃不頓而<lb/>
　服方張之楚於牲血之間桓公之績大矣八國之師<lb/>
　?櫜而反大禹之班師不過如是也揚子謂春秋美<lb/>
　召陵有以也夫<lb/>
齊人執陳轅濤塗秋及江人?人伐陳<lb/>
　齊桓與陳俱伐楚還未及國而執其大夫不知陳何<lb/>
　以得罪于齊也執者書人則罪不在濤塗矣左氏公<lb/>
　羊皆以濤塗辟軍道而無見於經然師還未及國則<lb/>
<pb n="21a"/>
　陳無得罪之由以為伐楚不用命則兵未嘗戰也則<lb/>
　辟軍道理或然歟然辟軍道則濤塗為有罪齊安得<lb/>
　書人以為無罪則濤塗何以不稱行人?稱爵以執<lb/>
　伯討也稱人以執非伯討也執稱行人執無罪也執<lb/>
　不稱行人執有罪也則齊與濤塗均非矣濤塗之辟<lb/>
　軍道固有罪爾而濤塗?以師復道陳則國必甚病<lb/>
　不若出於東方齊侯以為不忠於已遂執之夫濤塗<lb/>
　固紿齊矣易曰師出以律否臧凶故成湯之征耕者<lb/>
<pb n="21b"/>
　不變宣王之出不留不處三事就緒師之所至秋毫<lb/>
　無犯農民安堵王者之兵也今師道陳而陳患之則<lb/>
　齊侯之師不以律矣不能反求諸身而責人之紿已<lb/>
　紿已之罪輕而犯民之罪重故齊執轅濤塗所以不得<lb/>
　為伯討也然濤塗有紿齊之罪固矣而陳侯何與哉<lb/>
　今既執其大夫而又伐其國則陳有所不服?濤塗<lb/>
　有罪君不與焉陳君有罪民不與焉以一濤塗虐其<lb/>
　君而戕其民齊侯服楚而矜有不克終之漸矣故前<lb/>
<pb n="22a"/>
　日伐楚爵之今日執濤塗伐陳人之?貶何容心哉<lb/>
　視其功罪而已及江人?人伐陳承上齊人之文也<lb/>
　說者以為魯及陳矣此如二十一年楚子執宋公以<lb/>
　伐宋同義楚子不及他人伐之故不書及而書以文<lb/>
　少異而義同也或者以其間一秋字遂以為魯非也<lb/>
　若不書秋無以著其時安可謂間一秋字遂移罪于<lb/>
　魯邪不然八國諸侯在行齊何為獨命魯也江?初<lb/>
　按兵為援未嘗出也齊侯以諸侯既勞而江?獨逸<lb/>
<pb n="22b"/>
　故以大夫帥二國之兵以伐陳則勞逸均矣此齊侯<lb/>
　之意也<lb/>
八月公至自伐楚<lb/>
　伐楚而至其功大??於廟為得其實此因其實而<lb/>
　書之以見善者也<lb/>
?許穆公<lb/>
冬十有二月公孫?帥師?齊人宋人衛人鄭人許人<lb/>
曹人侵陳<lb/>
<pb n="23a"/>
　已之所愛者無以責人之不愛已之所不服者無以<lb/>
　責人之必服濤塗之誤軍道以愛其國也易地觀之<lb/>
　則齊侯亦莫不愛其國齊且自愛而責陳以無愛可<lb/>
　乎齊嘗伐陳而陳不屈?以無罪而不服也反而言<lb/>
　之齊茍無罪而見伐則亦有所不服齊且不服尚何<lb/>
　以責陳之必服乎執陳濤塗是以己之所愛者責人<lb/>
　之不愛己所不服者責人之必服也然今日侵陳明<lb/>
　年而陳與首止之?則陳服也陳雖服非心服也力<lb/>
<pb n="23b"/>
　不贍也以六國之大夫侵陳陳何恃而不服乎服人<lb/>
　以力伯者之事耳齊桓之不足以語王道也審矣外<lb/>
　大夫皆人而?獨書公孫?帥師??不書帥師則<lb/>
　無以見外大夫皆帥師外大夫不帥師則無以見齊<lb/>
　以力扼陳而屈之也人外大夫所以人魯也然公孫<lb/>
　?叔牙之子亦所以著三家之張本叔孫氏?始於<lb/>
　此也<lb/>
五年春晉侯殺其世子申生<lb/>
<pb n="24a"/>
　父子之道天性也父字其子子孝其父人之真情爾<lb/>
　世有父子相賊而反其天性者豈真情哉吾知其端<lb/>
　矣其端非起於妾媵之奪正則起於庶孽之干嫡使<lb/>
　妃妾之分定嫡庶之名正則雖有掇蜂之姦浸潤之<lb/>
　?有所不入矣君人者惟無以色亂正無以愛干嫡<lb/>
　有西子之容不可以加元妃有季札之賢不可以奪<lb/>
　嫡長正心誠意俾色與愛不能傾吾心而紊吾意則<lb/>
　天性存焉安有相賊之禍哉春秋書君父殺世子者<lb/>
<pb n="24b"/>
　二晉獻殺申生宋平殺子痤晉獻以驪姬及奚齊宋<lb/>
　平以芮棄及佐驪姬與棄皆以色奪正奚齊及佐皆<lb/>
　以愛干嫡用是知妃妾嫡庶之不可不定也故春秋<lb/>
　皆斥稱君君之罪也世子豈他人所得殺哉非君父<lb/>
　之命不至於死也嗚呼悲夫天性之親而相視如此<lb/>
　夫蜂蠆有君臣虎狼有父子鴈鶩有兄弟孰謂人而<lb/>
　禽獸不若也欲正其端當自妃妾嫡庶始故春秋世<lb/>
　子母弟目君誅在君也以此防民後世猶有謂趙王<lb/>
<pb n="25a"/>
　如意類我而啟蒼狗之祟有堯母名門而生巫蠱之<lb/>
　禍者則為人君者可不知春秋乎<lb/>
杞伯姬來朝其子<lb/>
　禮天子無事諸侯相見曰朝又曰諸侯世相朝則朝<lb/>
　者兩君相見之禮豈乳臭子所能講哉子不能使其<lb/>
　母相之是尊相乎卑也嗚呼典禮之紊一至是乎周<lb/>
　公之訓使婦人竊弄以玩?口兒伯姬何足誅哉任<lb/>
　其罪者魯侯杞伯也杞不足證有以也夫<lb/>
<pb n="25b"/>
夏公孫?如牟<lb/>
　?大夫有如齊如晉者矣聘乎大國以國事?也未<lb/>
　有如小國者牟微國魯未嘗有交聘之禮?之如牟<lb/>
　非國事也左氏曰娶焉非也公子友如陳?原仲齊<lb/>
　?固來逆子叔姬有故則書也安有娶而不書非娶<lb/>
　也私交也?公子牙之子前年伐陳已?兵矣今又<lb/>
　無故而如牟其?日熾仲孫叔孫氏之僣基於此故<lb/>
　聖人詳記之<lb/>
<pb n="26a"/>
公及齊侯宋公陳侯衛侯鄭伯許男曹伯?王世子于<lb/>
首止秋八月諸侯盟于首止<lb/>
　惟義故能正天下之不正惟信故能一天下之不一<lb/>
　經?曰義與信伯主之器也首止之?首止之盟齊<lb/>
　桓實假義與信以定王室聖人亦以權與之必將責<lb/>
　其信其義於天下則非湯武無以當之而久假不歸<lb/>
　者春秋之世亦桓文而已矣聖人固知其假而許之<lb/>
　者?亦失船得壺也惠王嬖於陳媯將立王子帶帶<lb/>
<pb n="26b"/>
　庶孽也鄭世子也世子天下本本一?則姦人暴客<lb/>
　睥睨周鼎矣齊侯於是合八國之君?王世子于首<lb/>
　止使天下之望繫於世子而羽翼已成則陳媯雖嬖<lb/>
　無以施其讒惠王雖愛不能拂天下之心而從嬖人<lb/>
　之請矣不動辭色而世子之位定?天下惟義所在<lb/>
　彼不正者何所施哉曰及以?尊王世子也尊世子<lb/>
　而不與諸侯同?是桓公之善假其義也世子之位<lb/>
　固定矣然在?諸侯人各有心而子帶實有寵於王<lb/>
<pb n="27a"/>
　又出於陳也茍諸侯或從王之邪而附媯之黨則吾<lb/>
　之?有所不固於是復率諸侯登壇歃血而盟之以<lb/>
　定王世子位焉則諸侯一心而同戴世子無有異志<lb/>
　此又天下之信所在彼不一者神當殛之曰諸侯盟<lb/>
　于首止諸侯盟而世子臨之是桓公之能假信也其<lb/>
　後世子立是為襄王而雒邑之鼎恃以不移者桓之<lb/>
　功也春秋實予之于世子之?而著桓公尊王之義<lb/>
　再地而書盟以示桓公結諸侯之信信義立而王室<lb/>
<pb n="27b"/>
　寧伯功顯是首止之舉也或以?世子為抗天王此<lb/>
　不知權者妄疵人矣<lb/>
鄭伯逃歸不盟<lb/>
　君子之去就察其善惡而處之以權義而已可從而<lb/>
　不從與不可從而從是謂不知義可去而不去與不<lb/>
　可去而去是謂不達權齊桓仗信義以翼戴王室則<lb/>
　諸侯之從違三尺之童亦宜識所歸矣鄭文亦有心<lb/>
　腹肺腸乎舍忠順之齊而不從顧?逆之楚而就之<lb/>
<pb n="28a"/>
　且齊為首止之?所以尊王而鄭獨逃歸是天下皆<lb/>
　尊王而鄭獨逆王也諸侯皆奉盟主而攘僣亂而鄭<lb/>
　叛以入楚是諸侯皆惡僣亂而鄭獨從亂也此君子<lb/>
　所不齒尚何責哉然首止之盟世子之位已定諸侯<lb/>
　協從同戴王室中國無鄭不足為輕重而鄭一逃以<lb/>
　?楚人?竊之心一出而滅弦復有窺中夏之志明<lb/>
　年動天下之兵伐鄭而鄭不服致楚移怨于許弦許<lb/>
　俱受其毒實鄭伯之逃?之也桓公二十餘年輯?<lb/>
<pb n="28b"/>
　中國僅能服楚于召陵而鄭伯一逃復啟其貪婪則<lb/>
　鄭文豈獨桓公之罪人天下之罪人也負天下之罪<lb/>
　至洮之盟乃?尾而乞憐彼何足憐哉春秋於其叛<lb/>
　書逃來書乞賤之極矣<lb/>
楚人滅弦弦子奔?<lb/>
　弦固楚之與國也楚何為而自滅之?見江?附齊<lb/>
　而齊安之且去南蠻而從衣裳之?實有慕焉謂楚<lb/>
　自召陵之盟已屈于齊無以虐我也必忽而不事楚<lb/>
<pb n="29a"/>
　患其相扇而歸齊則吾北鄙何以捍牧圉於是一舉<lb/>
　而滅之所以折諸戎附齊之心而震懾舒鳩申隨之<lb/>
　國也然其所以滅弦則實自鄭伯逃盟始鄭不逃則<lb/>
　楚未敢出以窺中國也楚之貪婪在所不治而鄭文<lb/>
　深可誅也弦子不名無罪也然滅而奔?嫁禍於?<lb/>
　矣<lb/>
九月戊申朔日有食之<lb/>
冬晉人執虞公<lb/>
<pb n="29b"/>
　春秋之道如日月而萬物紛然雜出各隨類賦影莫<lb/>
　不象之故春秋不可以一端求學者隨物觀影而妍<lb/>
　醜自見是善學者也春秋滅國書滅滅邑書取執其<lb/>
　君而不有其地書執例之常也而下陽之滅其實邑<lb/>
　也乃書滅虞公之執其實滅也乃書執此豈可以常<lb/>
　例求之?虞虢皆寰?諸侯下陽采邑也曰虞曰虢<lb/>
　如周公祭公爾虢也非國也虞晉滅下陽是滅虢也<lb/>
　?執虞公是滅虞也以地言之重在地以人言之重<lb/>
<pb n="30a"/>
　在人下陽巖邑也不得其地無以滅虢故以地言之<lb/>
　而書滅虢虞之表虢亡虞復何恃哉惟執其人則其<lb/>
　地舉矣故書執虞公而其實皆滅也各隨其輕重而<lb/>
　書之其義自顯學者惟無惑於例則春秋明矣下陽<lb/>
　之為邑非若鄭長葛邾須句也取長葛鄭固在取須<lb/>
　句邾固存鄭邾未滅豈可言滅乎今取下陽下陽虢<lb/>
　采邑也取其采邑虢復何在哉故不得不書滅也執<lb/>
　曹伯曹未艾也執衛侯衛無損也豈能遂滅曹衛哉<lb/>
<pb n="30b"/>
　今虞公王臣爾執王臣地復何在故書執而滅自見<lb/>
　地重者攘其地而取之人重者執其人而滅之執王<lb/>
　之臣奪王之地其罪可勝誅乎或者徒貶其滅同姓<lb/>
　且王臣王邑彼且執而滅之尚何恤同姓茍為貶滅<lb/>
　同姓失罪人矣<lb/>
六年春王正月<lb/>
夏公?齊侯宋公陳侯衛侯曹伯伐鄭圍新城<lb/>
秋楚人圍許諸侯遂救許<lb/>
<pb n="31a"/>
冬公至自伐鄭<lb/>
　以人治人則非人者在所誅以直報怨則不直者在<lb/>
　所屈鄭伯叛楚即齊背義從逆尚何以為人齊桓伐<lb/>
　鄭以人治人而已鄭不服也則圍其邑庸何傷哉所<lb/>
　以誅其非人之罪也楚人救鄭不直救之乃移兵而<lb/>
　圍許許何負於楚乎齊桓?釋鄭而救許以直報怨<lb/>
　而已吾以直報之楚固自知其不直尚何以抗齊哉<lb/>
　故許卒不可得兵無功而反屈於不直也且伐國而<lb/>
<pb n="31b"/>
　圍邑抑亦甚矣宋人伐鄭圍長葛宋利鄭之無援而<lb/>
　期於必取其為心毒矣今圍鄭新城非得已也使兵<lb/>
　壓鄭境之間而鄭服則齊侯不過若次陘之役爾伐<lb/>
　而不服則新城有所不得不圍以待其服也則圍新<lb/>
　城期鄭之服而已非志於取也不可與長葛之圍同<lb/>
　其貶伐國救國不為無謀也楚人圍江晉陽處父伐<lb/>
　楚以救江批亢擣??繩以救經也於法為無貶今<lb/>
　伐鄭之師許不在列非許伐鄭也而楚人圍許則遷<lb/>
<pb n="32a"/>
　怒之師爾齊伐鄭而許何罪則楚之兵可謂不直矣<lb/>
　不得與?陽處父之事比故聖人于長葛之圍宋書<lb/>
　人而新城之圍齊與諸侯皆書爵善惡自分也處父<lb/>
　伐楚之兵書救江而楚人圍許之師不書救鄭曲直<lb/>
　自判也故新城之圍鄭卒自服至?母之?而鄭子<lb/>
　華來?以人治人鄭亦人而胡得不服諸侯救許而<lb/>
　楚卒自退洮之盟而許男就盟則不能得許矣?以<lb/>
　直報怨楚固不直尚何詞而不屈哉左氏載許男面<lb/>
<pb n="32b"/>
　縳銜璧之事且許不旋踵與洮之?安有服楚之理<lb/>
　左氏之說?誣矣公與救許而至伐鄭以伐鄭之功<lb/>
　飲至也不可以二事至擇其大而有功者而已或至<lb/>
　以後事或至以前事出于魯君耳聖人據舊?書之<lb/>
　不可得而改也即實而?貶自見者此之謂也<lb/>
七年春齊人伐鄭<lb/>
　齊?速於伐鄭也冬伐鄭之兵方至而春復伐之?<lb/>
　鄭不服則諸侯之心?而首止之盟有所不固也非<lb/>
<pb n="33a"/>
　徒首止之盟寒而楚人亦有以議中國矣故急於服<lb/>
　鄭?以固首止定王室之謀外以?楚人窺中國之<lb/>
　志有所不可緩也書人將卑師少爾詰其服而已不<lb/>
　必勝也不可以一書人遂以為貶均伐鄭也何前日<lb/>
　之伐?而今日之伐遽貶邪春秋用法不如是之朝<lb/>
　軒暮輊也?者又以齊侯不能服楚而徒?鄭此尤<lb/>
　?矣聞春秋有蕭魚?鄭之事不知不在齊也文公<lb/>
　之後晉靈?厲?悼?平嗣伯業而楚不服故今日<lb/>
<pb n="33b"/>
　伐鄭明日伐鄭今日救鄭明日救鄭鄭亦初無固心<lb/>
　乍?乍楚惟彊是從此中國?鄭之時也今鄭固中<lb/>
　國矣前乎此未嘗從楚也文公不度華夏之勢叛義<lb/>
　即逆齊侯既伯聲焰赫然楚?有所忌也召陵之役<lb/>
　帖服求盟中國豈不足依而依楚邪此鄭之罪有所<lb/>
　不容誅也至洮之?鄭伯求盟終齊桓之世不敢窺<lb/>
　鄭則今之伐非?鄭也非?鄭則即楚之罪在鄭不<lb/>
　在齊矣罪齊不能庇鄭過也然其後?鄭之世鄭無<lb/>
<pb n="34a"/>
　?不受楚兵究其即楚之原文公其始作俑乎一叛<lb/>
　以餌楚終鄭之世罹楚患則戮文公之尸以謝厲宣<lb/>
　桓武之靈鄭人恝焉尚又何咎齊桓之伐鄭哉<lb/>
夏小邾子來朝<lb/>
　郳犁來也至是命為小邾子?齊桓既伯為之請王<lb/>
　命而列之五等也邾魯附庸也而小邾又邾之?封<lb/>
　二邾皆桓公始命諸侯<lb/>
鄭殺其大夫申侯<lb/>
<pb n="34b"/>
　鄭將歸齊殺申侯以?齊也申侯何罪哉無罪也稱<lb/>
　國以殺國君殺之也孟子曰左右皆曰可殺勿聽諸<lb/>
　大夫皆曰可殺勿聽國人皆曰可殺然後殺之故曰<lb/>
　國人殺之也今不稱人而稱國國君殺之耳國君與<lb/>
　左右大夫殺之以賣叛華之罪非國人殺之也非國<lb/>
　人殺之安得為有罪諸儒多從左氏之說謂陳濤塗<lb/>
　怨申侯反己于齊也譖而殺之若然則申侯?忠于<lb/>
　齊者今將歸齊而殺齊之所忠是怒齊也何名為?<lb/>
<pb n="35a"/>
　齊左氏設?說而不知其自諸儒從其說而不知其<lb/>
　乖吾初不喜與三?辯於此怪諸儒之不察也劉敞<lb/>
　最好辯者而於此獨不言吾姑辯之以補敞之遺<lb/>
秋七月公?齊侯宋公陳世子款鄭世子華盟于?母<lb/>
　鄭伯上得罪於王下得罪於齊齊凡再伐而後屈後<lb/>
　殺申侯?曰罪在申侯矣既以申侯除之則鄭伯可<lb/>
　以如?而就盟今乃使世子聽命何鄭伯勇於從楚<lb/>
　而怯於歸義也?前日首止之盟非特叛齊?叛王<lb/>
<pb n="35b"/>
　世子也今王世子之位既定鄭實懼焉雖殺申侯以<lb/>
　?齊而疑王世子之未遽見釋也於是先以世子聽<lb/>
　命以卜齊之意齊知其然於是明年為之請王人而<lb/>
　講洮之盟也是則齊之于鄭期於服從而已豈固彊<lb/>
　之哉?鄭服則?楚窺中國之釁也陳亦以世子就<lb/>
　盟陳宣耄而倦於出?也陳宣即位於此?四十年<lb/>
　矣非怠也<lb/>
曹伯班卒<lb/>
<pb n="36a"/>
公子友如齊<lb/>
　僖公之立實出於公子友公立而友相之凡魯之政<lb/>
　君臣實相須以成僖友之在春秋實所謂君臣俱賢<lb/>
　者方齊桓之伯天下以事伯主為急五年再相朝之<lb/>
　節不可缺也否則大夫聘之僖三年公子友如齊聘<lb/>
　因聽伐楚之期而?盟焉其後凡三年公不朝則季<lb/>
　友之聘終桓公之世不怠也惟六年伐鄭之後自春<lb/>
　徂冬不假朝聘矣故七年公子友如齊十年公如齊<lb/>
<pb n="36b"/>
　十三年公子友如齊十五年公如齊十六年公子友<lb/>
　卒十七年而齊桓即世當桓之伯僖友同心而事伯<lb/>
　主三年再朝之節未廢也雖不能一朝京師然當時<lb/>
　諸侯皆不朝不可獨責魯也其朝聘伯主雖非古制<lb/>
　而比小事大以和邦國魯實有之此所以十五年之<lb/>
　間魯國安靖者僖友同心相濟之功也<lb/>
冬?曹昭公<lb/>
八年春王正月公?王人齊侯宋公衛侯許男曹伯陳<lb/>
<pb n="37a"/>
世子?盟于洮<lb/>
　?母與洮兩合諸侯而盟之皆為鄭也夫桓公之伯<lb/>
　東諸侯無小大莫不協從雖?鄭不害於伯也桓公<lb/>
　前為?母之盟以盟其世子而鄭所疑者天王未赦<lb/>
　其辜桓公又為之屈王人而為是盟摟天下諸侯以<lb/>
　必鄭之服何哉吾知其端矣鄭塞南北之衝其地曰<lb/>
　虎牢?天下之重險武姜為太叔請制制即虎牢在<lb/>
　漢為成?在今為汜水天下之形勢係焉楚得之則<lb/>
<pb n="37b"/>
　恃以抗中國中國得之則恃以捍楚今鄭即楚則虎<lb/>
　牢在楚豈以失鄭為害伯哉?以失虎牢為中國憂<lb/>
　也故必將得鄭然後收天下之險既扼南北之要以<lb/>
　丸泥封之而諸侯安寢矣不然蔡亦近楚自召陵之<lb/>
　役君民俱潰計其後復為楚所得中國?盟?未嘗<lb/>
　與而桓公捨蔡不求必得于鄭何也得鄭而收重險<lb/>
　故終桓公之世鄭不復叛而楚亦不敢窺鄭者?有<lb/>
　以也不然桓公何遽兩合諸侯一屈王人而求蕞爾<lb/>
<pb n="38a"/>
　之鄭哉其後?楚?鄭兵連不?亦非?鄭也?虎<lb/>
　牢之險也?悼率諸侯城之而楚?不已又率諸侯<lb/>
　戍之而鄭如蕭魚之?其後十有五年鄭不叛而楚<lb/>
　不窺中國者皆虎牢之險在中夏也用是知桓公不<lb/>
　憚勤諸侯而必欲服鄭者?以此也王人?者序於<lb/>
　諸侯之上尊王也?招鄭之來而已不假王臣以鎮<lb/>
　諸侯也此又桓公之知權歟<lb/>
鄭伯乞盟<lb/>
<pb n="38b"/>
　甚矣君子之去就不可不謹也去就一失則為終身<lb/>
　之辱前日鄭文之逃盟不可去而去也故聖人書逃<lb/>
　紂為天下逋逃主逃之為義盜賊之事也今日之乞<lb/>
　盟不得已而乞也孟子曰蹴爾而與之乞人不屑也<lb/>
　?求不以義乞之道也聖人所以待鄭伯者可謂至<lb/>
　辱矣此豈聖人賊之哉鄭伯自取也使鄭伯而知義<lb/>
　則無逋逃之辱初不逃則無卑乞之賤吾以是知去<lb/>
　就之不可不謹也僖二十三年楚人伐陳陳以中國<lb/>
<pb n="39a"/>
　無盟主遂折而從楚而聖人不書逃歸知其非得已<lb/>
　也至二十八年?文為踐土之盟而復來聖人書曰<lb/>
　陳侯如?不曰乞盟知其慕中國而來歸非有所辱<lb/>
　也襄七年?悼公為鄬之?陳哀逃歸亦書逃其賤<lb/>
　之可知而哀侯直情不反卒為楚所得而甘心焉則<lb/>
　其罪又出於鄭文之上聖人尤所不齒書楚師滅陳<lb/>
　而已哀侯之存亡不詳也則夫鄭伯之乞盟猶為能<lb/>
　自反者君子以人治人改而止彼既乞盟矣尚何責<lb/>
<pb n="39b"/>
　而聖人之所責者在逃不在乞而鄭之所以失者亦<lb/>
　在初不在終也<lb/>
夏狄伐?<lb/>
　狄之為諸侯患久矣前日狄伐邢齊救而城之狄入<lb/>
　衛齊徙而封之今狄伐?齊桓視之如不見何也?<lb/>
　自齊之伯??三世未嘗一窺諸侯之壇坫也?自<lb/>
　以為畿北之巨藩不屈于齊齊亦視之蔑如也故狄<lb/>
　伐?庸何恤哉齊不伐?幸也尚何問狄如邢如衛<lb/>
<pb n="40a"/>
　一舉手援之則挈國而事齊彼?雖得齊救亦無以<lb/>
　?於齊也矣桓公安能施此無報之恩哉宜其坐視<lb/>
　而不救也<lb/>
秋七月禘于太廟用致夫人<lb/>
　僖公之致夫人致生乎致死乎以為致生則哀姜已<lb/>
　?非致生也以為致死則成風未薨非致死也然則<lb/>
　孰致乎無問死生自古及今子有致母之理乎以為<lb/>
　祔主于廟則當有崇奉之辭不可曰致以為致妾母<lb/>
<pb n="40b"/>
　為夫人則先君已死子安有見母于廟之禮是二者<lb/>
　不詰自屈在所不辯也公羊則以為公娶於楚脅乎<lb/>
　齊媵女之先至者此意是而事非也若然則經當先<lb/>
　書如楚逆女繼書致夫人姜氏不然後世安知其以<lb/>
　齊媵為夫人也然則致夫人何公娶于齊姜氏至用<lb/>
　禘禮祀太廟而致之也何謂致見廟也成九年伯姬<lb/>
　歸乎宋季孫行父如宋致女?女嫁于宋行父致之<lb/>
　宋公致之于廟也此則魯娶于齊公致婦于廟也則<lb/>
<pb n="41a"/>
　夫致于廟禮也用禘非禮也不譏致夫人譏用禘也<lb/>
　故不書姜氏譏不在夫人略之矣如及齊大夫盟于<lb/>
　蔇譏在魯不在齊大夫故略其名今譏在禘不在夫<lb/>
　人故?其氏事殊而義一也然則禘何以譏非時也<lb/>
　三年祫五年禘禘祫如閏禮之經也僖公三年當祫<lb/>
　五年當禘今八年又當祫爾不當用禘?禘止乎祧<lb/>
　而不及所自出之祖魯所自出之祖文王也僖娶於<lb/>
　伯主?以為榮也魯祀文王外以為榮也用祫則不<lb/>
<pb n="41b"/>
　及文王無以為夫人之榮於是更祫用禘而輝姜氏<lb/>
　焉此亦莊公覿用幣之意也不知禮不可玩玩而改<lb/>
　之則為誣其祖而得罪乎先王先公矣彼一婦人何<lb/>
　足輝哉而以紊祖廟有常之典此聖人所以示譏也<lb/>
　或以為哀姜則哀姜之薨喪畢在四年豈至八年而<lb/>
　後祔廟邪以為成風則子無致母之道皆?矣十一<lb/>
　年公及夫人姜氏?齊侯于陽榖則夫人為姜氏而<lb/>
　僖娶于齊審矣夫人時君之夫人也語曰邦君之妻<lb/>
<pb n="42a"/>
　君稱之曰夫人邦人稱之曰君夫人此從君與邦人<lb/>
　之稱也尚何疑祫禘之義吾于閔二年吉禘于莊公<lb/>
　既言之<lb/>
冬十有二月丁未天王崩<lb/>
　惠王也王世子立是為襄王<lb/>
九年春王三月丁丑宋公御說卒<lb/>
夏公?宰周公齊侯宋子衛侯鄭伯許男曹伯於葵丘<lb/>
　忠一也而曰大忠復君君子?有取乎次信一也而<lb/>
<pb n="42b"/>
　曰大信不約君子?有取乎小大忠大信所以望聖<lb/>
　賢次忠小信所以待君子此聖人之心也太甲踐祚<lb/>
　伊尹奉嗣王見厥祖侯甸?后咸在百官總已以聽<lb/>
　?宰制三風十愆以戒卿士邦君康王繼統太保率<lb/>
　諸侯入應門左畢公率諸侯入應門右以聽王命此<lb/>
　大忠大信也是三代治平之典也周?之衰平王東<lb/>
　駕桓莊僖惠雖嗣正?而伊尹太保畢公之事不復<lb/>
　夢見於龍飛之初今襄王即位適丁齊桓之方伯桓<lb/>
<pb n="43a"/>
　公於是率東諸侯?宰周公于葵丘脩舊典也以周<lb/>
　公攝?宰故曰宰周公桓公以侯甸?后總己以聽<lb/>
　之是亦太保畢公之遺意也然是禮也曠世不講諸<lb/>
　侯視之?已駭愕桓公懼其不信於是率諸侯盟於<lb/>
　宰周公之前以固其尊王之心束牲載書而不歃血<lb/>
　宣天子五禁以令諸侯則雖伊尹之三風十愆康王<lb/>
　之報誥庶邦者何以異?所以奉襄王之誥而代宰<lb/>
　周公之言也桓公之舉亦可謂忠之次而信之小者<lb/>
<pb n="43b"/>
　矣故聖人書之於春秋孟子筆之於書孔孟稱之異<lb/>
　世同辭而說者妄訾是盟豈孔孟之心哉均之聖則<lb/>
　聖矣而孟子曰亞聖是君子?許其次也聖且許其<lb/>
　次者而?於忠乎具體即具體矣而?淵具體而?<lb/>
　是君子?許其小也道且與其小者而?於信乎?<lb/>
　子孟軻是聖道之次而小者也桓公是忠信之次而<lb/>
　小者也孔子之道不可名尚許其似伊尹太保畢公<lb/>
　之事?近乎跡豈不容君子則而象之哉則是?也<lb/>
<pb n="44a"/>
　實為春秋之冠而王室賴之為多矣方是時叔帶尚<lb/>
　有睥睨之心雖首止之盟定世子之位而已世子?<lb/>
　未立也今世子立是為襄王襄之元年桓公首為是<lb/>
　舉以尊之則子帶尚何敢窺其鼎之重輕也哉此葵<lb/>
　丘之盟有功於周室不為不大矣三?及諸儒無一<lb/>
　言及此吾竊哂其學春秋而?未考乎事實也事實<lb/>
　不知何問?貶<lb/>
秋七月乙酉伯姬卒<lb/>
<pb n="44b"/>
　伯姬未嫁者也女子笄而字則為成人以成人之?<lb/>
　治之禮也聖人書之所以重兄弟之義<lb/>
九月戊辰諸侯盟于葵丘<lb/>
　?於夏之初而盟於秋之杪?稽諸侯所以示其曠<lb/>
　世不行之禮以耀天下且以破叔帶之姦膽也<lb/>
甲子晉侯佹諸卒<lb/>
冬晉里克殺其君之子奚齊<lb/>
十年春王正月公如齊<lb/>
<pb n="45a"/>
　義見八年公子友如齊<lb/>
狄滅??子奔衛<lb/>
　?在河陽其先??忿生之邑計忿生之?封矣近<lb/>
　王城二十八年諸侯?于?疑狄滅之而不有其地<lb/>
　也狄亦?矣伐邢入衛伐晉今又滅?而齊桓不問<lb/>
　豈葵丘之?矜心日生視狄為無足誅以?為無足<lb/>
　救歟無乃近于晉憾晉而不救也?在河陽河陽晉<lb/>
　地計?必附于晉晉辭而不能救則齊救之可也視<lb/>
<pb n="45b"/>
　其滅而不救?以其無損于齊也豈為伯主之公心<lb/>
　乎不然北戎近齊胡為脅許男而?伐之也齊桓於<lb/>
　此吾見其有不克終之漸矣<lb/>
晉里克?其君卓及其大夫荀息<lb/>
　奚齊及卓皆驪姬之子奚齊書君之子而不稱君卓<lb/>
　反稱君何邪奚齊之立獻公欲君之而國人不君也<lb/>
　今奚齊死夷吾與重耳在外晉無君也國人與荀息<lb/>
　立卓則卓之立雖上無王命下無父授國人與荀息<lb/>
<pb n="46a"/>
　君之也故以君書之一書君以順國人之欲一書子<lb/>
　以因獻公之心而是非自判矣然荀息不死奚齊之<lb/>
　難而死卓之難是於義兩失之且奚齊卓子均不當<lb/>
　立荀息從君於邪而受其孤固非所謂蹈道者然使<lb/>
　其死奚齊之難猶曰不負君之信也而卓何為也哉<lb/>
　已立之而已死之無益於君而自取勦滅是自經於<lb/>
　溝瀆者召忽之流也曰此匹夫之信則然耳曰義則<lb/>
　非也<lb/>
<pb n="46b"/>
夏齊侯許男伐北戎<lb/>
　北戎即山戎也?於中國固未嘗為中國患齊何以<lb/>
　伐之?利之也近則狄滅?不救乃越千里之險而<lb/>
　伐山戎山戎何憾於齊乎莊三十年嘗伐之而獻?<lb/>
　于魯吾是以知其利于齊也許蕞爾小邦且鄰于楚<lb/>
　委社稷從齊吾為之懼矣然諸侯不從而許獨從之<lb/>
　齊脅魯宋而討之則不歸于齊以許之小則制命在<lb/>
　已也不然魯宋曹衛齊之四鄰近舍四鄰而?求許<lb/>
<pb n="47a"/>
　豈無其故哉然幸楚不覘其?而窺中國雖齊?於<lb/>
　楚固曰未艾而許當楚之蹊許去則陳鄭受楚兵矣<lb/>
　陳鄭受楚兵而齊伯業不隳者吾不信也不然楚?<lb/>
　於中國而謀者有所不知矣然則北戎之伐未必為<lb/>
　利而害在所憂也餘義同莊三十年齊人伐山戎<lb/>
晉殺其大夫里克<lb/>
　里克殺二君與一大夫而聖人不以討賊之辭書何<lb/>
　哉??公不為奚齊卓子殺之而為已殺之也見克<lb/>
<pb n="47b"/>
　之殺二君如反掌疑其及於已也故殺之則殺之私<lb/>
　也非為二君討賊也以里克之罪如此雖以私殺之<lb/>
　猶賊也而聖人不以討賊之辭書信乎法者天下之<lb/>
　公人君不可以私用也<lb/>
秋七月<lb/>
冬大雨雪<lb/>
　周之冬夏之秋非大雪之時而大雪常寒之罰也洪<lb/>
　範曰聽之不聰是謂不謀厥罰常寒則大雪非茍記<lb/>
<pb n="48a"/>
　異所以責時君不能建皇極也<lb/>
十有一年春晉殺其大夫?鄭父<lb/>
　?鄭里克之黨也克死?豈能獨存哉義同里克<lb/>
夏公及夫人姜氏?齊侯于陽榖<lb/>
　婦人既嫁有歸寧之禮無出?之禮公與齊侯為?<lb/>
　而夫人與之是僖之責也不然齊侯為志乎?姜氏<lb/>
　桓之罪也僖與桓皆賢君不宜有是非禮之舉吾竊<lb/>
　為二君惜之觀此事與文姜何異雖無事而有其跡<lb/>
<pb n="48b"/>
　亦君子之所惡也<lb/>
秋八月大雩<lb/>
　雩有二月令孟夏大雩帝用盛樂時祭也周禮司巫<lb/>
　國有大旱則司巫舞雩旱祭也子疾病子路請禱子<lb/>
　曰丘之禱久矣禱祈巫祝君子不尚楚昭王疾卜曰<lb/>
　河神為祟王曰祭不越望勿祭也將死有雲如赤鳥<lb/>
　周史曰禜之可移王曰有罪受罰又焉移之勿禜也<lb/>
　孔子曰楚昭王知大道縱然旱而雩固無益於旱也<lb/>
<pb n="49a"/>
　而周官有司巫之官抑亦荀卿所謂雩而雨文之者<lb/>
　乎曰荀卿之所謂文之者不修政不責躬徒雩以誣<lb/>
　其民者也孔子昭王之不禱不禜不祭先諸已而後<lb/>
　諸神者也湯有桑林之禱其亦可謂之文者乎顧所<lb/>
　以先諸已者何如而求諸神者果誠於憂民與否爾<lb/>
　春秋書大雩者二十有一惟僖之二祭吾竊知其誠<lb/>
　有憂民之心非茍雩以文之者也自僖即位一月不<lb/>
　雨必書一月雨亦書非念?在?者能然乎故其大<lb/>
<pb n="49b"/>
　雩也吾用是知其無文之者水旱之災天所以警戒<lb/>
　人君視民之嗷嗷而不祈不祭庸為畏天而憂民乎<lb/>
　孔子昭王之不祈不祭者災在已也湯之所以禱者<lb/>
　災在民也在已者任之天勿祈可也而在民者忍坐<lb/>
　視而勿祈乎君子不可以一?論顧其心誠與否其<lb/>
　果憂民乎其無志乎民而雩以罔民也而情罪?可<lb/>
　見矣春秋書大雩凡以此也學者當考其人而定其<lb/>
　情罪則得聖人之意矣無謂無益而?非之餘義見<lb/>
<pb n="50a"/>
　桓五年<lb/>
冬楚人伐?<lb/>
十有二年春王三月庚午日有食之<lb/>
　失其朔也<lb/>
夏楚人滅?<lb/>
　冬伐而夏始滅?守以待救也三時而齊救不至?<lb/>
　尚何以存之桓之伯業於是乎不克終矣初?之至<lb/>
　吾?以制楚及楚伐?望齊以自全伐楚之謀未濟<lb/>
<pb n="50b"/>
　而?濟之今楚將滅?望救而齊救不至是?始有<lb/>
　?于齊而齊報之以禍也以禍報?尚何名為伯哉<lb/>
　且齊不能庇?則初勿致可也既致之矣則?所恃<lb/>
　以抗楚者齊也今齊坐視其受伐已越三時告非不<lb/>
　至也齊固?寧非有不虞之變生於肘腋牽制其師<lb/>
　而不得進也而乃置若?聞越冬及夏未?遣一旅<lb/>
　命一?以?為之聲援坐使楚之封豕長蛇肆厥吞<lb/>
　噬而不可救療以次及於江柏道夔六蓼則是?之<lb/>
<pb n="51a"/>
　不祀齊桓實誤之烏得曰楚自滅其與國而無問乎<lb/>
　聖人書?之滅所以責桓公也重矣?子不書奔不<lb/>
　名死社稷也?與民守之越三時?死而弗去者也<lb/>
　?子?亦知大義者歟<lb/>
秋七月<lb/>
冬十有二月丁丑陳侯杵臼卒<lb/>
十有三年春狄侵衛<lb/>
　前年狄滅??子奔衛今狄侵衛以衛納?子也嗚<lb/>
<pb n="51b"/>
　呼狄之?甚矣滅其國墟其社稷虜其人民而其君<lb/>
　逋竄矣尚欲得之以甘心焉彼?子何慊於狄哉恃<lb/>
　強無厭其性耳君子不責也而中國固有伯主豈容<lb/>
　安視而不討乎楚滅?畏其大而不救狄滅?以其<lb/>
　小而不恤大者吾畏之小者吾忽之則諸侯安用夫<lb/>
　伯主也齊桓未伯君子無以責其罪今既曰伯天下<lb/>
　休戚係於齊也豈得勿問邪狄見齊之不問若無足<lb/>
　畏者故今年侵衛而明年又侵鄭矣謂其小而忽之<lb/>
<pb n="52a"/>
　可乎<lb/>
夏四月?陳宣公<lb/>
公?齊侯宋公陳侯衛侯鄭伯許男曹伯于鹹<lb/>
　鹹之?謀城把也說者?疑其夏?而明年春始城<lb/>
　之謂城?陵非?鹹之諸侯不知夏?而冬城是乃<lb/>
　所以為得時也然則諸侯止于鹹乎曰非也各返其<lb/>
　國矣不然秋大雩豈公不在而雩即公子友如齊豈<lb/>
　齊不在而聘邪然則先?於此何也凡土功龍見而<lb/>
<pb n="52b"/>
　戒事龍見夏之二月周之四月也今四月戒事適其<lb/>
　時矣十月水?正而栽十一月日至而畢明年正月<lb/>
　夏之十一月於是而事畢諸侯至各書於?也楚丘<lb/>
　之役亦如是爾餘義同元年檉之?<lb/>
秋九月大雩<lb/>
　義同十一年<lb/>
冬公子友如齊<lb/>
十有四年春諸侯城?陵<lb/>
<pb n="53a"/>
　?鹹諸侯也鹹之諸侯既返矣是再?也再?何以<lb/>
　不序再?而有異於前則序再?無異於前則不必<lb/>
　序是亦前目後凡矣若夫邑而不國與城楚丘同義<lb/>
　然衛之滅有狄入衛之文而詩人明言其滅把則無<lb/>
　所稽究左氏謂淮夷病杞淮與徐大?于把不啻千<lb/>
　里之?無病把之理惟莒與把為鄰疑莒滅之正也<lb/>
　把初國於陳留桓六年遷於淳于在今密州而莒亦<lb/>
　?於密密之莒縣是也若淮夷則在今之泗州?越<lb/>
<pb n="53b"/>
　魯而後至於此豈有越魯數百里而滅把乎當從公<lb/>
　羊莒滅之為正然衛之滅見於詩把之滅無其文或<lb/>
　者疑其未滅然未滅則書遷如邢遷於夷儀矣則是<lb/>
　遷而城之也今文與城楚丘無異是未遷而先城也<lb/>
　楚丘不言衛?陵不言把春秋不加以無實之名也<lb/>
　說者以為譏?封過矣<lb/>
夏六月季姬及鄫子遇于防使鄫子來朝<lb/>
　魯之閨門不肅於此?三世矣桓之?莊之庸文姜<lb/>
<pb n="54a"/>
　哀姜之事有所不足誅而僖公魯之賢君吾於前年<lb/>
　竊惜其陽榖之?今不三年而有季姬遇鄫子之事<lb/>
　嗚呼吾因是知家人嗃嗃悔厲吉嘻嘻終吝聖人垂<lb/>
　戒深矣曰季姬而不係之國?女之未嫁者也?有<lb/>
　以期鄫子于防而鄫子遇之也使鄫子來朝以請?<lb/>
　於已故明年而季姬歸于鄫如其意也始遇于防而<lb/>
　公不制中使鄫子來而公不恥終歸于鄫而公不拒<lb/>
　嗚呼?風流行桑中大車之詩不作于魯而駉與有<lb/>
<pb n="54b"/>
　駜之篇猶以頌僖何哉?夫子于魯詩存頌而?風<lb/>
　為魯諱也而春秋寓天下之大法豈容盡諱哉故文<lb/>
　姜哀姜鄫季姬之事譏貶著矣雖無魯風可也<lb/>
秋八月辛卯沙鹿崩<lb/>
　西周之衰百川沸騰山冢崒崩令沙鹿崩東周之興<lb/>
　?又可卜矣聖人書此豈有感於心焉沙鹿晉地不<lb/>
　書國係天下也<lb/>
狄侵鄭<lb/>
<pb n="55a"/>
　前年狄滅?伐晉侵衛王不討也今侵鄭甚矣赤狄<lb/>
　白狄皆在西北今侵衛而至于鄭則與楚合矣狄人<lb/>
　與楚合吾為齊桓懼之至是之甚而不討桓公之伯<lb/>
　心怠矣老而溺於?寵?不能治何暇治狄乎五伯<lb/>
　桓公為盛惜乎其不克終也奈何<lb/>
冬蔡侯肸卒<lb/>
十有五年春王正月公如齊<lb/>
　義同七年公子友如齊<lb/>
<pb n="55b"/>
楚人伐徐<lb/>
三月公?齊侯宋公陳侯衛侯鄭伯許男曹伯盟于牡<lb/>
丘遂次于匡<lb/>
公孫敖帥師及諸侯之大夫救徐<lb/>
　可次而不次君子責其義不可次而次君子責其仁<lb/>
　師之出次仁義存焉爾伐國問罪而不次是忿兵也<lb/>
　兵忿者暴非所以為義故伐楚之師次于召陵義也<lb/>
　須其服而已赴危救患而次是疑兵也兵疑者怯非<lb/>
<pb n="56a"/>
　所以為仁今救徐之師次于匡非仁也幸其自退而<lb/>
　已故伐欲緩緩所以存義救欲速速所以明仁前日<lb/>
　次陘之師桓公得其義矣今日次匡之師愚不保其<lb/>
　仁也楚之伐徐何以故恨其取舒也舒楚之與國徐<lb/>
　人掩而取之其取之為齊也事在僖三年為齊奪楚<lb/>
　之援也桓公招江?取舒庸皆奪楚之援爾前年楚<lb/>
　滅?齊不敢救楚是以知齊之易與矣於是揚兵而<lb/>
　伐徐徐?于楚?千里矣越千里而伐徐無輕齊之<lb/>
<pb n="56b"/>
　心其敢然哉今齊兵合諸侯于牡丘徒次而不進是<lb/>
　幸其自退也且正月伐徐而三月出次固已緩矣尚<lb/>
　何次邪次于匡而楚不退於是命諸侯大夫帥師以<lb/>
　救之雖楚以偏師伐徐諸侯不必躬行茍知不必躬<lb/>
　行則勿出可也以大夫?赴之何患不克今既?而<lb/>
　不救是示怯于楚也易曰羝羊觸藩不能退不能遂<lb/>
　無攸利初聞徐之被兵固不能忍而不出也即出而<lb/>
　懼楚又不能勇於直前也是所謂不能退不能遂者<lb/>
<pb n="57a"/>
　矣何利之有宜徐有婁林之敗也公孫敖慶父之子<lb/>
　不去族所以見仲孫氏之日熾矣<lb/>
夏五月日有食之<lb/>
　日朔不書俱失也<lb/>
秋七月齊師曹師伐厲<lb/>
　厲楚之與國也楚伐徐齊伐厲以報之徐負于楚也<lb/>
　厲何慊于齊哉主與己為讎力不能制其主徒訾其<lb/>
　僕何損於主乎厲固楚之與也伐其與不足以損楚<lb/>
<pb n="57b"/>
　之一毛徒激楚之憤矣徐有婁林之敗未必不以此<lb/>
　也且?也徐也初皆與于楚叛楚向齊?倚齊為重<lb/>
　以抗楚也今?不免于滅徐不免于敗附齊者不能<lb/>
　庇不附者何以伐為則厲之師謂之謬舉可也<lb/>
八月螽<lb/>
　書災也<lb/>
九月公至自?<lb/>
　無功而反飲至何辭<lb/>
<pb n="58a"/>
季姬歸于鄫<lb/>
　成防之遇也男女之?必以媒妁成之以禮所以防<lb/>
　?也非媒妁而遇于防是?穴隙之類也不書來逆<lb/>
　成于防矣尚何逆觀此則僖公閨門之治可知耳<lb/>
己卯晦震夷伯之廟<lb/>
　春秋書災異多矣不書時則書地非有警于君則為<lb/>
　災于民今雷之震物亦常事矣何世不有?九月今<lb/>
　之七月雷聲未收不可謂災亦不可為異則所書者<lb/>
<pb n="58b"/>
　以夷伯之廟僣禮也禮天子七廟諸侯五大夫三士<lb/>
　二君大夫士有廟亦常矣在所不書也夷伯季氏之<lb/>
　陪臣公羊曰季氏之孚是也因震以書志其僣也如<lb/>
　桓?僖?災親盡當?而不?亦因災以志非禮也<lb/>
　若以夷伯為魯大夫則亦常事爾春秋何得書哉或<lb/>
　曰季氏自季友始今季友在友之賢必不使其陪臣<lb/>
　僣大夫之禮噫是乃所以志季友之罪也閔公吉禘<lb/>
　于莊公季友不正僖公用禘致夫人季友不諫友而<lb/>
<pb n="59a"/>
　知禮孰不知禮則陪臣之僭廟禮是季友之罪也夷伯<lb/>
　何在安用責哉晦晦朔之晦公榖以為?晦非也夷<lb/>
　是氏伯是字公以為季氏家臣孫曰天子之命大夫<lb/>
　劉曰吾大夫因此以見士亦有廟?從左氏夷氏伯<lb/>
　字劉同此孫曰夷諡<lb/>
冬宋人伐曹<lb/>
　所貴乎伯主者以其能協比諸侯同力一心以尊王<lb/>
　室而從簡書也自齊桓之伯至是三十年諸侯無有<lb/>
<pb n="59b"/>
　擅相侵伐者服於威也今桓?衰矣宋人加兵于曹<lb/>
　雖不究所以加兵之故而諸侯攜貳威不能制其侵<lb/>
　伐矣<lb/>
楚人敗徐于婁林<lb/>
　八國之大夫救徐而徐不免于敗則大夫果用命乎<lb/>
　八國之君畏楚而次于匡君且畏之尚何以責其臣<lb/>
　宜其逗撓不進而任徐之勝敗存亡也楚獨敗徐于<lb/>
　婁林則八國之師不及敵矣徒將出師以示其救徐<lb/>
<pb n="60a"/>
　之名楚兵未退而公已至自?君既按轡徐還則大<lb/>
　夫何苦赴敵而死也則夫楚敗徐者大夫之罪而大<lb/>
　夫不進者諸侯之罪也<lb/>
十有一月壬戌晉侯及秦伯戰于韓獲晉侯<lb/>
　韓晉大夫韓氏之邑也則韓之役秦伐晉矣秦伐晉<lb/>
　而及戰者在晉晉不屈也秦晉交兵之故經無其文<lb/>
　傳以為晉惠之立秦繆納之惠公入而背秦故秦有<lb/>
　韓之戰觀晉獻殺世子申生立奚齊里克殺奚齊及<lb/>
<pb n="60b"/>
　卓子晉已無君及晉君立乃殺里克則立者必自外<lb/>
　入也非自外入則何以殺里克哉傳謂秦納惠公不<lb/>
　為無考矣然則晉惠之立秦有力焉倚秦而立而秦<lb/>
　伐之非負秦無以致今日之師也況負秦而見伐曲<lb/>
　在晉也晉知其曲一言而下之則兵可不血刃而解<lb/>
　乃抗然不服及秦伯戰兵敗身獲非不幸矣兵以氣<lb/>
　為主氣以直為主辭曲則?心沮而銳氣挫矣尚何<lb/>
　戰哉然敗其師而且獲其君秦亦太甚矣後與?世為<lb/>
<pb n="61a"/>
　?敵?基乎此聖人詳志之以著兵端也然晉侯之<lb/>
　所以致是之辱者則有由矣晉既無君以長幼言之<lb/>
　則國在重耳惠公恃秦之力排兄而得之初以為榮<lb/>
　而不知反以為辱也夫千乘之位達者?如鴻毛茍<lb/>
　不得已而後受則天下歸其義故以義得天下天下<lb/>
　莫敢?權在我也以利得一國則一日不自固制于<lb/>
　人也惠公既以利得復以利敗突未黔而秦兵壓境<lb/>
　纍然就獲不勝其恥則利果何恃哉春秋書戰而君<lb/>
<pb n="61b"/>
　獲者惟此而已聖人?外皆爵無隱諱之辭者惡之<lb/>
　深也<lb/>
十有六年春王正月戊申朔隕石于宋五是月六鷁退<lb/>
飛過宋都<lb/>
　聖人書災異以警戒人君非茍論物之大小數之先<lb/>
　後也說者皆求其末以?新?不究其本非聖人之<lb/>
　意也隕石宋五六鷁退飛過宋都其異在石隕鷁退<lb/>
　矣五與六先後之辭史之舊文聖人無損益焉石者<lb/>
<pb n="62a"/>
　地之所有非天之所有也今自上而下為異大矣鷁<lb/>
　之飛常也而退何以飛退而能飛亦異之甚矣此天<lb/>
　下未常有之異為天下記之所以警懼天下之君非<lb/>
　為宋也宋亦以其為天下之異而赴于諸侯非宋欲<lb/>
　移異于人也特異顯于宋聖人亦因其實而著之?<lb/>
　災異有天下之災異有一國之災異螟螽<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>蜚?鵒<lb/>
　來李梅實是一國之災異他國未必有也日食星隕<lb/>
　隕霜殺菽梁山崩沙鹿崩之類是天下災異其災異<lb/>
<pb n="62b"/>
　不為一國設也而其應亦不以一國求之今隕石退<lb/>
　鷁亦天下之異矣故聖人不以宋加之曰隕石于宋<lb/>
　五六鷁退飛過宋都著其地而不繫其國茍係于國<lb/>
　則必曰宋隕石五宋有六鷁退飛如宋大水齊大災<lb/>
　矣今以石鷁加其上是為天下記異特著其地之在<lb/>
　宋而已不曰宋則嫌于在魯也是月黎淳以謂當作<lb/>
　是日文之誤矣此說為是若曰是月在一月之?則<lb/>
　舉其日足以見之何必不書日而更曰是月也?一<lb/>
<pb n="63a"/>
　日有此二異故申言是日以詫之此非穿鑿或聖人<lb/>
　之意也孫以為不可再舉正月劉曰宋不告日嫌與<lb/>
　五石為一日故分?之爾石以不動為常而隕者變<lb/>
　也鷁以順飛為常而退者逆也物之變常逆理如此<lb/>
二月壬申公子季友卒<lb/>
　大夫卒無書字者季友書字或者以貴之賢之非也<lb/>
　公之子稱公子公子之子稱公孫公孫之子以王父<lb/>
　字為氏此季友之後所以謂季氏而季氏之張本始<lb/>
<pb n="63b"/>
　於此故於此卒以字書不書字無以著之至其孫行<lb/>
　父行父之後世以季孫為氏至意如而有逐昭立定<lb/>
　之專則其源不可不著之於此也然則慶父之字曰<lb/>
　共仲仲之後為仲孫氏仲孫蔑其孫也叔牙之後為<lb/>
　叔孫氏得臣其孫也而共仲叔牙不書獨書季氏何<lb/>
　也?三家之專無若季氏出昭立定制魯之命者季<lb/>
　氏也作三軍三分公室而季氏獨有其二叔仲各得<lb/>
　其一則叔仲?附於季氏矣著其酋首則叔仲在所<lb/>
<pb n="64a"/>
　不必?也<lb/>
夏四月丙申鄫季姬卒<lb/>
　季姬卒此魯之幸也而僖猶以為戚則其初不制其<lb/>
　出入?以愛之也今觀其卒而書之則知其初之為<lb/>
　愛矣愛之欲其生故其卒為之治?而哀之季姬不<lb/>
　正之行國人為之恥而僖?以為愛也今日之死國<lb/>
　人以為幸而滅恥而僖更以為大戚僖之為人吾所<lb/>
　不曉矣然紀叔姬以賢而書卒宋共姬以正而書卒<lb/>
<pb n="64b"/>
　而鄫季姬之不正亦書卒何也?聖人書不正然後<lb/>
　足以見正紀宋二姬書卒復書?正也鄫姬書卒不<lb/>
　書?不正也正者?不正不得葬?不如是無以?<lb/>
　紀宋二姬之賢也故存不正以見正春秋之法也不<lb/>
　然?女之卒者多矣何以不書<lb/>
秋七月甲子公孫茲卒<lb/>
冬十有二月公?齊侯宋公陳侯衛侯鄭伯許男邢侯<lb/>
曹伯于淮<lb/>
<pb n="65a"/>
　歸美於君者一國之心論功從主者天下之義淮之<lb/>
　?服淮夷者齊侯也昧者不達天下之義徒見魯頌<lb/>
　有淮夷攸服之語遂以服淮為僖公之功彼頌其君<lb/>
　者國人之私也豈以其侈艷歸美之詞而遂廢天下<lb/>
　之公義哉淮夷即今之臨淮是也東鄰魯西逼宋南<lb/>
　接吳楚與徐有疆場之交焉前日徐為楚所敗齊救<lb/>
　不及齊懼淮夷誘徐以為魯宋之患也故為兵車之<lb/>
　?合諸侯以觀兵于淮淮懼而服焉故不書侵伐聖<lb/>
<pb n="65b"/>
　人書公?齊侯某侯于淮齊主是?也則論服淮之<lb/>
　功當歸其所主魯安得掠名乎然泮?之詩實獨言<lb/>
　魯而不及齊且有獻囚獻馘獻功卒獲之事而淮之<lb/>
　?雖以兵車實未嘗戰則信乎國人之頌皆詞過乎<lb/>
　實矣?不侈其事無以頌其美頌其美而歸功于齊<lb/>
　非所以為頌也故言僖公服淮者國人之私也春秋<lb/>
　必主之齊者天下之公義也豈可以國人之私而廢<lb/>
　天下之公義哉且桓公又嘗封衛矣城楚丘是也楚<lb/>
<pb n="66a"/>
　丘城于周之正月實為得時而詩人有定之方中之<lb/>
　作乃歸美于衛文公其事與服淮夷之功異用而同<lb/>
　符定之方中直美衛無一語及齊侯泮?之頌直美<lb/>
　僖公無一詞及威公非國人不知力之出于齊也民<lb/>
　欲美其君而移美于齊是譏其君也何得為美且頌<lb/>
　乎然服淮城衛之事在春秋正天下之義詩人?國<lb/>
　人之情義不可廢情情不可廢義情義兩存而道行<lb/>
　于間是聖人修六經之意也<lb/>
<pb n="66b"/>
　　　右僖公盡十有六年<lb/>
　<lb/>
　<lb/>
　<lb/>
　<lb/>
　<lb/>
　<lb/>
　春秋經筌卷六<lb/>
</p>
<p>
</p>
  </div>
</body>
</text>
</TEI>