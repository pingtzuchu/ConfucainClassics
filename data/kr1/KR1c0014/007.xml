<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩總聞卷七</head> <lb/>
    <p>
<pb n="1a"/>
欽定四庫全書<lb/>
　詩總聞卷七<lb/>
　　　　　　　　　　　　宋　王質　撰<lb/>
　陳風<lb/>
　　宛丘<lb/>
　　　一章<lb/>
子之湯兮宛丘之上兮<lb/>
　宛丘在陳郡陳縣說文丘上有丘為宛丘歐陽氏今<lb/>
<pb n="1b"/>
　地形則然?文又謂宛中為宛丘毛氏四方?中央<lb/>
　下郭氏中央隆?一丘而背馳如此恐止是宛轉之狀<lb/>
洵有情兮而無望兮<lb/>
　我于君信有情者望其為良也終無望者度其必不<lb/>
　能如願也此士大夫之辭<lb/>
　　　二章<lb/>
坎其擊鼓宛丘之下無冬無夏值其鷺羽<lb/>
　　　三章<lb/>
<pb n="2a"/>
坎其擊缶宛丘之道無冬無夏值其鷺翿<lb/>
　　聞音曰湯徒伉切毛氏訓蕩音亦當然下後五切<lb/>
　　聞字曰湯當作蕩字轉亦可通用<lb/>
　　聞用曰此羽不專用以為翳凡儀仗皆可易曰鴻<lb/>
　　　漸于陸其羽可用為儀翿則為翳舞者所執也<lb/>
　　　毛氏皆以為翳未當<lb/>
總聞曰冬夏極寒暑之時人所鮮出而常相值無時而<lb/>
不出也幽公之事無見徒以惡諡故歸以大過亦猶僖<lb/>
<pb n="2b"/>
公之事無見徒以常諡故歸以小過事不?人不的徒<lb/>
以一時之諡遂著為一時之實考古如此恐未免多誤<lb/>
也<lb/>
　　東門之枌<lb/>
　　　一章<lb/>
東門之枌宛丘之栩<lb/>
　宛丘之東門也<lb/>
子仲之子婆娑其下<lb/>
<pb n="3a"/>
　子仲子之仲也之子又仲之子也必指一人而其姓<lb/>
　氏無考徘徊東門樹下待所期婦人也<lb/>
　　　二章<lb/>
榖旦于差南方之原不績其麻市也婆娑<lb/>
　差擇也選善日而擇所適之地惟南原為吉故廢女<lb/>
　事而徘徊東門市中待所期男子也?氏此章第一<lb/>
　第三第四句用韻第二句不用韻他未有此例固不<lb/>
　必以例求然原今人猶呼衢靴切未嘗不?也世傳<lb/>
<pb n="3b"/>
　杜詩不讀萬卷書不行一萬里不可以觀而?古詩<lb/>
　包羅萬宇上下數千年誠未易輕易也<lb/>
　　　三章<lb/>
榖旦于逝越以鬷邁視爾如荍貽我握椒<lb/>
　既善日至期則逝言相隨而遁也鬷?屬言越境攜<lb/>
　?而行也荍紫葵也椒顆椒也皆道旁所有言用相<lb/>
　娛?男指女色如葵女指男芬如椒也<lb/>
　　聞音曰下後五切差七何切麻謨波切邁力制切<lb/>
<pb n="4a"/>
　　聞物曰榖或作楮木也言男女指樹為誌有榖者<lb/>
　　　所聚之地所行之途也如此則旦作且當從徐<lb/>
　　　氏<lb/>
　　聞人曰毛氏以擊鼓有從孫子仲遂以此子仲為<lb/>
　　　陳大夫以擊鼓序為公孫文仲故以此原為子<lb/>
　　　仲之氏不知何所見而言春秋魯莊二十七年<lb/>
　　　公子友如陳?原仲恐是因此杜氏原仲陳大<lb/>
　　　夫也原氏仲字也杜氏則可用諸春秋毛氏則<lb/>
<pb n="4b"/>
　　　不可用諸詩也<lb/>
總聞曰此詩多及期?之地草木如枌如栩如麻如荍<lb/>
如椒榖作木名之榖恐是<lb/>
　　衡門<lb/>
　　　一章<lb/>
衡門之下可以棲遲泌之洋洋可以樂飢<lb/>
　此賢者窮處而自解者也<lb/>
　　　二章<lb/>
<pb n="5a"/>
豈其食魚必河之魴豈其取妻必齊之姜<lb/>
　位重則享珍品勢隆則援名族雖窮處無此下魚亦<lb/>
　可味卑族亦可昏也<lb/>
　　　三章<lb/>
豈其食魚必河之鯉豈其取妻必宋之子<lb/>
　　聞跡曰泌在南陽泌陽縣斯人當是居此<lb/>
總聞曰當是或勸賢者設人爵賢者設辭?情以酬之<lb/>
言不必也<lb/>
<pb n="5b"/>
　　東門之池<lb/>
　　　一章<lb/>
東門之池可以漚麻彼美淑姬可與晤歌<lb/>
　言隨分可以取足也當是與衡門同?共處之人其<lb/>
　意皆同<lb/>
　　　二章<lb/>
東門之池可以漚紵彼美淑姬可與晤語<lb/>
　　　三章<lb/>
<pb n="6a"/>
東門之池可以漚菅彼美淑姬可與晤言<lb/>
　姬女?名不必言周姓王姬<lb/>
　　聞音曰麻謨波切紵真?切菅居賢切<lb/>
　　聞用曰漚麻漚紵可緝為野服漚菅可緝為野具<lb/>
　　　皆女事也言窮妻能同野趣作野工自見其為<lb/>
　　　淑姬也諺云是眼有西施<lb/>
總聞曰皆言可者如是即可何必他求此安分君子之<lb/>
辭孔子曰富而可求也雖執鞭之士吾亦為之如不可<lb/>
<pb n="6b"/>
求從吾所好過涪陵見古寺題譙可翁三字必譙定也<lb/>
其詳見祠堂記<lb/>
　　東門之楊<lb/>
　　　一章<lb/>
東門之楊其葉牂牂<lb/>
　楊?楊木也葉盛春深之時<lb/>
昏以為期?星煌煌<lb/>
　言飲酒無度也約昏而罷逮曉而未巳明星?明曉<lb/>
<pb n="7a"/>
　星也<lb/>
　　　二章<lb/>
東門之楊其葉肺肺昏以為期?星晢晢<lb/>
　在暗不認樹葉認樹葉必?也可見其飲酒達旦也<lb/>
　此與其桐其椅其實離離同意認樹實亦必?也<lb/>
　　聞音曰晢之世切<lb/>
總聞曰多稱東門此必宛丘交?之地也楚向陳自南<lb/>
之東轘?舒于栗門疑即東門也于交?之所戮之示<lb/>
<pb n="7b"/>
?悉?也<lb/>
　　墓門<lb/>
　　　一章<lb/>
墓門有棘斧以斯之<lb/>
　墓門之草木樵斧而無人禁之鴞集而無人逐之言<lb/>
　凋落荒蕪也<lb/>
夫也不良國人知之知而不已誰昔然矣<lb/>
　是中之人不良其誰不知言甚著也人皆知而所為<lb/>
<pb n="8a"/>
　不已誰從昔而然言自取如此也悲墓中者也<lb/>
　　　二章<lb/>
墓門有梅有鴞萃止夫也不良歌以訊之訊予不顧顛<lb/>
倒思予<lb/>
　方其告汝于我不相顧及精神顛倒當思我言謂將<lb/>
　死之時也所謂雖悔可追<lb/>
　　聞音曰斯所宜切徐氏凡斯皆讀作西訊息誶切<lb/>
　　　顧果五切予演女切<lb/>
<pb n="8b"/>
　　聞字曰誰當作維訊當作誶之當作止誶止見手<lb/>
　　　鑑正引此詩<lb/>
　　聞跡曰左氏鄭有墓門城門也古人樸城門之外<lb/>
　　　有?即曰墓門此恐亦是城門<lb/>
總聞曰夫恐當作父佗五父也若以為佗須此字以證<lb/>
之當是陳佗之存已有知厲公之為蔡出而蔡人必不<lb/>
欲佗立者或以警之而佗不以為虞故曰訊予不顧顛<lb/>
倒思予<lb/>
<pb n="9a"/>
　　防有鵲巢<lb/>
　　　一章<lb/>
防有鵲巢?有?苕誰侜予美心焉忉忉<lb/>
　　　二章<lb/>
中唐有甓?有?鷊誰侜予美心焉惕惕<lb/>
　中唐中塘也塘字之轉通用亦可甓鷿也水鳥?□<lb/>
　也甓字之轉今行隄之上有鵲巢行邱之上見苕則<lb/>
　動念曰誰欺我所美之人也行塘之上見鷿□行邱<lb/>
<pb n="9b"/>
　之上見綬草則又動念曰誰欺我所美之人也言木<lb/>
　上水中之禽邱上之草各適其性何人欺上?以害<lb/>
　賢者使我?憂不安也<lb/>
　　聞用曰甓今??也雜于山水禽草之間無謂此<lb/>
　　　等物亦難以起興<lb/>
　　聞跡曰南陽有上唐後改為下溠當亦有中唐地<lb/>
　　　名以中為名極多如魯中邱楚中州大率陳蔡<lb/>
　　　之間呼大為唐故唐州唐縣之名出此審爾防<lb/>
<pb n="10a"/>
　　　?亦地名毛氏但云防地名杜氏西防故城在<lb/>
　　　唐州?未知所在<lb/>
　　聞人曰序以為宣公亦是以事相附司馬氏宣公<lb/>
　　　嬖姬生子?欲立之而殺其太子禦?禦?素<lb/>
　　　愛公子完完懼及禍乃奔齊此信讒何以異於<lb/>
　　　晉獻故以此歸于宣公要亦可從公子完之賢<lb/>
　　　見左氏甚?是誠可美也<lb/>
總聞曰?章一水隄一山邱一水塘而以廟中路間之<lb/>
<pb n="10b"/>
無謂一禽一草而以甓間之亦無謂此適野而?賢?<lb/>
境而生情者也<lb/>
　　月出<lb/>
　　　一章<lb/>
月出皎兮佼人僚兮舒窈糾兮勞心悄兮<lb/>
　　　二章<lb/>
月出皓兮佼人懰兮舒懮受兮勞心慅兮<lb/>
　　　三章<lb/>
<pb n="11a"/>
月出照兮佼人燎兮舒夭紹兮勞心慘兮<lb/>
　舒謂?舒也佼人謂夏姬也當是靈公孔寧儀行父<lb/>
　與夏姬宣?至夜?舒不無所??擾不安病行父<lb/>
　似君之言可見僚懰燎皆是姬妍美貌窈糾懮受夭<lb/>
　紹皆?舒繚繞貌悄慅慘皆?舒憂悒貌也<lb/>
　　聞音曰僚?皎切糾已小切皓胡老切懰殷鳥切<lb/>
　　　受侍倒切慅七老切?七到切開元經文以?<lb/>
　　　為懆引白華念子懆懆?文懆愁不安也<lb/>
<pb n="11b"/>
總聞曰佼人以為靈公孔寧儀行父亦可婦人慕男子<lb/>
亦猶男子慕婦人聖人存之者著?舒君臣之分雖惡<lb/>
母子之義甚正也<lb/>
　　株林<lb/>
　　　一章<lb/>
胡為乎株林從夏南匪適株林從夏南<lb/>
　何為?株林與夏南相從非?株林與夏南相從也<lb/>
　當是?株林也數而同夏南也頻故人疑之?有與<lb/>
<pb n="12a"/>
　?舒適野通謀者知人有覺而詭言之非之株林之<lb/>
　他所也非同夏南同他人也意謂此言可以欺人而<lb/>
　不知已覺也靈公之?不自似女似君之時蓋已?<lb/>
　也<lb/>
　　　二章<lb/>
駕我?馬?于株野?我?駒朝食于株<lb/>
　人猶初意其非真之株者跡其所?則之株也當是<lb/>
　有覺者?察而不肯發亦嫉靈公孔寧儀行父之事<lb/>
<pb n="12b"/>
　未必不幸其興戕而成事也<lb/>
　　聞音曰南尼心切馬滿補切野上與切<lb/>
　　聞跡曰毛氏株林夏氏邑也此特以意推之朝食<lb/>
　　　甚近也當是林巒蔽密之所謂謀于野者也<lb/>
總聞曰靈公夏姬之事固有而此詩止曰夏南夏南者<lb/>
?舒也孔氏婦人夫死從子故以夏南言之識者更詳<lb/>
　　澤陂<lb/>
　　　一章<lb/>
<pb n="13a"/>
彼澤之陂有蒲與荷有美一人傷如之何寤寐無為涕<lb/>
泗滂沱<lb/>
　有美一人恐謂洩冶于孔寧儀行父雖不甚遜于靈<lb/>
　公可謂甚忠已死將如之何痛其亡欲其存也<lb/>
　　　二章<lb/>
彼澤之陂有蒲與?有美一人碩大且卷寤寐無為中<lb/>
心悁悁<lb/>
　　　三章<lb/>
<pb n="13b"/>
彼澤之陂有蒲菡?有美一人碩大且儼寤寐無為輾<lb/>
轉伏枕<lb/>
　寤寐無為言終夕無可為者惟傷悲而已<lb/>
　　聞音曰卷其員切悁鳥?切?徒畎切枕知輦切<lb/>
　　聞物曰鄭氏以?作蓮恐是三章皆同類同時之<lb/>
　　　物?蘭也生陸生春皆不同<lb/>
總聞曰每章必舉二物初章蒲荷次章蒲蓮三章蒲菡<lb/>
?殆是孔寧儀行父所謂二子者也二子得地得時競<lb/>
<pb n="14a"/>
秀?鮮而洩冶亡矣彼二子之美不若洩冶之美二子<lb/>
之美美于男女洩冶之美美于君臣孔子?亦憐之曰<lb/>
民之多辟無自立辟靈公君臣固邪僻也洩冶又自與<lb/>
立邪僻言揭而揚之也為洩冶者?為之術可也此孔<lb/>
子之意也杜氏以上辟邪也下辟法也一字不應作?<lb/>
義併載于此<lb/>
　檜風<lb/>
　　羔裘<lb/>
<pb n="14b"/>
　　　一章<lb/>
羔裘逍?狐裘以朝豈不爾思勞心忉忉<lb/>
　羔裘者當是人所敬而去狐裘者當是人所鄙而留<lb/>
　去者人情非不思而不能留當是有所不可言而弗<lb/>
　得已者徒憂勞傷悼而不能已也<lb/>
　　　二章<lb/>
羔裘?翔狐裘在堂豈不爾思我心憂傷<lb/>
　　　三章<lb/>
<pb n="15a"/>
羔裘如膏日出有曜豈不爾思中心是悼<lb/>
　至此不言狐裘惟專思羔裘而已他人不暇及也<lb/>
　　聞音曰膏古報切<lb/>
　　聞人曰史伯曰濟洛河潁之間子男之國虢檜為<lb/>
　　　大恃勢與險崇侈貪冒序者遂以羔裘而歸諸<lb/>
　　　君之好潔以隰有萇楚而歸諸君之?恣又檜<lb/>
　　　詩少見故不能如他詩指名某公某侯而大概<lb/>
　　　稱君使當時知其的必得其人以是知未必有<lb/>
<pb n="15b"/>
　　　傳特附合而增加者也無所附合故無所增加<lb/>
　　　作序者亦未為博極也<lb/>
總聞曰或其君不可服事或其徒不可同處不去則有<lb/>
不測之憂雖去亦終有不免之患不然何國人忉忉勞<lb/>
心增而為憂傷又增而為悼也度逍??翔者必與以<lb/>
朝在堂者異趣彼在位而此在野人情不無過慮其賢<lb/>
可愛如此<lb/>
　　素冠<lb/>
<pb n="16a"/>
　　　一章<lb/>
庶見素冠兮棘人欒欒兮勞心慱慱兮<lb/>
　當是在位之賢宅憂而國事無人任之所以急欲挽<lb/>
　出也<lb/>
　　　二章<lb/>
庶見素衣兮我心傷悲兮聊與子同歸兮<lb/>
　　　三章<lb/>
庶見素?兮我心?結兮聊與子如一兮<lb/>
<pb n="16b"/>
　　聞音曰結激質切從吉以吉取聲?文多用此荀<lb/>
　　　氏治復一修之吉君子執之心如結<lb/>
　　聞訓曰欒欒轉旋不安貌慱慱鬱結不舒貌<lb/>
　　聞事曰?制人之變所惡見而諱言者也今欲同<lb/>
　　　歸如一而如一尤不美非人情也語勢亦不如<lb/>
　　　此<lb/>
總聞曰同歸者欲與偕歸都也如一者欲與均任事也<lb/>
必其徒相挽蓋亦國人所欲也<lb/>
<pb n="17a"/>
　　隰有萇楚<lb/>
　　　一章<lb/>
隰有萇楚猗儺其枝夭之沃沃樂子之無知<lb/>
　萇楚羊桃也雖卑瑣亦可啖何必珍?也婦但求淑<lb/>
　不必求艷夭冶也沃澤也此非所以成人家道益人<lb/>
　壽考故以無知無家無室為樂言不若無此則無他<lb/>
　憂有此必可憂也<lb/>
　　　二章<lb/>
<pb n="17b"/>
隰有萇楚猗儺其華夭之沃沃樂子之無家<lb/>
　　　三章<lb/>
隰有萇楚猗儺其實夭之沃沃樂子之無室<lb/>
　　聞物曰夭恐是桃之夭夭之夭桃雖夭夭而羊桃<lb/>
　　　亦猗儺?自可觀不可見鄙均是桃也夭夭家<lb/>
　　　桃猗儺野桃詩人借辭發興皆相似但彼以有<lb/>
　　　室家為宜此以無室家為樂爾當是風俗有異<lb/>
　　　故人情亦殊也<lb/>
<pb n="18a"/>
總聞曰無家無室人道之大闕無知人生之大患細推<lb/>
無家無室雖此欲不遂而此念不斷不若無知之為安<lb/>
樂長?也世傳我在世五十年不知衣裾之下有此珍<lb/>
美故有知不若無知者也<lb/>
　　匪風<lb/>
　　　一章<lb/>
匪風發兮匪車偈兮<lb/>
　當是在途?車而遇風有感者也風中在車上最不<lb/>
<pb n="18b"/>
　安西北人畏之王氏曰是非古之風也發發者是非<lb/>
　古之車也偈偈者?傷之也釋詩者祖之發發飄風<lb/>
　非有道之風偈偈疾驅非有道之車釋史者又祖之<lb/>
　今之發發者非古有道之風也今之偈偈者非古有<lb/>
　道之車也此學之傳古詩殆廢如此?甚嘉施于此<lb/>
　詩人情物態之間有所未合<lb/>
顧瞻周道中心怛兮<lb/>
　非風飄忽使我不安也非車馳疾使我不安也但顧<lb/>
<pb n="19a"/>
　趨周之路而傷心爾言西周之地為秦所據也<lb/>
　　　二章<lb/>
匪風飄兮匪車嘌兮顧瞻周道中心弔兮<lb/>
　　　三章<lb/>
誰能亨魚溉之?鬵誰將西歸?之好音<lb/>
　安能亨魚滌?言志不在食也誰將西適攄此?寄<lb/>
　好音欲西周之人知人情不忘故壤也<lb/>
　　聞音曰飄匹妙切嘌匹妙切鬵徐心切<lb/>
<pb n="19b"/>
　　聞用曰鬵亦?屬似甑籀文象形<lb/>
總聞曰當是關中之人為山東之客者其知友送歸以<lb/>
此寄?輸情殆賢者也詩言周道甚多皆謂西也人情<lb/>
不忘西如此豈非千餘年習熟之?二三聖人陶染之<lb/>
深難遽忘耶如有用我者吾其為東周乎聖人此情?<lb/>
天下同情也自周以後有漢至今夷狄猶以漢為辭?<lb/>
地人則曰漢兒?地地則曰漢界至今臣僚兼用南北<lb/>
?地人則曰漢官孝文光武稍類舊周之氣象故人情<lb/>
<pb n="20a"/>
亦頗似之此殆非偶然者何?于周此孔子終以西周<lb/>
為已任也<lb/>
　曹風<lb/>
　　蜉蝣<lb/>
　　　一章<lb/>
蜉蝣之羽衣裳楚楚心之憂矣於我歸處<lb/>
　言蜉蝣之整其羽似小人之治其衣裳疾之辭也蜉<lb/>
　蝣其生能幾豈不可憂若欲免?不若即我所歸而<lb/>
<pb n="20b"/>
　處欲其退匿休?少避?怨也此君子憐小人而欲<lb/>
　安其餘生也當是此君子與此小人必有親情或有<lb/>
　舊分故為之謀如此亦長者存心也<lb/>
　　　二章<lb/>
蜉蝣之翼采采衣服心之憂矣於我歸息<lb/>
　　　三章<lb/>
蜉蝣掘閱麻衣如雪心之憂矣於我歸?<lb/>
　掘?挑撥貌管子曰掘?得王恐當時常談如此言<lb/>
<pb n="21a"/>
　小人意氣發揚也?猶?息也音雖取?義則故存<lb/>
　此與召伯所?之?同但?有異也<lb/>
　　聞音曰服蒲北切?欲雪切<lb/>
　　聞物曰蜉蝣亦曰渠略多生溝渠水上纔生即死<lb/>
　　　故曰蜉蝣又曰渠略<lb/>
總聞曰此必在野之君子也以已所處為避患之所?<lb/>
地誠吉壤也<lb/>
　　候人<lb/>
<pb n="21b"/>
　　　一章<lb/>
彼候人兮何戈與祋彼其之子三百赤芾<lb/>
　候人道路之官也之子朝廷之官也戈祋?衛而赤<lb/>
　芾陪從又赤芾如此其多足見其人之勢盛也<lb/>
　　　二章<lb/>
維鵜在梁不濡其翼彼其之子不稱其服<lb/>
　　　三章<lb/>
維鵜在梁不濡其咮彼其之子不遂其媾<lb/>
<pb n="22a"/>
　　　四章<lb/>
薈兮蔚兮南山朝隮婉兮孌兮季女斯飢<lb/>
　當是小人盛服以迎婦者也國人見鵜則曰鵜已飽<lb/>
　而在梁不復沒水求魚也言小人雖飫樂如此願不<lb/>
　勝其衣欲其病也願不成其婚欲其判也疾之辭也<lb/>
　見山雲則曰山木茂而雲氣升言小人雖振盛如此<lb/>
　而其家有未嫁之?女無?而抱飢者也言忍而無<lb/>
　親也亦疾之辭<lb/>
<pb n="22b"/>
　　聞音曰祋都外切芾甫味切芾?也集韻亦作市<lb/>
　　　作韍作芾皆分物切去韻亦有芾小也芾草木<lb/>
　　　也皆博蓋切雖當從分物而祋?文引詩何戈<lb/>
　　　與祋鄭氏雖引詩何戈與祋以為綴集韻皆都<lb/>
　　　外切芾當用去韻世用此多?分律?用紱黻<lb/>
　　　苃?氏所疑亦似過也服蒲北切<lb/>
總聞曰鵜梁南山皆候人迎送之路所見者也旁觀必<lb/>
有不平之心故有不堪之辭<lb/>
<pb n="23a"/>
　　鳲鳩<lb/>
　　　一章<lb/>
鳲鳩在桑其子七兮淑人君子其儀一兮其儀一兮心<lb/>
如結兮<lb/>
　此言夫婦皆得美于國人也淑人婦人君子夫也其<lb/>
　儀既一而不變其心亦固而不解?夫婦相得也<lb/>
　　　二章<lb/>
鳲鳩在桑其子在梅淑人君子其帶伊絲其帶伊絲其<lb/>
<pb n="23b"/>
弁伊騏<lb/>
　　　三章<lb/>
鳲鳩在桑其子在棘淑人君子其儀不忒其儀不忒正<lb/>
是四國<lb/>
　　　四章<lb/>
鳲鳩在桑其子在榛淑人君子正是國人正是國人胡<lb/>
不萬年<lb/>
　當是國君尋詩正是四國胡不萬年皆譽上之辭<lb/>
<pb n="24a"/>
　　聞音曰結激質切絲新齎切國越逼切年禰因切<lb/>
　　聞字曰絲婦之帶騏夫之弁也說文騏作琪字轉<lb/>
　　聞物曰俗傳惟鳩育子多七數初亦未信家居近<lb/>
　　　山木試探數巢果然禽獸一鳥曰隹二鳥曰雔<lb/>
　　　三鳥曰朋四鳥曰乘五鳥曰雇六鳥曰鶂七鳥<lb/>
　　　曰□八鳥曰鸞九鳥曰鳩十鳥曰<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>今鳩七子<lb/>
　　　併夫婦為九故其字從九古傳儻細推自見彼<lb/>
　　　亦不徒然也<lb/>
<pb n="24b"/>
總聞曰鳲鳩之子可數同在桑未離巢也在梅在棘在<lb/>
榛則其子長成而分飛他樹矣此春夏之交當是淑人<lb/>
君子成昏之時也<lb/>
　　下泉<lb/>
　　　一章<lb/>
冽彼下泉浸彼苞稂愾我寤歎念彼周京<lb/>
　稂蕭蓍皆陸草陸草遇水則悴此必當時濤水泛溢<lb/>
　人情不安也三章皆言周京京周京師專為在都不<lb/>
<pb n="25a"/>
　指他所此必曹人之在林野者故皆及泉言冽野之<lb/>
　深者也下地之卑者也言稂蕭蓍皆野植也如此而<lb/>
　有念王都之心憂人主之意其為不遇之君子審也<lb/>
　語勢亦非常人之辭<lb/>
　　　二章<lb/>
冽彼下泉浸彼苞蕭愾我寤歎念彼京周<lb/>
　　　三章<lb/>
冽彼下泉浸彼苞蓍愾我寤歎念彼京師<lb/>
<pb n="25b"/>
　　　四章<lb/>
芃芃黍苗?雨膏之<lb/>
　陸草畏水田禾喜水當是初夏大雨漲水盛夏反無<lb/>
　也故陸艸田禾皆病思盛時雨澤適時?謂上有文<lb/>
　王下有郇伯之時也<lb/>
四國有王郇伯勞之<lb/>
　郇伯文王之子也昔時上有文王下有郇伯當時氣<lb/>
　候皆正雨澤皆調?君臣皆良故天人相應也傷今<lb/>
<pb n="26a"/>
　皆無<lb/>
　　聞音曰京居良切蕭?鳩切師霜夷切膏古報切<lb/>
　　　勞力報切<lb/>
　　聞跡曰郇伯所封在猗氏縣<lb/>
總聞曰易林下泉苞稂十年無王郇伯遇時憂念周京<lb/>
正引此詩當是厲王在彘之時在彘凡十五年十年無<lb/>
王豈非此際也耶言郇伯遇時今有如郇伯者而于時<lb/>
不遇但憂念周京而已作此詩者必斯人也<lb/>
<pb n="26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩總聞卷七<lb/>
</p>
<p>
</p>
  </div>
</body>
</text>
</TEI>