<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周禮集說卷一</head> <lb/>
    <p>
<pb n="1a"/>
欽定四庫全書<lb/>
　周禮集說卷一<lb/>
　　?論<lb/>
　　　天官<lb/>
論看天官須是襟懷洪大<lb/>
　?渠曰天官之職須襟?洪大方看得?其規模甚<lb/>
　大若不得此心欲事事上致曲窮??合此心如是<lb/>
　之大必不能得也<lb/>
<pb n="1b"/>
天官之職非大其心者不能為<lb/>
　晦庵曰天官之職是總五官者若其心不大如何包<lb/>
　得許多事且?宰?自王之飲食衣服外至五官庶<lb/>
　事自大至小自本至末千頭萬緒若不是大其心者<lb/>
　區處應副事到?前便且區處不下?於先事措置<lb/>
　思患預防是?多少精神所以記得此復忘彼<hi>葉賀孫</hi>
天官一篇人主正心誠意之學<lb/>
　晦庵曰周禮天官?宰一篇乃周公輔導成王垂法<lb/>
<pb n="2a"/>
　後世用意最深切處欲知三代人主正心誠意之學<lb/>
　於此攷之可見其實<lb/>
周公以侍御近臣與三宅同說近臣關係君之身心最<lb/>
切周官謹?朝亦此意<lb/>
　雜說周公率百官以戒成王任人牧夫?人固是係<lb/>
　天下安危若綴衣虎賁侍御僕臣何故與三宅同說<lb/>
　大抵外朝之臣人君臨朝方得入覲而人君又見其<lb/>
　望?德厚待之尊嚴而不敢?近惟此等人朝夕相<lb/>
<pb n="2b"/>
　與居若有彼諒直之人出入起居?化?移可到聖<lb/>
　賢地位若有彼???諛之人朝夕相處定是失德<lb/>
　何故此等人位最賤職最親其係于人主身上最切<lb/>
　是故善論治者必本於人主之身而善救正其君者<lb/>
　必欲多引善類與之共處?人君莫重於左右所與<lb/>
　處者推此則天官一官可以見周公格心之事業永<lb/>
　嘉陳君舉曰凡饔?田罟薪蒸之事醫藥之事酒漿<lb/>
　之事幄帟次舍之事甚卑冗也甚煩辱也必用命士<lb/>
<pb n="3a"/>
　必皆領於?宰若夫宿衛非?正之?吏則?伯之<lb/>
　士庶子所謂執矛戈立階戺皆冕衣裳者非若後世<lb/>
　但以兵衛也昔周公作立政大抵汲汲於用賢而以<lb/>
　虎賁綴衣趣馬攜僕列諸左右常伯三事之下常伯<lb/>
　三事皆大臣也名位尊矣視趣馬綴衣至不等而周<lb/>
　公一?言之何也誠以大臣進見有節敷奏有常而<lb/>
　朝夕與王燕者則斯人也必以士為之則必公卿所<lb/>
　自簡除所自考課苟非命士則簡除考課不出於朝<lb/>
<pb n="3b"/>
　廷其進雜而?枉至矣故?宰之治特詳書曰昔在<lb/>
　文武侍御僕從罔匪正人以旦夕承弼厥辟由此其<lb/>
　選也方周公之教世子也魯公之子伯禽衛康叔之<lb/>
　子牟齊太公之子伋俱事成王伯禽牟伋?宿衛國<lb/>
　子也他日能為顯諸侯而成王與之處則相觀而善<lb/>
　之益多其後詩人刺皇父曰皇父卿士家伯冢宰仲<lb/>
　允膳夫蹶維趣馬豔妻煽方處以是數人者皆相從<lb/>
　於女謁者也由此觀之王之所與燕私得其人則太<lb/>
<pb n="4a"/>
　子見?而成王為賢君不得其人則女謁行而褒姒<lb/>
　之禍作自后世子賢否係焉而周之興亡從之如之<lb/>
　何其不謹乎<lb/>
宿衛服膳侍御之人最關人主心術<lb/>
　東萊曰人徒見?外庭宿衛之士士之賤者也烹庖<lb/>
　饔膳之事事之辱者也魚腊酒漿醯醢之物物之微<lb/>
　者也次舍幄帟裘服為末用也宦寺嬪御洒掃使令<lb/>
　為賤役也不知夫三代以還所以蠱?人主之心術<lb/>
<pb n="4b"/>
　侵奪大臣之權柄者往往皆是人為之?公卿大臣<lb/>
　其?外則有限其進退則有時不得日侍人主之左<lb/>
　右前後也若夫侍御僕從之人備趨走使令之職而人<lb/>
　主宴私玩狎之際無不與之同焉比其極也則變換<lb/>
　其耳目感移其心志伺候以和其?奢靡以中其欲<lb/>
　小?曲謹以示其信人主一墮其中則亦何所不至<lb/>
　哉周公深智?慮有見於此是以亂萌禍機之所至<lb/>
　無不究極是以古人輔相之事業皆格物窮理之學<lb/>
<pb n="5a"/>
　也<lb/>
太宰領王之膳服嬪御<lb/>
　朱晦庵曰?宰一官兼領王之膳服嬪御此最是設<lb/>
　官者之深意?天下之事無重於此<hi>答潘恭叔</hi>
王后之庖膳衣裘有司不敢?故領於太宰<lb/>
　陳君舉曰庖事酒事衣裘之事唯王及后有司不敢<lb/>
　?既不?矣而必領於大臣何也彼賤有司誠不宜<lb/>
　以苛細課校至尊唯大臣以道佐人主獨得與人主<lb/>
<pb n="5b"/>
　可否是非故領之夫富有四海而一人之奉就使無<lb/>
　節?費幾何方且嘉與大臣以自防檢庶幾過差不<lb/>
　中九式之度雖有司不敢議而大臣盡規所以資?<lb/>
　沃成敬畏也<lb/>
　太平經國書云或問小宰宰夫推廣大宰之法而聳<lb/>
　動警飭百官府之治其於事則為宜於勢則為順矣<lb/>
　至於王?之戒令則自有?正?伯掌之王?之政<lb/>
　令則又有?宰以治之今而復預?事何也曰先王<lb/>
<pb n="6a"/>
　之制事權欲合於一而?外庭之勢本不容於分也<lb/>
　??正?伯雖曰掌王?然不過?中徒役之事子<lb/>
　弟宿衛之職與夫諸官府之在?者耳其於后?則<lb/>
　無所預?宰雖曰掌王?又不過以禮儀教王后夫<lb/>
　人與夫九嬪世婦凡女寵近習之在左右者耳其於<lb/>
　王?之徒役宿衛則又略不相關各掌其一而遺其<lb/>
　二勢既不能以相統而權亦不能以相臨統而臨之<lb/>
　則惟太宰焉故?正?伯?宰皆?於太宰而兼掌<lb/>
<pb n="6b"/>
　其事職雖列於外而通於?權雖分於二而?於一<lb/>
　自今攷之曰建邦之?刑曰治王?之正令曰憲禁<lb/>
　於王?曰令修?中之職事此王?也曰凡?之紏<lb/>
　禁則王?后?無不在所掌也自其掌王?也則兵<lb/>
　衛即衛凡宿衛之人皆領之飲膳衣服洒掃啟閉次<lb/>
　舍幄帟凡供奉之人皆領之?禁之?藏王??子<lb/>
　之好用凡財用之司存者皆領之其間多寡豐約用<lb/>
　?去取天子始不得以自私而小臣始不得以自便<lb/>
<pb n="7a"/>
　矣自其掌后?也則六?六寢無王后之限九嬪九<lb/>
　御無女官之?詔其禮樂正其服位禁其??稽其<lb/>
　功緒其間損益增?採擇進御始有宴私玩狎之節<lb/>
　而無侵竊撼移之患矣?世未有家不齊而國可治<lb/>
　者未有國不治而天下可平者大宰之治所以兼統<lb/>
　?外而小宰為始小宰之?刑既已齊其家宰夫之<lb/>
　朝法又已治其國然後大宰之邦典始可以治天下<lb/>
　矣<lb/>
<pb n="7b"/>
后?之政皆屬大宰漢?治不?於公卿所以多亂<lb/>
　陳君舉曰嘗讀關雎知三代而上后妃極天下之選<lb/>
　矣后妃母儀天下而慊慊然有不足配至尊之意當<lb/>
　是時夫人嬪若干人世婦若干人女御若干人各以<lb/>
　其職奉上所以共?祭蕃子姓之官備矣后方惻然<lb/>
　遐想幽深側陋之間尚有遺賢宜配君子求而不得<lb/>
　則中夜不寢輾轉嘆息庶幾得之吾當推琴瑟鼓鐘<lb/>
　之奉與之偕樂而後無慊后得如此則?掖之政一<lb/>
<pb n="8a"/>
　以?之所為奚不可者今乃?小臣而下凡閹官九<lb/>
　嬪婦官下至於女奴曉祝者曉書者曉裁縫者必屬<lb/>
　之大臣則夫員數之增損職掌之廢置?秩之多寡<lb/>
　賜予之?數皆?命於朝廷而后不與且使?宰得<lb/>
　以稽其功緒而賞罰其勤惰掌治有司之禁雖天子<lb/>
　不得自以為恩是故私謁不行而?政舉古之所謂<lb/>
　正家者?如此而非屑屑然也今出房闥而方較是<lb/>
　非於紊亂之後?予奪於縱弛之餘抑末矣漢大尉<lb/>
<pb n="8b"/>
　楊秉紏中常侍而尚書詰以三公統外安得越奏近<lb/>
　臣??治不?於公卿久矣無怪乎後世之多亂也<lb/>
大宰統?閫之事<lb/>
　朱晦庵曰五?以為周禮非周公致太平之書謂如<lb/>
　天官冢宰?管甚?閫之事其意只是見後世宰相<lb/>
　請託?閫交結近習以為不可殊不知此正人君治<lb/>
　國平天下之本豈可以後世之弊而併廢聖人之良<lb/>
　法美意哉又如王后不當交通外朝之說它亦是懲<lb/>
<pb n="9a"/>
　後世之弊要之儀禮中亦分明自載此禮在至若女<lb/>
　祝掌凡?禱祠禬禳之事使後世有此官則巫蠱之<lb/>
　事安得有哉<lb/>
大宰兼統六卿事權歸一<lb/>
　東萊曰成周之制三百六十屬?命於六卿六卿?<lb/>
　命於冢宰冢宰實三公兼之渙散分職之中又有比<lb/>
　附?屬之勢自今職職而考之大史?史掌六典八<lb/>
　法八則八柄之貳春官之?也而典法之政則在於<lb/>
<pb n="9b"/>
　大宰大僕掌諸侯之復逆小臣掌三公孤卿之復逆<lb/>
　御僕掌群吏之逆及庶民之復夏官之屬也而臣民<lb/>
　之總則掌於宰夫司士掌朝儀之位夏官之屬而治<lb/>
　朝之位宰夫掌之泉府?人倉人掌財用地官之屬<lb/>
　也貨賄之出入大府掌之?外朝之冗食地官?人<lb/>
　之職也而?正?宰則又均其稍食王朝之服飾春<lb/>
　官司服之職也而?司服至屨人則又掌其服飾之<lb/>
　用自宰夫之下夏采之上六十官之?三百六十官<lb/>
<pb n="10a"/>
　之職錯綜而互見焉並建六典並行六卿天下萬事<lb/>
　皆有?於理亂安危之大者則無不翕然在其掌握<lb/>
　中也豈古者三公無官惟與天子坐而論道故設六<lb/>
　卿以分主六典而三公實統之三公既兼?宰則六<lb/>
　卿之大典非冢宰而誰建耶此事權之所以一而周<lb/>
　家所以無多門之政<lb/>
天官統六卿兼把握天子左右親近之臣<lb/>
　雜?大宰兼行六卿之事故自宰夫下六十官之?<lb/>
<pb n="10b"/>
　其所職掌有係司徒之事者有係宗伯之事者或出<lb/>
　於司馬之職或?於司?之刑凡係乎王之心術與<lb/>
　國家之理亂興衰者雖散在六卿不盡歸?宰而其<lb/>
　要者則已皆總攬之矣大抵周公?宰一職只是把<lb/>
　握天子親近之人自?正已下是王?之宿衛自膳<lb/>
　夫已下是王之庖膳自醫師已下是王之藥餌自酒<lb/>
　正已下是王之酒肴醯醢自?人已下是王之寢?<lb/>
　供帳自大府已下是國家經用王之玩好及賜予裘<lb/>
<pb n="11a"/>
　服自?宰已下是王之后官總看?第一項是宿衛<lb/>
　之人二項是供奉之人三項是出納財用之人四項<lb/>
　是?中使令之人此數項人周官所以把握者何也<lb/>
　其為親近天子易以?狎?有宦者及女奚女酒等<lb/>
　人他卿未必能制古者王前巫而後史卜筮瞽侑皆<lb/>
　士大夫為之故當人主宴私玩狎之際必因事進諫<lb/>
　如泠州鳩?史過之諫是也自秦而始用宦者為之<lb/>
　大臣莫敢誰何故周之?宰所以兼行六卿事不為<lb/>
<pb n="11b"/>
　無意也<lb/>
　晦庵曰周之天官統六卿之職亦是提其大綱至其<lb/>
　他卿則一人理一事然天官之職至於閹寺?嬪醯<lb/>
　醬魚鹽之屬無不領之<lb/>
?宰下兼六卿事統?外是以君心無所?後世相權<lb/>
分而體統失自漢文武始<lb/>
　官制曰天下之治最患乎體統之不正使上下無以<lb/>
　相臨人主之無所顧忌也夫大臣之權分裂四出而<lb/>
<pb n="12a"/>
　不在已百官有司隨所寵幸而迭用事人主意向所<lb/>
　在?臣覘影而疾趨之而為大臣者反低?畏忌以<lb/>
　取容是無體統之為也體統既失大綱小紀始?散<lb/>
　而不可收拾尊名重分始?倒而不相禁制?爵厚<lb/>
　?始輕濫而不復顧惜當是時也上下無以相臨而<lb/>
　致於相陵人主不惟無顧忌而至於有輕殺大臣之<lb/>
　?天下之多事而治道之日不隆其源流?如此若<lb/>
　昔大臣非不知論道經邦之任職重而業鉅要不必<lb/>
<pb n="12b"/>
　親?有司之細務而設官分職之際必權利害而擇<lb/>
　本末焉一職一事苟有?於國家之理亂而係於人<lb/>
　主之心術者則翕然皆在於掌握之中使之比附?<lb/>
　絡受制於其已非厚集權勢以自尊也體統之所在<lb/>
　大臣不以為嫌而人主不以為專也?讀天官治典<lb/>
　而博觀六十官之職事未嘗不深歎古人智慮之深<lb/>
　長而治道之有本也?三公之尊下攝?宰之職?<lb/>
　宰之尊下兼六卿之事天下萬務無所不統而王朝<lb/>
<pb n="13a"/>
　之上?外朝廷之臣?節?理猶為相應有如出納<lb/>
　之要職宿衛之親人奉供之近習玉府財用之司存<lb/>
　?中使令之嬖?凡其布列於王?之?外而迫近<lb/>
　於人主之左右者一舉而盡屬之?宰焉夫是以?<lb/>
　士大夫之職業有所統而不敢自恣人主之心術有<lb/>
　所礙而不敢自私紀綱不散名分不易爵?不輕而<lb/>
　左右前後之人侍御僕從之事宴安玩狎之際無敢<lb/>
　蠱?人主之心術而侵竊大臣之權柄者體統之正<lb/>
<pb n="13b"/>
　孰大於此悲夫後世之人不識此道也奪大臣之權<lb/>
　而授之?臣散天官之屬而歸之百官出?庭之士<lb/>
　大夫而置之外廷儒者又從而助之曰天子大臣當<lb/>
　不屑於細務則又從而削奪之使之擁?名於百官<lb/>
　之上而為大臣者亦拱手清談而不事事矣自漢以<lb/>
　?變故備矣上不得以臨其下外不得以制於?<lb/>
　人主惟意所欲為而小人惟利是視君臣上下<lb/>
　相與快意於法度之外於是亂萌禍基四?併<lb/>
<pb n="14a"/>
　起而天下已不可為矣故自出納之要職不領於大<lb/>
　臣也而宰夫之官遂去為中書尚書之任中書尚書<lb/>
　迭用事而霍光之權重恭顯之事起尚書中書之形<lb/>
　成矣自宿衛之親人不領於大臣也而?正?伯之<lb/>
　官遂去為光?衛尉之任光??之屬日益親而門<lb/>
　下遂為省加官遂為司侍中遂為宰夫矣自供奉之<lb/>
　近習不領於大臣也而膳夫而下掌次而上遂去為<lb/>
　少府大常之任比其極也??侯騎都尉之爵至及<lb/>
<pb n="14b"/>
　於烹庖樂工醫師之職至鳴玉而?組門下大僕之<lb/>
　司至又分為殿中省為?諸司使矣以至玉府財用<lb/>
　之司既非大臣之所與聞則房闥有制政之漸妃妾<lb/>
　起誣詛之風閽寺擅廢立之權夫誰得而制之嗟夫<lb/>
　宿衛非小人也飲膳烹庖酒漿醯醢非微物也掃洒<lb/>
　縫染非賤職也而幄帟次舍非細事也大臣制其權<lb/>
　則小臣不得專其事天子不得快其私周公深見?<lb/>
　識後世弗念厥紹而?流至是是則可恨也而?論<lb/>
<pb n="15a"/>
　其所自則始於陳平之自棄其權而武帝習見其事<lb/>
　而遂舉其權而授之?臣有司上下相臨之勢自是<lb/>
　?散而不可復合矣方文帝以形獄問陳平而類以<lb/>
　為得宰相之體而不知宰相之無權?始於此夫錢<lb/>
　?之出入?獄之多寡國家之本而生民之命也宰<lb/>
　相不與聞而顧使天子責之廷尉責之?史則凡九<lb/>
　卿中二千石之事豈復與聞耶夫天下之事宰相不<lb/>
　與聞而歸之天子天子不能察而歸之左右近習之<lb/>
<pb n="15b"/>
　人國欲治可得乎而顧曰上佐天子理?陽下遂萬<lb/>
　物之?託此以為宰相職業是亦清談不事事之異<lb/>
　名耳自此以後郡國上計得自?於天子天下大柄<lb/>
　盡歸尚書武帝又以中大夫侍中視丞相為外朝而<lb/>
　?朝之事宰相不得聞矣九卿更進用事事不?於<lb/>
　丞相而外廷之事宰相又不得聞矣吏九百石以上<lb/>
　調於尚書而天下之事宰相不得聞矣文墨小技之<lb/>
　事一言之合意立取榮寵為天子私人氣?方張言<lb/>
<pb n="16a"/>
　聽計從而宰相大臣反被屈辱摧折入則?議於?<lb/>
　出則專行於外大臣之無權而小臣之?至此此豈<lb/>
　復有紀綱名分也哉其後丙吉相宣帝於中興之日<lb/>
　而御史大夫不得亢禮似稍知重大臣之權矣而尚<lb/>
　書?事諸將軍猶領之而中書宦者遂?間而用事<lb/>
　至於四曹之置而自宰相而下悉?其中而尚書中<lb/>
　書始表堿鬥薇o?論至此則天官一屬?流紛錯<lb/>
　無復上下之名分外?之統攝其所由?久矣後世<lb/>
<pb n="16b"/>
　如欲復古以為治要當自周官始欲復周官要當自<lb/>
　宰相始則體統正而天下之事可以次而舉矣<lb/>
成周官制?外一體漢初猶得相統自武帝後始不相<lb/>
?屬而東漢為尤甚<lb/>
　太平經國書曰或問周官之制?外庭固一體矣繼<lb/>
　周如漢其制亦嘗有近於周者乎曰豈惟漢近於周<lb/>
　雖秦亦然秦人變古不道無復先王之舊制然至於<lb/>
　?外庭之屬其事則猶有可言者外之九卿如少府<lb/>
<pb n="17a"/>
　猶得置尚書在?主發文書而掌奏下諸事外之三<lb/>
　公如御史大夫猶得置中丞在?受公卿奏事而舉<lb/>
　劾按章又外之三十六郡如監郡者皆是御史之屬<lb/>
　為之猶得以天下之私害徑?於御史大夫而大夫<lb/>
　徑?於天子漢興惟監郡之制變為部刺史若夫少<lb/>
　府之尚書御史之中丞則一切因秦之舊而不改非<lb/>
　因秦也?因周也尚書中丞非周制而曰因周何哉<lb/>
　秦人雖變周之名而未嘗變周之意漢亦惟存周之<lb/>
<pb n="17b"/>
　意而不暇復周之名以百官公卿表觀之少府屬官<lb/>
　自尚書而下有符節太醫太官湯官有東西織室有<lb/>
　庖人三長丞有上林十池監以至中書謁者?門?<lb/>
　盾尚方御府永巷?者宦官皆屬於少府又復以私<lb/>
　府永巷倉?祠祀食官宦官分屬於大長秋御史大<lb/>
　夫屬官有兩丞一曰中丞在殿中蘭?掌圖籍祕書<lb/>
　權尊勢重與人主親近事下中丞則中丞白之大夫<lb/>
　大夫白之丞相丞相御史在外外得以統?也?領<lb/>
<pb n="18a"/>
　侍御史外督部刺史刺史掌奉詔條察州郡治狀黜<lb/>
　陟能否以六條問事而奏事復上於中丞是部刺史<lb/>
　在外中丞在??得以統外也要之漢之官制三公<lb/>
　九卿雖列職於外而皆有屬以在?以周官之遺意<lb/>
　求之則丞相猶大宰也御史大夫猶小宰也御史之<lb/>
　中丞少府之尚書猶宰夫也少府之下又有大長秋<lb/>
　猶?宰也大長秋屬少府少府中丞屬丞相御史是<lb/>
　秦與漢之制皆近於周之制也不特此爾?帝之御<lb/>
<pb n="18b"/>
　史大夫周昌嘗燕見入奏事見?帝擁戚姬?后之<lb/>
　世審食其為相監?中如郎中令公卿百官皆因之<lb/>
　以奏事武帝之世丞相公孫?亦得數燕見上或時<lb/>
　不冠此雖非體?大臣之意然亦可以見其洞然無<lb/>
　?外之限矣夫是以閹宦雖寵丞相猶得以檄召而<lb/>
　詰責而大長秋中常侍猶?用士人為之<hi>事見申屠嘉傳并百</hi>
　<hi>官表</hi>一自武帝晚年宴遊?庭不出不復與士大夫接<lb/>
　用宦者主中書而典尚書之章奏尚書之官於是廢<lb/>
<pb n="19a"/>
　矣<hi>石顯傳</hi>既以中書居中而管事又置諸吏居中而舉<lb/>
　法故當時奏下諸事自中書?送兩府自兩府下九<lb/>
　卿自九卿下郡國而不由中丞中丞之官於是不得<lb/>
　居中制事而?之侍御史外之部刺史併廢矣將軍<lb/>
　列侯而下皆得帶加官而丞相御史獨不知名曰尊<lb/>
　之而實?外之於是丞相御史無復有至?庭者矣<lb/>
　末年以霍光為大司馬而領尚書事宜若?外合為<lb/>
　一然已非丞相職任<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然號稱?朝而併奪丞相御<lb/>
<pb n="19b"/>
　史之權昌邑之廢丞相楊敞不及與議不惟不得<lb/>
　至?庭且不復預?庭之事矣夫宦官典中書之<lb/>
　任中丞無制事之權三公無加官之號大將軍領尚<lb/>
　書之職霍光告車千秋所謂今光治?君侯治外?<lb/>
　外朝判然如此此漢治之所由以盛衰也宣帝中興<lb/>
　復遵漢初之制魏相為御史大夫外則遣丞相椽吏<lb/>
　案事郡國而不遣使?則奏封事而不經尚書去副<lb/>
　封而不令壅蔽加給事中而得數見言事是以霍山<lb/>
<pb n="20a"/>
　方秉樞機相乃訟其過杜延年居中用事相乃列奏<lb/>
　其姦中外之政復合為一然猶未知復中丞之權元<lb/>
　帝以來石顯用事丞相之權復去而盡歸於尚書哀<lb/>
　平之際又歸外戚紀綱散??外不足以相統而西<lb/>
　漢遂趨於亡光武懲外戚之用事憤大臣之竊命於<lb/>
　是取三公之官以為閒職而取尚書及中丞專任委<lb/>
　之以為臺閣之長以舉法歸中丞而以奏事歸尚書<lb/>
　二官雖復用事然?外庭而親?庭矣捨大臣而近<lb/>
<pb n="20b"/>
　小臣矣置三公而事歸臺閣矣變前後?用士人之<lb/>
　制而專用奴僕?腐之餘矣桓靈之季而御史之權<lb/>
　盡移於尚書尚書之權又移於宦官尚書宦官合為一黨<lb/>
　而宰相?隔於外御史緘?於?是以太尉楊秉奏<lb/>
　侯覽而尚書召秉椽屬詰之曰設官分職各有司存<lb/>
　三公統外御史察?當是時也御史豈真得以察?<lb/>
　耶事權之失已?小人徒借察?之名以自便耳?<lb/>
　自古?外之不相屬未有如東漢之盛者而其源實<lb/>
<pb n="21a"/>
　始於光武極其源而論之則又始於武帝使武帝不<lb/>
　改漢初之制以三公九卿在外而以中丞尚書在?<lb/>
　?外相屬而關節?理相應則漢之制周官太宰之<lb/>
　制也奈何快意於法度之外使?外事權分裂四出<lb/>
　而不專領於大臣其末流遂得以至此極也?嘗觀<lb/>
　之出納之要職不領於大臣也而宰夫之官遂去為<lb/>
　尚書中書之任尚書中書迭用事而霍光之權重恭<lb/>
　顯之事起尚書中書之形成矣自宿衛之親臣不領<lb/>
<pb n="21b"/>
　於大臣也而?正?伯之官遂去而為光??之任<lb/>
　光??之屬日益親而門下遂為省加官遂為司侍<lb/>
　中遂為宰相矣自供奉之近習不領於大臣也而膳<lb/>
　夫而下掌次而上遂去為少府太常之任比其極也<lb/>
　門下太僕之司又分為殿中省為?諸司使矣以至<lb/>
　玉府財用之司既非大臣所與聞則漢鴻臚之賣爵<lb/>
　唐瓊林大盈之名庫夫誰得而檢之女寵近習之嬖<lb/>
　既非大臣之所與聞則母后臨政下令不出閨闥國<lb/>
<pb n="22a"/>
　命寄之刑人或享專土之封夫誰得而制之此其源<lb/>
　皆起於武帝是以其流至於不可救其禍反至於殺<lb/>
　戮大臣而無顧忌之心事權之不合於一此宜大宰<lb/>
　之所拳拳而小宰宰夫之所以佐大宰而兼掌其事<lb/>
　也兼則治散則亂合則盛離則衰自三代而下其治<lb/>
　亂盛衰之變凡幾見矣見其變而復周官以救之此<lb/>
　為治之大原<lb/>
漢自武帝置加官宰相不得統?朝<lb/>
<pb n="22b"/>
　太平經國書曰成周時有三朝燕朝?朝外朝漢興<lb/>
　彷彿古意只是周昌燕入奏事與樊噲排闥直入便<lb/>
　見?朝未有隔?此是未帶加官時文景之後無復<lb/>
　此矣自武帝置加官分?外朝如侍中中常待給事<lb/>
　中列侯將軍郎中皆帶加官得入?朝丞相無加官<lb/>
　所以在外朝衛青以大將軍得加官故得出入禁闥<lb/>
　上嘗踞?見之則李莊趙石之徒無?得入只在外<lb/>
　朝然霍光為大將軍在?車千秋為丞相在外輔導<lb/>
<pb n="23a"/>
　?主猶得以並受遺詔至於楊敞為相大將軍廢立<lb/>
　?朝議定乃使人告丞相丞相??莫此為甚<lb/>
周官?革<lb/>
?宰一官後世分而為六<lb/>
　官制曰?宰之職自漢以來分裂四出不分收拾宰<lb/>
　夫之職分而為尚書中書後來收拾不得遂為尚書<lb/>
　中書省<hi>按宰夫之職??吏之治以待?客之令?臣之復萬民之逆夫大僕?令於宰夫宰夫</hi>
　<hi>日夕親近於天子至於?宰所以分領章奏?宣報誥此即是漢尚書職事也然兩漢尚書其見於表志</hi>
<pb n="23b"/>
　<hi>皆屬於少府何哉秦時少府遣吏四人在殿中主發文書號曰尚書漢則因之?漢時宰相御史大夫在</hi>
　<hi>外不可至?廷遂亦置尚書侍中主公卿四方章奏自武帝游宴?廷不出遂罷尚書官而用宦者主中</hi>
　<hi>書為中書謁者令以平尚書事天下事盡歸中書至武帝之末霍光以大司馬大將軍領尚書事尚書權</hi>
　<hi>甚重宣帝中興因許伯白去副封以杜壅蔽當是時尚書之權復歸中書自是以後漢嘗置領尚書事之</hi>
　<hi>官而中書實執其權成帝罷中書宦者皆復歸尚書尚書之權至於此而復重矣東漢之世遂省中謁者</hi>
　<hi>令官而尚書之官則如西漢之舊而稍肅其曹每曹六人主作文書起草凡奏議悉歸尚書三公但受成</hi>
　<hi>事而已此外又有領尚書事遂以為常法宰夫之職在西漢則分為尚書中書迭相輕重在東漢則有尚</hi>
　<hi>書無中書自此以降魏則始置中書省宋則始置中書省銓選書判中書為重尚書為輕永康則尚書中</hi>
<pb n="24a"/>
　<hi>書輕重起伏祥符則奏擋之事盡入中書尚書?命而已省職至?司皆並立輕重相倫遂為常法此是</hi>
　<hi>大宰一項官出去矣</hi>?正?伯之職分而為光??衛尉後來<lb/>
　收拾不得遂?門下省職<hi>?正?伯分而為光??衛尉光??掌郎衛即?</hi>
　<hi>伯之職也衛尉掌兵衛即?正之職也然兵衛但調發之於外更?以充宿衛爾至於郎衛之官若三署</hi>
　<hi>以下無非卿大夫貴游之子矣此皆人主之所?狎最易以遷轉者且如西漢百官表所載加官不曾有</hi>
　<hi>?數亦不?各設為官司只是加與光??衛尉下面許多屬官到東漢時光?乃自?為三司如五官</hi>
　<hi>中郎將左右司郎將虎賁中郎將羽林中郎將羽林左右監則以職屬光??至奉軍都尉駙馬都尉光</hi>
　<hi>?大夫太中大夫中散大夫諫議大夫侍郎謁者則文屬光??纔說文屬便見?為二司此正?是五</hi>
<pb n="24b"/>
　<hi>官中郎將至羽林左右監皆是外朝執?宿衛之人所以職屬若奉車都尉至常侍郎謁者?與人主在</hi>
　<hi>堶捫挭釧狴H文屬光??既別為二司矣而向來所加一項官又自各設為官司魏?宋齊梁陳隋唐</hi>
　<hi>以來侍中給事中諫議大夫等官又自?為門下省許多?要自為一司不在九卿之數至其極也遂為</hi>
　<hi>宰相此無他只是當時為天子親官為天子所親所以權重至此是大宰第二項官出去</hi>自膳夫<lb/>
　至腊人凡鳥獸魚?烹炮之事自酒正至掌次凡酒<lb/>
　漿醯醢羃幄之事分入少府自醫師至獸醫分入太<lb/>
　常亦入少府自太府而下至掌皮?一項則分入少<lb/>
　府外一項則分入大司農<hi>按少府一項官自秦有之當時何故置此官正?周</hi>
<pb n="25a"/>
　<hi>時?宰制國用及是人主飲膳衣服?中合用等物既關由於大府而?宰又皆得以撙節之人主不得</hi>
　<hi>自由故秦以山澤陂池之入自做天子禁錢令置少府東漢光武時將少府禁錢改屬司農自好何故都</hi>
　<hi>做不行只?少府許多官司合有?庭支用處只取之大司農大司農不能盡應其求所以桓靈之君常</hi>
　<hi>嘆天子無私財於是開鴻臚賣爵後園自為私庫使宦者掌之章和以後宦者稍廣無有能制之者齊梁</hi>
　<hi>以來少府許多官遂改屬門下省煬帝時又分門下太僕二司取殿?監名以為殿?省一項既在?庭</hi>
　<hi>外庭更無?得知此是大宰?三項官出去矣</hi>自?宰至司服以下凡?中<lb/>
　使令之人分入大長秋只?宰一官自分而為六矣<lb/>
　<hi>按西漢百官表曰詹事秦官掌皇后太子屬有家丞率更家令等漢成帝鴻嘉三年省詹事官并屬大長</hi>
<pb n="25b"/>
　<hi>秋大長秋皇后卿也本名將行景帝更為大長秋或用士人或用宦者職掌奉宣中?命中?出則從</hi>
　到得本朝則自膳夫庖人而下盡收入御前供奉官<lb/>
　自醫師食醫而下盡收入御藥院自?人掌舍而下<lb/>
　盡收入修?司自玉府?府而下盡?入?藏庫大<lb/>
　扺先王所以親近士大夫在?中者自漢?以來稍<lb/>
　稍出在外至天子服食之掌於外朝者稍稍在?以<lb/>
　周禮通典攷之大略可見矣<lb/>
秦分?宰之職欲奪其權西漢丞相不統九卿東漢九<lb/>
<pb n="26a"/>
卿遂居輔相<lb/>
　雜說?宰掌邦治統百官而六卿分職各率其屬秦<lb/>
　人惡其權重於是分?宰之職為數四而取餘卿之<lb/>
　屬若不相關者而?立大司馬?宰之職有?正?<lb/>
　伯秦改為郎中令衛尉大府而下改為少府大農?<lb/>
　宰所掌改為大長秋取出大史?立御史大夫取出<lb/>
　大僕?立一司取出大行人?立典客自是丞相奉<lb/>
　行文書而九卿因亦失職原其改周制之意不過欲<lb/>
<pb n="26b"/>
　奪?宰六卿之權耳而九卿亦不得行其職大抵天<lb/>
　下之事無小大皆?於上而小臣趙?之信任者即<lb/>
　得以執其權漢承秦舊無所因革彼見周有三公又<lb/>
　有六卿於是有丞相御史實不行九卿之事不知此<lb/>
　乃秦人之私意安足用也雖然漢法之所以無改於<lb/>
　秦者在於丞相不統九卿而其所以賢於秦者以丞<lb/>
　相九卿各得行其職也自東漢以後不惟丞相失職<lb/>
　而九卿亦失職矣不惟九卿失職而已而九卿之屬<lb/>
<pb n="27a"/>
　遂居輔相之職<lb/>
天官六十屬序官之意<lb/>
　?曰自?正以下至夏采六十屬隨事緩急為先後<lb/>
　故自?正至?伯二官主?室之事安身先??室<lb/>
　故為先也自膳夫至腊人皆供王膳羞飲食饌具之<lb/>
　事人之處世在安與飽故食次?室也自醫師以下<lb/>
　至獸醫主療疾之事有生則有疾故醫次食膳也自<lb/>
　酒正至?人陳酒飲肴羞之事醫治既畢須酒食養<lb/>
<pb n="27b"/>
　身故次酒肴也自掌舍至掌次安不忘危出行之事<lb/>
　故又次之自大府至掌皮並是府藏?計之事既有<lb/>
　其餘理須貯積或出或納宜計?之故相次也自?<lb/>
　宰至屨人陳后夫人以下?教婦功婦人衣服之事<lb/>
　君子明以訪政夜以安息故言婦人於後也夏采一<lb/>
　職記招魂以其死事故於末言之也<lb/>
天官之屬皆?官以天官得以臨制而無逼上之患<lb/>
　雜說周禮天官一書皆?官而為中大夫者無幾?<lb/>
<pb n="28a"/>
　其事雖切其職則微使天官得以臨制之也以卑官<lb/>
　近人主則無逼上之患漢之九卿所以終不能制?<lb/>
　庭而其職遂分者以周之三公尚以?官?之恐不<lb/>
　足以壓鎮之?九卿乎<lb/>
大宰制國用後世離為數司紛不可考<lb/>
　雜說古者大宰制國用制其出也夫財用?宰制出<lb/>
　司徒制入自漢丞相以錢榖出入為非已任則均節<lb/>
　?計之職散之九卿?經用屬司農禁錢屬少府?<lb/>
<pb n="28b"/>
　計屬尚書郎?假屬僕射右丞然猶有統攝不相侵紊<lb/>
　光武歸禁錢於司農歸水利於少府歸鹽鐵於郡國<lb/>
　然意善而法不精章和以後改大司農之平准為中<lb/>
　准列為?署而取少府之掌藥太官御者?盾尚方<lb/>
　考工諸曹?作監悉用奄人主之而二卿之職又分<lb/>
　魏置度支尚書而?部自此始梁置太府而太府卿<lb/>
　自此始?離析為數司矣其他如倉人至魏為倉部膳<lb/>
　夫至北齊為膳部?府至魏為金部而尚食諸官?<lb/>
<pb n="29a"/>
　入殿中監暴染諸官?入少府監大官?有光?供<lb/>
　帳?入衛尉凡周禮之節比?者紛不可考矣<lb/>
司徒斂財惟貨幣畢入於?宰之府<lb/>
　雜說凡賦皆司徒斂之?粟角羽茶炭則掌之於其<lb/>
　屬唯貨幣畢入於?宰之府??百官府之?各從<lb/>
　其長均之?正則均凡在?之人?宰則均凡在?<lb/>
　之人故大府授式法而各分給之其餘則即藏焉而<lb/>
　不必輸?若貨幣易輸則多姦必?宰之屬親授受<lb/>
<pb n="29b"/>
　之亦可以見財分職而不相辭制國用有要而不煩<lb/>
　供賦者亦不難為力矣<lb/>
?宰掌府庫司徒掌倉?<lb/>
　雜說天官大府而下地官?人而下皆掌錢?而兩<lb/>
　項分屬?宰似難相統?財用府庫皆由天官若錢<lb/>
　?等物固生於地以此供入朝廷耳倉?到處有難<lb/>
　一體以宰相統之<lb/>
　　總論<lb/>
<pb n="30a"/>
　　　春官<lb/>
儀與禮不同<lb/>
　左傳子太叔見趙簡子簡子問揖讓周旋之禮焉對<lb/>
　曰是儀也非禮也簡子曰敢問何謂禮對曰吉也聞<lb/>
　諸先大夫子?曰夫禮天之經也地之義也民之行<lb/>
　也天地之經而民實則之則天之明因地之性生其<lb/>
　六氣用其五行氣為五味發為五色章為五聲淫則<lb/>
　昏亂民失其性是故為禮以奉之為六畜五牲三犧<lb/>
<pb n="30b"/>
　以奉五味為九文六采五章以奉五色為九歌八風<lb/>
　七音六律以奉五聲為君臣上下以則地義為夫婦<lb/>
　?外以經二物為父子兄弟姑姊甥舅婚媾姻婭以<lb/>
　象天明為政事庸力行務以從四時為刑罰威獄使<lb/>
　民畏忌以類其震耀殺戮為?慈和惠以效天之生<lb/>
　殖長育民有好惡喜怒哀樂生於六氣是故審則宜<lb/>
　類以制六志哀有哭泣樂有歌舞喜有施舍怒有戰<lb/>
　?喜生於好怒生於惡是故審行信令禍福賞罰以<lb/>
<pb n="31a"/>
　制死生生好物也死惡物也好物樂也惡物哀也哀<lb/>
　樂不失乃能協于天地之性是以長久簡子曰甚哉<lb/>
　禮之大也對曰禮上下之紀天地之經緯也民之所<lb/>
　以生也是以先王尚之故人之能自曲直以赴禮者<lb/>
　謂之成人大不亦宜乎<lb/>
禮文制度以昭君?<lb/>
　臧哀伯曰君人者將昭?塞違以照臨百官猶懼或<lb/>
　失之故昭令?以示子孫是以清廟茅屋大路越席<lb/>
<pb n="31b"/>
　大?不致粢食不鑿昭其儉也?冕黻珽帶裳幅舄<lb/>
　衡紞紘綖昭其度也藻率鞞?鞶厲游纓昭其數也<lb/>
　火龍黼黻昭其文也五色比象昭其物也錫鸞和鈴<lb/>
　昭其聲也三辰旂旗昭其明也夫?儉而有度登降<lb/>
　有數文物以紀之聲明以發之以照臨百官百官於<lb/>
　是乎戒懼而不敢易紀律<lb/>
古者禮有等差莫敢踰僣後世禮制不修遂無定分<lb/>
　程明道曰古者冠婚?祭車服器用等差分?莫敢<lb/>
<pb n="32a"/>
　踰僣故財用易給而民有常心今禮制未修奢靡相<lb/>
　尚卿大夫之家莫能中禮而?販之類或踰王公禮<lb/>
　制不足以檢飭人心名數不足以區?貴賤既無定<lb/>
　分則姦詐攘奪人人求厭其欲豈有止息者哉<lb/>
　陳氏禮書先王之治以禮為本其?室衣服車旗械<lb/>
　用有等其冠婚?祭朝聘射御有儀即器以觀禮無<lb/>
　非法象之所寓即文以觀儀無非道義之所藏使人<lb/>
　思之而知所以教守之而知所以禁奢者不得騁無<lb/>
<pb n="32b"/>
　度之心儉者不得就苟難之節?者不得以亂常?<lb/>
　者不得以害正此上下所以辨而民志所以定也晚<lb/>
　周而下道散於異政之國法亡於殊俗之家君子不<lb/>
　得以行禮小人得以行非禮故兩觀大輅朱干玉磬<lb/>
　天子之禮在諸侯塞門反坫表衣朱襮諸侯之禮在<lb/>
　大夫由是先王之制浸以掃地天下學者亦失其?<lb/>
　故隨武子不知殽烝孟僖子不知相禮范獻子不知<lb/>
　問諱曾子不知奠方魯不知尚羔衛不知立市則時<lb/>
<pb n="33a"/>
　之知禮者?亦鮮矣漢興叔孫通制禮儀徒規當時<lb/>
　之近功而其法失於大卑齊魯二生之論禮樂必期<lb/>
　百年然後興而其言失於太?賈誼有修禮之志而<lb/>
　困於絳灌曹褒有定禮之議而沮於酺敏?咸極論<lb/>
　於?時而誚於流俗劉蕡發策於唐而棄於一時由<lb/>
　漢以來千有餘載其間欲起禮法於其上者非一君<lb/>
　欲成禮法於下者非一臣有是君而下之人不足以<lb/>
　副之則禮之道終不明有是臣而上之人不能任之<lb/>
<pb n="33b"/>
　則禮之事終不能行此?政薄俗所以繼作而唐虞三<lb/>
　代之治不復見也<lb/>
禮者在於愛敬<lb/>
　袁宏曰禮也者在於愛敬自然發於心誠而暢於事<lb/>
　業者聖人因其自然而輔其性為之節文而宜於禮<lb/>
　物於是有尊卑親?之序焉推而長之觸類而伸之<lb/>
　天地鬼神之事莫不備矣<lb/>
樂音可以見民之情性<lb/>
<pb n="34a"/>
　樂記曰夫民有血氣心知之性而無哀樂喜怒之常<lb/>
　應感起物而動然後心術形焉是故志??殺之音<lb/>
　作而民思憂?諧慢易繁文簡節之音作而民康樂<lb/>
　粗厲猛起奮末廣賁之音作而民剛毅?直勁正莊<lb/>
　誠之音作而民肅敬?裕肉好順成和動之音作而<lb/>
　民慈愛流僻邪散狄成滌濫之音作而民淫亂是故<lb/>
　先王本之情性稽之度數制之禮義合生氣之和道<lb/>
　五常之行使之陽而不散?而不密剛氣不怒柔氣<lb/>
<pb n="34b"/>
　不懾四暢交於中而發作於外皆安其位而不相奪<lb/>
　然後立之學等廣其節奏省其文采以繩?厚律大<lb/>
　小之稱比終始之序以象事行使親?貴賤長幼男<lb/>
　女皆形見於樂故曰樂觀其深矣<lb/>
身心皆正而后可以作樂<lb/>
　樂記曰凡姦聲感人而逆氣應之逆氣成象而淫樂<lb/>
　興焉正聲感人而順氣應之順氣成象而和樂興焉<lb/>
　倡和有應?邪曲直各歸其分而萬物之理各以類<lb/>
<pb n="35a"/>
　相動也是故君子反情以和其志比類以成其行姦<lb/>
　聲亂色不留聰明?樂慝禮不接心術惰慢邪僻之<lb/>
　氣不設於身體使耳目鼻口心知百體皆由順正以<lb/>
　行其義然後發以聲音而文以琴瑟動以干戚?以<lb/>
　羽旄從以簫管奮至?之光動四氣之和以著萬物<lb/>
　之理是故清明象天廣大象地終始象四時周旋象<lb/>
　風雨五色成文而不亂八風從律而不姦百度得數<lb/>
　而有常小大相成終始相生倡和清濁迭相為經故<lb/>
<pb n="35b"/>
　樂行而倫清耳目聰明血氣和平移風易俗天下皆<lb/>
　?<lb/>
樂者人情所不免先王以雅頌之聲道之不至於亂<lb/>
　樂記曰夫樂者樂也人情之所不能免也樂必發於<lb/>
　聲音形於動?人之道也聲音動?性術之變盡於<lb/>
　此矣故人不耐無樂樂不耐無形形而不為道不耐<lb/>
　無亂先王?其亂故制雅頌之聲以道之使其聲足<lb/>
　樂而不流使其文足論而不息使其曲直繁瘠?肉<lb/>
<pb n="36a"/>
　節奏足以感動人之善心而已矣不使放心邪氣得<lb/>
　接焉是先王立樂之方也是故樂在宗廟之中君臣<lb/>
　上下同聽之則莫不和敬在族長鄉里之中長幼同<lb/>
　聽之則莫不和順在閨門之?父子兄弟同聽之則<lb/>
　莫不和親故樂者審一以定和比物以?節節奏合<lb/>
　以成文所以合和父子君臣附親萬民也是先王立<lb/>
　樂之方也故聽其雅頌之聲志意得廣焉執其干戚<lb/>
　習其俯仰詘伸容?得?焉行其綴兆要其節奏行<lb/>
<pb n="36b"/>
　列得正焉進退得齊焉故樂者天地之命中和之紀<lb/>
　人情之所不能免也<lb/>
樂者古以平心今以助欲古以宣化今以長怨<lb/>
　周?溪曰古聖王制禮法修教化三綱正九疇?百<lb/>
　姓大和萬物咸若乃作樂以宣八風之氣以平天下<lb/>
　之情故樂聲淡而不傷和而不淫入其耳感其心莫<lb/>
　不淡且和焉淡則欲心平和則躁心釋優柔平中?<lb/>
　之盛也天下化中治之至也是謂道配天地古之極<lb/>
<pb n="37a"/>
　也後世禮法不修政形苛紊縱欲敗度下民困苦謂<lb/>
　古樂不足聽也代變新聲妖淫愁怨道欲?悲不能<lb/>
　自止故有賊君棄父輕生敗倫不可禁者矣嗚呼樂<lb/>
　者古以平心今以助欲古以宣化今以長怨不復古<lb/>
　禮不變今樂而欲至治者?矣<lb/>
樂者宣暢民之和心<lb/>
　周?溪曰樂者本乎政也政善民安則天下之心和<lb/>
　故聖人作樂以宣暢其和心?於天地天地之氣感<lb/>
<pb n="37b"/>
　而大和焉天地和則萬物順故神祇格鳥獸馴<lb/>
　永叔曰禮樂之制盛於三代而大備於周三代之興<lb/>
　皆數百年而周最?始武王周公修太平之業畫天<lb/>
　下以為九服上自天子至於?人皆有法度方其郊<lb/>
　祀天地開明堂以?諸侯其車旗服器文章爛然何<lb/>
　其盛哉及幽厲之亂周室衰其後諸侯漸大然齊桓<lb/>
　賜胙而拜晉文不敢必請隧以禮維持又二百年禮<lb/>
　之功亦大矣下更戰國禮樂殆?漢興禮出淹中后<lb/>
<pb n="38a"/>
　戴諸儒共為補綴得百餘篇三鄭王肅之徒皆精其<lb/>
　學其?或不同夫禮極天地朝廷宗廟凡人之大倫<lb/>
　可謂廣矣雖百家殊?豈不博哉自漢以來沿革之<lb/>
　制有司之?可以覽焉三代禮樂自周之末其亡已<lb/>
　多又經秦世滅學之暴然書及論語孝經得藏孔子<lb/>
　之家易以卜筮不禁而詩本諷誦不?在於竹帛人<lb/>
　得口以?之故獨禮之於六經其亡最甚而樂又有<lb/>
　聲器尤易為?失及漢興考求典籍而樂最闕學者<lb/>
<pb n="38b"/>
　不能自立遂并其?於禮家書為五經流?為六藝<lb/>
　夫樂所以達天地之和而飭化萬物要之感格人神<lb/>
　象見功?記曰殊時不相沿樂所以王者有因革制<lb/>
　作之盛何必區區求古遺闕至於律??鍾聖人之<lb/>
　法雖更萬世可以考也<lb/>
　　綱領<lb/>
　　　夏官<lb/>
兵不可去<lb/>
<pb n="39a"/>
　左傳子罕曰天生五材民並用之廢一不可誰能去<lb/>
　兵兵之設?矣所以威不軌而昭文?也聖人以興<lb/>
　亂人以廢廢興存亡昏明之術皆兵之由也<lb/>
司馬雖掌兵軍旅大事五官皆與<lb/>
　雜?司馬雖為掌兵之官至於軍旅大事五官之長<lb/>
　咸有事焉?宰征師於諸侯大司徒以旗致萬民而<lb/>
　治其政令大宗伯以軍禮同邦國大司?泣戮於社<lb/>
　胡康侯曰昔成王將崩令大臣相康王方是時親掌<lb/>
<pb n="39b"/>
　兵者大公望之子伋也宰臣命仲桓南?毛取二干<lb/>
　戈虎賁百人於伋以逆嗣子伋雖掌兵非有宰臣之<lb/>
　命不敢發也召公雖制命非二諸侯將命以往伋亦<lb/>
　不承也兵權散主不偏屬於一人可見矣此周公之<lb/>
　制見諸行事者也<lb/>
　　綱領<lb/>
　　　秋官<lb/>
禮樂刑政所以同民心出治道<lb/>
<pb n="40a"/>
　樂記曰禮以道其志樂以和其聲政以一其行刑以<lb/>
　防其姦禮樂刑政其極一也所以同民心而出治道<lb/>
　也<lb/>
用刑當盡心不可輕易<lb/>
　王制曰司?正刑明辟以?獄訟必三刺有?無簡<lb/>
　不聽附從輕赦從重凡制五刑必即天論郵罰麗於<lb/>
　事凡聽五刑之訟必原父子之親立君臣之義以權<lb/>
　之意輪輕重之序慎測淺深之量以?之悉其聰明<lb/>
<pb n="40b"/>
　致其忠愛以盡之疑獄汎與?共之?疑赦之必察<lb/>
　大小之比以成之成獄辭史以獄成告于正正聽之<lb/>
　正以獄成告于大司?大司??之于棘木之下大<lb/>
　司?以獄之成告于王王命三公?聽之三公以獄<lb/>
　之成告于王王三宥然後制刑凡作刑罰輕無赦刑<lb/>
　者侀也侀者成也一成而不可變故君子盡心焉<lb/>
刑法不可輕制<lb/>
　左傳鄭人鑄刑書叔向使詒子?書曰始吾有疑於<lb/>
<pb n="41a"/>
　子今則已矣昔先王議事以制不為刑辟懼民之有<lb/>
　爭心也猶不可禁禦是故閑之以義糾之以政行之<lb/>
　以禮守之以信奉之以仁制為?位以勸其從嚴?<lb/>
　刑罰以威其淫其未也故誨之以忠聳之以行教之<lb/>
　以務使之以和?之以彊斷之以剛猶求聖哲之上<lb/>
　明察之官忠信之長慈惠之師民于是乎可任使也<lb/>
　而不生禍亂民有辟則不忌於上並有爭心則?其<lb/>
　書而徼幸以成之弗可為矣夏有亂政而作禹刑?<lb/>
<pb n="41b"/>
　有亂政而作湯刑周有亂政而作九刑三辟之興皆<lb/>
　叔世也今吾子相鄭國作封洫立謗政制參辟鑄刑<lb/>
　書將以靖民不亦難乎詩曰儀式刑文王之?日靖<lb/>
　四方又曰儀刑文王萬邦作孚如是何辟之有民知<lb/>
　爭端矣將棄禮而?於書錐刀之末將盡爭之亂獄<lb/>
　滋豐賄賂並行終子之世鄭其敗乎?聞之國將亡<lb/>
　必多制其此之謂乎<lb/>
有?禮則政刑在其中<lb/>
<pb n="42a"/>
　龜山楊氏曰孔子曰道之以政齊之以刑民免而無<lb/>
　?道之以?齊之以禮冇?且格夫禮樂刑政四?<lb/>
　而不悖而王道成矣先王非用政刑也書曰?惟善<lb/>
　政則以?為政伯夷降典折民惟刑則以禮用刑有<lb/>
　?禮則政刑在其中矣?其所以不悖歟<lb/>
古人化民以?而不忍用刑後世則?用刑而不以?<lb/>
　鄭景望曰古之化民純任?教刑雖設而聖人常有<lb/>
　置而不用之意不幸而施於一人亦遲?慘愴不忍<lb/>
<pb n="42b"/>
　是人之獨入吾刑也而?於多乎於是有遷民之法<lb/>
　夫其遷之也??其頑弗友之民而即之禮義之邦<lb/>
　?之以教化已成之俗而變其朋類汙染之習使枉<lb/>
　者終以直惡者卒以善以並生於天地之間是聖人<lb/>
　之心也舜之分北三苗周毖商頑民相去千餘載間<lb/>
　其道?出於一後世任?之論微不復有此政矣惟<lb/>
　峻刀鋸厲斧鉞熟於民之耳目而姦愈不可勝則益<lb/>
　不勝其忿至?聚而勦之舉城邑而屠之餘忿猶未<lb/>
<pb n="43a"/>
　平曰是草木鳥獸之不若必將根薙而種獮之斯亦<lb/>
　不仁甚矣夫以一性之善豈有不可化之理天為民<lb/>
　而立君亦曰使無失其性彼?然無知頑然不可訓<lb/>
　者豈其初固然哉是必有以致之矣聖人於天下之<lb/>
　惡所以不敢忿疾而致其哀矜善救之方而孟子性<lb/>
　善之論亦以救不人之禍也哉<lb/>
先王用刑之意本欲生民<lb/>
　張南軒曰孟子曰以生道殺民雖死不怨殺者先王<lb/>
<pb n="43b"/>
　明刑法以示民本欲使之知所趨避是乃生之之道<lb/>
　也而民有不幸而?於法則不得已而加辟焉固將<lb/>
　以遏止其流也是亦生道而已又?哀矜忠厚之意<lb/>
　?然存乎其間其為生意未嘗有間斷也若後世嚴<lb/>
　刑峻法固不足道而其得情而喜與夫有果於疾惡<lb/>
　之意一毫之萌則亦為失所謂生道者矣<lb/>
典獄之官係民生死須是無一毫私意<lb/>
　東萊曰大扺典獄之官民之死生係焉須是無一毫<lb/>
<pb n="44a"/>
　私意所言無非公理方可分付民之死生天?所謂<lb/>
　至公無私之?到自作元命地位命是命令所制刑<lb/>
　之命皆是一?元善不可復加之命方可後世多以<lb/>
　典獄為法家賤士民之死生寄於不學無知之人和<lb/>
　氣不召乖氣常有所以不能措天下于治?掌刑之<lb/>
　官代天行罰天討有罪天所以整齊天下之民元不<lb/>
　是自家事惟敬五刑以成三?敬五刑是專敬天理<lb/>
　三?是或當用正直或當用剛克或當用柔克各得<lb/>
<pb n="44b"/>
　其當若不敬天命為害所逼為利所誘用刑必差須<lb/>
　是置禍福於度外專敬天命刑無不得其當則民有<lb/>
　措手足此所以培養根本故三代得天下以仁<lb/>
獄者天下之命所以收人心召和氣<lb/>
　雜?立政周公?不可誤于?獄?慎周公到此又<lb/>
　?獄者?獄者天下之命所以文王必明?慎罰收<lb/>
　聚人心感召和氣皆是獄離散人心感召乖氣亦是<lb/>
　獄以前?大抵事最重處只在獄故三代之得天下<lb/>
<pb n="45a"/>
　只在不嗜殺人秦之所以亡亦只是獄不謹惟是於<lb/>
　用獄之際養得一?好生之?自此發將去方能盡<lb/>
　得君?<lb/>
　張南軒曰獄重事也欽恤之義著於虞書其命?陶<lb/>
　曰明於五刑以弼五教?古者刑罰之設教化未嘗<lb/>
　不存乎其中聖人之心固期於天下之無刑也孔子<lb/>
　亦曰聽訟吾猶人也必也使無訟乎使之至於無訟<lb/>
　者其必有道矣周衰先王之意不傳而其法日壞故<lb/>
<pb n="45b"/>
　又曰上失其道民散久矣如得其情則哀矜而勿喜<lb/>
　夫得其情矣而繼之以哀矜而勿喜則反本之慮深<lb/>
　忠厚惻琠狴H涵養斯民者為如何哉嗟呼推是心<lb/>
　也使之至於無訟可也<lb/>
刑施於?教之所不及<lb/>
　?氏曰先王之?使人畏而愛之畏之則寓於刑愛<lb/>
　之則寓於教然而先王非欲使民畏之施於?教之<lb/>
　不及而已<lb/>
<pb n="46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周禮集說卷一<lb/>
</p>
<p>
</p>
  </div>
</body>
</text>
</TEI>