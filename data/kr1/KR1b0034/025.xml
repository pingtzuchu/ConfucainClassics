<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷二十五</head>
    <p>
<pb n="1a"/>
欽定四庫全書<lb/>
　尚書纂傳卷二十五　　　元　王天與　撰<lb/>
大誥第九　　　　　　　　　周書<lb/>
武王崩三監及淮夷叛周公相成王將黜殷作大誥<lb/>
　<hi>漢孔氏曰三監菅蔡商淮夷徐奄之屬皆叛周唐孔氏曰漢地理志云周既滅商分其畿?為三國邶鄘</hi>
　<hi>?是也邶以封紂子武庚鄘管叔尹之?蔡叔尹之以監商民謂之三監先儒多同此?惟鄭康成以三</hi>
　<hi>監為管蔡霍林氏曰孟子謂周公使管叔監殷管叔以殷叛謂之監殷監武庚也若以武庚為一則武庚</hi>
　<hi>何所監哉蔡仲之命言辟管叔囚蔡叔降霍叔則鄭?信矣陳氏曰使三監不叛武庚欲叛得乎故序正</hi>
<pb n="1b"/>
　<hi>名而謂之三監叛○漢孔氏曰相謂攝政將以誅叛者之義大誥天下陳氏曰成王名誦葉氏曰周公主</hi>
　<hi>伐事故言周公相成王?黜殷與伊尹相湯伐桀同○唐孔氏曰史敘其事作大誥</hi>
大誥<lb/>
　<hi>漢孔氏曰陳大道以告天下遂以名篇林氏曰以篇?有大誥多邦之言故以名篇○唐孔氏曰陳?云</hi>
　<hi>?陶之謨略而雅周公之誥煩而悉何則?陶與舜共談周公與?下矢誓也○蔡氏曰今文古文皆有</hi>
王若曰猷大誥爾多邦越爾御事弗弔天降割于我家<lb/>
不少延洪惟我幼沖人嗣無疆大?服弗造哲迪民康<lb/>
矧曰其有能格知天命已予惟小子若?淵水予惟往<lb/>
<pb n="2a"/>
求朕攸濟敷賁敷前人受命?不忘大功予不敢閉于<lb/>
天降威用寧王遺我大寶龜紹天明即命曰有大艱于<lb/>
西土西土人亦不?越?蠢殷小腆誕敢紀其敘天降<lb/>
威知我國有疵民不康曰予復反鄙我周邦今蠢今翼<lb/>
日民獻有十夫予翼以于敉寧武圖功我有大事休朕<lb/>
卜并吉肆予告我友邦君越尹氏?士御事曰予得吉<lb/>
卜予惟以爾庶邦于伐殷逋播臣爾庶邦君越庶士御<lb/>
事罔不反曰艱大民不?亦惟在王?邦君室越予小<lb/>
<pb n="2b"/>
子考翼不可征王害不違卜肆予沖人永思艱曰嗚呼<lb/>
允蠢鰥寡哀哉予造天役遺大投艱于朕身越予沖人<lb/>
不卬自恤義爾邦君越爾多士尹氏御事綏予曰無毖<lb/>
于恤不可不成乃寧考圖功已予惟小子不敢替上帝<lb/>
命天休于寧王興我小邦周寧王惟卜用克綏受?命<lb/>
今天其相民矧亦惟卜用嗚呼天明畏弼我丕丕基<lb/>
　<hi>陳氏曰此首章總言東征之義大意以卜為主○漢孔氏曰周公稱成王命順大道以誥天下?國及於</hi>
　<hi>御治事者盡及之王若曰?見盤庚林氏曰猷者皆發語辭耳爾雅猷訓不一曰謀曰言曰已曰可曰圖</hi>
<pb n="3a"/>
　<hi>非但訓道也大誥猶湯所謂誕誥盤庚所謂?誥?氏曰叛者三監淮夷耳何必大誥多邦及御事之人</hi>
　<hi>蓋天下初定人情未安三監煽變恐亂之牽引不止於此所以大誥喻之使之釋悟合一無間則變無由</hi>
　<hi>生真氏曰聖賢舉事必先諭誥多方者所以昭大公一?志非但防亂而已○漢孔氏曰言周道不至故</hi>
　<hi>天下凶害於我家不少謂三監淮夷並作難凶害延大惟累我?童人言子孫承繼祖考無窮大數服行</hi>
　<hi>其政而不能為智道以安人故使叛安人且猶不能?其有能至知天命者乎朱子曰弗弔只如字讀如</hi>
　<hi>詩所謂不弔昊天耳言不見憫弔於上帝也天降割于我家不少延句?蔡氏曰言武王崩三監叛是天</hi>
　<hi>降災禍於我家不少待也??數服五服哲明哲格格物之格言大思我幼沖之君嗣守無疆之大業弗</hi>
　<hi>能造明哲以導民於安康是人事且有所未至而?言其能格知天命乎○漢孔氏曰已發端嘆辭也我</hi>
<pb n="3b"/>
　<hi>惟小子承先人之業若?淵水往求我所以濟渡陳氏曰渡水曰?渡訖曰濟往猶進也?氏曰言我以</hi>
　<hi>幼沖小子當此禍變如?深淵之水無有津涯可畏如此然雖畏之之深終不可不往求其濟之之道抑</hi>
　<hi>畏自疆兩者並行方能有濟○漢孔氏曰前人文武也我求濟渡在布行大道在布陳文武受命在此不</hi>
　<hi>忘大功天下威用謂誅惡也言我不敢閉?天所下威用而不行?欲伐四國?氏曰敷賁謂修明典章</hi>
　<hi>法度賁飾前人之業增光潤色之意也大抵守成之君苟徒保守無所增飾使祖宗之業不至光明盛大</hi>
　<hi>則非善繼矣必賁飾其業大前人所受之命?乃能不忘所成之大功張氏曰敷前人受命者於前人所</hi>
　<hi>受之天命從而廣之陳氏曰天降威與下文天降威同意常人當禍亂之來每遮護閉掩惟恐人知今我</hi>
　<hi>當天之降威曉然示人不敢掩閉○漢孔氏曰安天下之王謂文王也遺我大寶龜疑則卜之以繼天明</hi>
<pb n="4a"/>
　<hi>就其命而言之曰語更端也四國作大難於京師西土人亦不安於此蠢動蘇氏曰當時稱武王為寧王</hi>
　<hi>以其克殷而安天下也陳氏曰下文所稱寧考寧人皆武王也?氏曰大而天下小而一國必有大龜以</hi>
　<hi>為國鎮此句大誥一篇之綱目自始至終皆言卜張氏曰天明與康誥天顯同意即命與金縢即命于元</hi>
　<hi>龜同意蔡氏曰寧王遺我以此龜者謂可以紹介天明以定吉凶曩嘗即龜所命而其兆謂將有大艱難</hi>
　<hi>之事于西土西土之人亦不安?今而果然卜之可驗如此?言下文伐殷卜吉之事故先發此○漢孔</hi>
　<hi>氏曰言殷後小腆腆之?父大敢紀其王業欲復之天下威謂三叔流言故?父知我周國有疵病言我</hi>
　<hi>殷當復欺惑東國人令不安反鄙易我周家蘇氏曰腆厚也商少富厚乃敢紀其既亡之敘蓋天降威亦</hi>
　<hi>其心知我國有二叔之疵而民不安故欲作難以鄙我有周邦也?氏曰鄙鄙小如子?謂鄭鄙邑也之</hi>
<pb n="4b"/>
　<hi>鄙○漢孔氏曰今天下蠢動今之明日賢者有十夫來翼佐我周用撫安武事謀立其功大事戎事也人</hi>
　<hi>謀既從卜又并吉所以為美蘇氏曰獻賢敉撫也四國蠢動之明日民之賢者有十夫來助我往征四國</hi>
　<hi>撫循寧王之武事以圖功也周公之東征也邦君御事皆疑天下騷動而此十夫者至故周公喜之表其</hi>
　<hi>人以令天下張氏曰得天在乎得民得民在乎得賢蓋天之視聽從民民之去就視賢楊氏曰惟至誠為</hi>
　<hi>能通天下之志誠而不疑則類自合方成王幼沖?叔流言危疑之甚也惟周公以身任之而不疑故民</hi>
　<hi>獻有十夫予翼此朋盍簪之謂也林氏曰民獻與益稷黎獻同晉欒武子以三卿為主不與楚戰亦周公</hi>
　<hi>之意漢周亞夫伐七國得一劇孟猶以為重?謂之民獻者哉惜其名氏不見於後世蔡氏曰上文曰有</hi>
　<hi>大艱于西土蓋卜於武王方崩之時此云朕卜并吉乃卜於?伐武庚之日先儒合以為一誤矣○漢孔</hi>
<pb n="5a"/>
　<hi>氏曰故告我友國諸侯及於正官尹氏卿大夫?士御治事者言謀及之用汝?國往伐殷逋亡之臣謂</hi>
　<hi>?父?氏曰殷逋播臣者謂武庚及其?臣本逋亡播遷之臣也○漢孔氏曰汝?國上下無不反曰征</hi>
　<hi>伐四國為大難四國不安亦在天子諸侯教化之過蔡氏曰在王?云云謂三叔不睦之故實兆釁端不</hi>
　<hi>可不自反也○漢孔氏曰於我小子先卜敬成周道若謂今四國不可征則王室有害故宜從卜應氏曰</hi>
　<hi>考翼以為成敬則非經意下文有厥考翼語與此一也不應為二?蘇氏曰害何也</hi>
　　<hi>按此設為?臣艱大之辭曰民不安?亦惟在王之?邦君之室及予小子而已當反躬自咎可也</hi>
　　<hi>征伐之事父所敬重王何不違卜而已乎</hi>
　<hi>○漢孔氏曰故我童人成王長思此難而嘆曰信蠢動天下使無妻無夫者受其害可哀哉?氏曰成王</hi>
<pb n="5b"/>
　<hi>明知邦君之言為非又言此者聖賢無斷然阻?人之意所以盡人心也○漢孔氏曰我周家為天下役</hi>
　<hi>事遺我甚大投此艱難於我身言不得已張氏曰為天吏以奉?天罰實惟天所役而已遺言有所授投</hi>
　<hi>言有所畀○漢孔氏曰言征四國於我童人不惟自憂而已乃欲施義於汝?國君臣上下至御治事者</hi>
　<hi>汝?國君臣當安勉我曰無勞於憂不可不成汝寧祖聖考文武所謀之功唐陸氏曰卬我也蘇氏曰毖</hi>
　<hi>畏也○蘇氏曰我聞汝?言亦永思其難曰是行也信動鰥寡哀哉然予為天子作天之役天實以大艱</hi>
　<hi>遺我故勉而從天非我自憂也爾?人義當以言安我曰無畏此所憂之事惟當一心以成汝寧考所圖</hi>
　<hi>之功今乃不然深責之也○漢孔氏曰不敢廢天命言卜吉當必征之○漢孔氏曰言天美寧王興周者</hi>
　<hi>以寧王惟卜之用故能安受此明命明卜宜用葉氏曰武王由百里而有天下故言小邦周泰誓云朕夢</hi>
<pb n="6a"/>
　<hi>協朕卜則武王伐紂亦用卜矣○漢孔氏曰人獻十夫是天助民?亦用卜乎吉可知矣蔡氏曰今天相</hi>
　<hi>助斯民避凶就吉?亦惟卜用是上而先王下而小民莫不用卜而獨可廢卜乎○漢孔氏曰嘆天之明</hi>
　<hi>德可畏輔成我大大之基業言卜不可違也?氏曰天明即上文所謂紹天明者張氏曰人君當以剛大</hi>
　<hi>自期無以驚憂自沮商道不衰何以見?宗四夷不叛何以見宣王然則四國之叛為天之弼周也審矣</hi>
王曰爾惟舊人爾丕克?省爾知寧王若勤哉天閟毖<lb/>
我成功所予不敢不極卒寧王圖事肆予大化誘我友<lb/>
邦君天棐忱辭其考我民予曷其不于前寧人圖功攸<lb/>
終天亦惟用勤毖我民若有疾予曷敢不于前寧人攸<lb/>
<pb n="6b"/>
受休畢<lb/>
　<hi>陳氏曰此言前業當終之義○漢孔氏曰特命?老之人知寧王故事者大能?省識古事汝知寧王若</hi>
　<hi>彼之勤勞哉?氏曰於邦君御事之中提出舊人而告之謂逮事武王者○漢孔氏曰閟慎也言天慎勞</hi>
　<hi>我周家成功所在我不敢不極盡寧王所謀之事蘇氏曰閟閉也天所以閉塞艱礙我國者使我知畏而</hi>
　<hi>成功於此也我其敢不盡力以終寧王所圖之事哉○漢孔氏曰故大化天下道我友國諸侯我周家有</hi>
　<hi>大化誠辭為天所輔其成我民矣我何其不於前寧王安人之道謀立其功所終乎林氏曰孟子謂有如</hi>
　<hi>時雨化之者?子謂夫子循循然善誘人化誘有優游不迫之意先王忠厚之道也棐輔也天不言胡為</hi>
　<hi>而知其輔我哉惟考之於民而已蘇氏曰天既助我至誠之辭其必考之於民以驗其實我其可不與寧</hi>
<pb n="7a"/>
　<hi>王之舊臣圖功之所終乎○漢孔氏曰天亦勞慎我民欲安之如人有疾欲已去之天欲安民我何敢不</hi>
　<hi>於前寧王所受美命終畢之蘇氏曰天所以勤勞憂畏我民者使我日夜思念如人之有疾之不忘醫也</hi>
　<hi>予其可不與前寧人同受休終哉唐孔氏曰上云卒寧王圖事又云圖功攸終又云攸受休畢三者文辭</hi>
　<hi>略同義不甚異大意惟言當終寧王之業重兵謹戰丁寧以勸民耳</hi>
王曰若昔朕其逝朕言艱日思若考作室既厎法厥子<lb/>
乃弗肯堂矧肯構厥父菑厥子乃弗肯播矧肯穫厥考<lb/>
翼其肯曰予有後弗棄基肆予曷敢不越卬敉寧王大<lb/>
命若兄考乃有友伐厥子民養其勸弗救<lb/>
<pb n="7b"/>
　<hi>陳氏曰此申言武功當終之義○漢孔氏曰順古道我其往東征矣我所言國家之艱備矣日思念之蘇</hi>
　<hi>氏曰如我本意則昔者已往矣所以至今者以言艱而日思之也○漢孔氏曰以作室喻治政也父已致</hi>
　<hi>法子乃不肯為堂基?肯構立屋乎不為其易則難者可知○漢孔氏曰又以農喻其父已菑耕其田其</hi>
　<hi>子乃不肯播種?肯收穫乎唐陸氏曰田一?曰菑○漢孔氏曰其父敬事創業而子不能繼承其功其</hi>
　<hi>肯言我有後不棄我基業乎今不征是棄之</hi>
　　<hi>按厥考翼一語正所以荅考翼不可征之辭邦君艱大之辭則以考翼不可征成王荅之之語則以</hi>
　　<hi>考翼不可棄若成王者真肯堂肯構肯播肯穫之子矣</hi>
　<hi>○漢孔氏曰故我何敢不於今日撫循寧王大命以征逆乎薛氏曰古之舉大事者必自任其成功故湯</hi>
<pb n="8a"/>
　<hi>武曰今朕必往而此曰曷敢不越卬也○漢孔氏曰若兄弟父子之家乃有朋友來伐其子民養其勸不</hi>
　<hi>救者以子惡故以此四國?誅而無救者罪大故真氏曰養如養?之養友謂我所友愛之人以仇讎之</hi>
　<hi>人而伐吾子尚可言也以友愛之人而伐吾予民其可容養之且勸我以弗救乎友蓋指三監而言三監</hi>
　<hi>本吾所親愛者一旦至此孟子所謂涕泣而道之者也伐厥子猶鴟鴞詩所謂既取我子也民謂當時之</hi>
　<hi>異論者實指邦君御事而託之民也若兄考指武王而言周公之兄成王之考也友謂管蔡武王周公之</hi>
　<hi>所友愛也子謂成王兄考之子也管蔡叛周是伐兄考之子也兄考之子為友所伐爾民乃欲養禍而勸</hi>
　<hi>以不救可乎</hi>
王曰嗚呼肆哉爾庶邦君越爾御事爽邦由哲亦惟十<lb/>
<pb n="8b"/>
人迪知上帝命越天棐忱爾時罔敢易法矧今天降戾<lb/>
于周邦惟大艱人誕鄰胥伐于厥室爾亦不知天命不<lb/>
易予永念曰天惟喪殷若穡夫予曷敢不終朕畝天亦<lb/>
惟休于前寧人予曷其極卜敢弗于從率寧人有指疆<lb/>
土矧今卜并吉肆朕誕以爾東征天命不僭卜陳惟若<lb/>
?<lb/>
　<hi>陳氏曰此總申前諸章之意○漢孔氏曰嘆今伐四國必克之故以告諸侯及臣下御治事者林氏曰王</hi>
　<hi>莽大誥亦曰肆哉師古云肆陳也勸令陳力此諭邦君御事以陳力戡難也○漢孔氏曰言其故有明國</hi>
<pb n="9a"/>
　<hi>事用智道十人蹈知天命謂人獻十夫來佐周林氏曰爽與用爽厥師同王氏曰爽邦由哲非由?也十</hi>
　<hi>夫者哲人也蔡氏曰迪知者蹈行其知之謂賢人能知天心十夫歸則天意歸矣○漢孔氏曰於天輔誠</hi>
　<hi>汝天下是知無敢易天法況今天下罪於周使四國叛乎惟大為難之人謂三叔也大近相伐於其室家</hi>
　<hi>謂叛逆也若不早誅汝天下亦不知天命之不易也陳氏曰命德討罪天之定法爾常時尚不敢變易況</hi>
　<hi>今天降災汝不欲征是不知天命不可變易也與上罔敢易法相應○漢孔氏曰稼穡之夫除草養苗我</hi>
　<hi>長念天亡殷惡主亦猶是矣我何敢不順天終竟我壟畝乎唐孔氏曰言穢草當除去殷餘當殄滅○漢</hi>
　<hi>孔氏曰天亦惟美于寧王受命我何其極卜法敢不於從言必從也李氏曰理所當從不卜亦可也○漢</hi>
　<hi>孔氏曰循寧王所有指意以要疆土則善矣?今卜并吉乎言不可不從袁氏曰指意也武王克商普天</hi>
<pb n="9b"/>
　<hi>之下莫非王土苟他人據之而不全有所覆豈寧王指意○漢孔氏曰以卜吉之故大以汝?東征四國</hi>
　<hi>天命不僭差卜兆陳列惟若此吉必克之不可不勉○真氏曰予永念以下分三節天命喪殷不可不終</hi>
　<hi>其事一也天命武王凡今疆土皆前人所區畫不可不率其舊如韓愈所謂惟天惟祖宗所以付任予者</hi>
　<hi>庶其在此予曷敢不力二也其下乃言今卜并吉是天命我所不可違三也予曷其極卜言不必窮極於</hi>
　<hi>卜也卜陳惟若?言卜亦不外乎此也先以理斷後以卜參之雖不違卜亦不專恃於卜也</hi>
　<lb/>
　<lb/>
　尚書纂傳卷二十五<lb/>
</p>
<p>
</p>
  </div>
</body>
</text>
</TEI>