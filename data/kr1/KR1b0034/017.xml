<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷十七</head>
    <p>
<pb n="1a"/>
欽定四庫全書<lb/>
　尚書纂傳卷十七　　　　元　王天與　撰<lb/>
西伯戡黎第十六　　　　　　商書<lb/>
殷始咎周周人?黎祖伊恐奔告于受作西伯戡黎<lb/>
　<hi>漢孔氏曰咎惡?勝也唐孔氏曰黎國漢之上黨郡壺關所治黎亭是也紂都朝歌黎在朝歌之西○漢</hi>
　<hi>孔氏曰祖己後賢臣受紂也音相亂帝乙之子嗣立暴虐無道唐孔氏曰此及泰誓武成皆呼為受自外</hi>
　<hi>書傳皆呼為紂殷本紀云帝乙崩子辛立是?帝辛天下謂之紂蔡氏曰奔告自其邑奔走來告也林氏</hi>
　<hi>曰黎蓋西伯所統伐之乃西伯之職祖伊非謂西伯有反?之心蓋以黎之亡逆知殷之必亡故恐而奔</hi>
<pb n="1b"/>
　<hi>告○唐孔氏曰史?其事作西伯戡黎</hi>
西伯戡黎<lb/>
　<hi>唐孔氏曰此篇亦誥也蔡氏曰今文古文皆有</hi>
西伯?戡黎祖伊恐奔告于王<lb/>
　<hi>蔡氏曰下文無及戡黎之事史臣特標此篇首以見祖伊告王之因○漢孔氏曰戡亦勝也○蔡氏曰西</hi>
　<hi>伯文王也姓姬氏名昌史記文王脫羑里之囚獻洛西之地紂賜弓矢鈇鉞使得?征伐?西伯文王?</hi>
　<hi>受命黎?不道於是舉兵伐而勝之或云西伯武王也史記載武王伐紂紂使膠鬲觀兵膠鬲問曰西伯</hi>
　<hi>曷?而來則武王繼文王為西伯矣</hi>
<pb n="2a"/>
曰天子天?訖我殷命格人元龜罔敢知吉非先王不<lb/>
相我後人惟王?戲用自?故天棄我不有康食不虞<lb/>
天性不迪率典今我民罔弗欲喪曰天曷不降威大命<lb/>
不摯今王其如台<lb/>
　<hi>陳氏曰此言天民棄殷以警紂○漢孔氏曰天已畢訖殷之王命蔡氏曰將言天終殷命故特呼天子以</hi>
　<hi>感動之訖?也○漢孔氏曰至人以人事觀殷大龜以神靈考之皆無知吉唐孔氏曰祖伊未必問至人</hi>
　<hi>親灼龜但假之以?言耳○漢孔氏曰非先祖不助子孫以王?過戲怠用自?於先王?氏曰自?云</hi>
　<hi>者天無心周亦無心也○漢孔氏曰故天亦棄之宗廟不有安食於天下而王不度知天性命所在而所</hi>
<pb n="2b"/>
　<hi>行不蹈循常法言多罪?氏曰曰故者天實有所因矣陳氏曰不肯享有其康安之玉食謂自作不靖不</hi>
　<hi>虞度天性謂迷亂不省不蹈循其典謂棄越典常凡此者皆天奪其魄而棄之也○漢孔氏曰摯至也民</hi>
　<hi>無不欲王之亡言天何不下罪誅之有大命宜王者何以不至王之凶害其如我所言蔡氏曰大命非常</hi>
　<hi>之命也上言天棄殷此又言民棄殷祖伊之言可謂痛切明著矣史記作今王其奈何</hi>
王曰嗚呼我生不有命在天祖伊反曰嗚呼乃罪多參<lb/>
在上乃能責命于天殷之即喪指乃功不無戮于爾邦<lb/>
　<hi>陳氏曰紂不責已故祖伊直言其必亡之狀○漢孔氏曰言我生有壽命在天民之所言豈能害我遂惡</hi>
　<hi>之辭唐李鄴侯曰天命他人皆可以言之惟君相不可言蓋君相所以造命也若言命則禮樂刑政皆無</hi>
<pb n="3a"/>
　<hi>所用矣紂曰云云此商之所以亡也?氏曰天命歸之聖人猶曰命靡常天命已訖乃曰有命在天真不</hi>
　<hi>知命者也○漢孔氏曰反報紂也言汝罪惡?多參列於上天天誅罰汝汝能責命于天拒天誅乎夏氏</hi>
　<hi>曰以反曰?反告於紂非也此數語激切之甚使紂聞之必嬰比干之誅蓋反者反身而退與孟子言子</hi>
　<hi>貢反?子反同鄭氏曰參布列也責求也?氏曰責命于天惟與天同?者則可○漢孔氏曰言殷之就</hi>
　<hi>亡指汝功事所致汝不得無死戮於殷國必將滅亡立可待蘇氏曰功事也陳氏曰善有善之功惡有惡</hi>
　<hi>之功此功蓋謂其惡之成也與惟府辜功之功同</hi>
　<hi>○總說一篇意○蘇氏曰子貢云紂之不善不如是之甚也祖伊盡言不諱漢唐中主所不能容者紂雖</hi>
　<hi>不改而終不怒祖伊得全則後世人主不如紂多矣○?氏曰商之覆亡固未易救然而賢人尚多先王</hi>
<pb n="3b"/>
　<hi>之澤尚未泯紂茍能轉而之善則前日不敢知吉之格人今將以吉而許前日不相之先王今將??而</hi>
　<hi>?佑前日棄我之天今將昭監而眷顧前日民之欲喪者今將愛戴而懷歸周德雖盛以服事殷又何求</hi>
　<hi>也○蔡氏曰吾讀是篇而知周德之至祖伊以西伯戡黎不利於殷故奔告於受意必及西伯戡黎不利</hi>
　<hi>於殷之語而入以告后出以語人未有一毫及周者是知周家初無利天下之心其戡黎也義之所當伐</hi>
　<hi>也使紂遷善改過則周將終守臣節矣祖伊殷之賢人知周之興必不利於?又知殷之亡初無與於周</hi>
　<hi>故因戡黎告紂反覆乎天命民情之可畏而?無及周者文武公天下之心於是可見矣</hi>
　<lb/>
　尚書纂傳卷十七<lb/>
</p>
<p>
</p>
  </div>
</body>
</text>
</TEI>