<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷二十</head>
    <p>
<pb n="1a"/>
欽定四庫全書<lb/>
　尚書纂傳卷二十　　　　元　王天與　撰<lb/>
牧誓第四　　　　　　　　　周書<lb/>
武王戎車三百兩虎賁三百人與受戰于牧野作牧誓<lb/>
　<hi>漢孔氏曰兵車百夫長所載車稱兩蔡氏曰戎車馳車也古者馳車一乘則革車一乘馳車戰車也革車</hi>
　<hi>輜車載器械貨財衣裝者也司馬法云一車甲士三人步卒七十二人炊家子十人固守衣裝五人?養</hi>
　<hi>五人樵汲五人馳車七十五人革車二十五人凡百人二車故謂之兩三百兩三萬人也○漢孔氏曰勇</hi>
　<hi>士稱也若虎賁獸言其猛也皆百夫長林氏曰史記孟子皆作三千人愚謂當從此序?古者虎賁之士</hi>
<pb n="1b"/>
　<hi>必擇驍勇有力者為之以為?兵周官虎賁氏掌先後王而趨以卒伍其屬有虎士八百人當周之盛時</hi>
　<hi>纔有虎士八百人則伐殷之時有三百人固其理也成王崩太保命仲桓南?毛俾爰齊侯?伋以二千</hi>
　<hi>戈虎賁百人逆子釗于南門之外則是虎賁之士?宿?之官所以輔從?輿者也牧野之戰有虎賁三</hi>
　<hi>百人已為盛矣是時諸侯各以其師來會此惟言戎車三百兩虎賁三百人但舉周師之數而不及諸侯</hi>
　<hi>之師者?以周師為主也○漢孔氏曰紂近郊三十里地名牧○唐孔氏曰史敘其事作牧誓</hi>
牧誓<lb/>
　<hi>漢孔氏曰至牧地而誓??氏曰湯伐桀止于湯誓一篇武王伐紂則有泰誓三篇又有牧誓即誓言之</hi>
　<hi>繁簡可見時世風俗之推移○蔡氏曰今文古文皆有</hi>
<pb n="2a"/>
時甲子昧爽王朝至于商郊牧野乃誓王左杖?鉞右<lb/>
秉白旄以麾曰逖矣西土之人<lb/>
　<hi>按此史斂作誓之由○漢孔氏曰是克紂之月甲子之日二月四日癸亥夜陳甲子朝誓將與紂戰?氏</hi>
　<hi>曰司馬法謂或將交刃而誓致民志也此誓即交刃而誓也○漢孔氏曰鉞以?金飾斧左手杖鉞示無</hi>
　<hi>事於誅右手把旄示有事於教逖?也?矣西土之人勞苦之唐孔氏曰太公六韜云大柯斧重八斤一</hi>
　<hi>名天鉞廣雅云鉞斧也旄用白者取其易見也唐陸氏曰馬云白旄旄牛尾鄭氏曰麾指麾也蘇氏曰王</hi>
　<hi>無自用鉞之理以為儀耳故左杖?鉞麾非右手不能故右秉白旄此事理之常而或者附致議論皆非</hi>
　<hi>其實</hi>
<pb n="2b"/>
王曰嗟我友邦冢君御事司徒司馬司空亞旅師氏千<lb/>
夫長百夫長及庸蜀羌髳微盧彭濮人稱爾戈比爾干<lb/>
立爾矛予其誓<lb/>
　<hi>林氏曰?舉所誓之人○友邦冢君御事?見泰誓上○漢孔氏曰三卿司徒主民司馬主兵司空主土</hi>
　<hi>指誓戰者林氏曰是時周為諸侯未有六卿故止言三卿○漢孔氏曰亞次旅?也?大夫其位次卿林</hi>
　<hi>氏曰周禮云建其正立其貳設其考陳其殷亞即所謂貳小司徒小司馬小司空是也旅即所謂殷殷?</hi>
　<hi>士也蔡氏曰大國三卿下大夫五人士二十七人亞者卿之貳大夫是也旅者卿之屬士是也○漢孔氏</hi>
　<hi>曰師氏大夫官以兵守門者唐孔氏曰周禮師氏中大夫使其屬帥四夷之隸各以其兵服守王之門外</hi>
<pb n="3a"/>
　<hi>朝在野外則守?列鄭云?列藩營之在?者也守之如守王?林氏曰師氏即大誥所謂尹氏洪範所</hi>
　<hi>謂師尹又在亞旅之下○漢孔氏曰師帥卒帥葉氏曰司馬法百人為卒卒有長所謂百夫長也五百人</hi>
　<hi>為旅二千五百人為師皆有帥則千人之間宜亦有長所謂千夫長也林氏曰千夫長百夫長皆是主兵</hi>
　<hi>之人但不必盡合司馬法所言○漢孔氏曰八國皆蠻夷戎狄屬文王者國名羌在西蜀叟髳微在巴蜀</hi>
　<hi>盧彭在西北庸濮在江漢之南唐孔氏曰皆西南夷也文王國在西故西南夷先屬焉○漢孔氏曰稱舉</hi>
　<hi>也干戈說見說命中蔡氏曰矛?屬長二丈唐孔氏曰戈短人執以舉之故言稱楯則並以扞敵故言比</hi>
　<hi>矛長立之於地故言立?氏曰今各各嚴辦以聽誓</hi>
王曰古人有言曰牝雞無晨牝雞之晨惟家之索今商<lb/>
<pb n="3b"/>
王受惟婦言是用昏棄厥肆祀弗答昏棄厥遺王父母<lb/>
弟不迪乃惟四方之多罪逋逃是崇是長是信是使是<lb/>
以為大夫卿士俾暴虐于百姓以姦宄于商邑今予發<lb/>
惟恭行天之罰<lb/>
　<hi>林氏曰此誓之以伐紂之意○漢孔氏曰言無晨鳴之道索盡也喻婦人知外事雌代雄鳴則家盡婦奪</hi>
　<hi>夫政則國亡真氏曰索蕭索也唐孔氏曰牝雌也爾雅飛曰雌雄走曰牝牡此言牝雞者毛詩左傳稱雄</hi>
　<hi>狐是飛走通也將陳紂用婦言故舉此古人之語朱子曰天下之本在國國之本在家三代聖賢能修其</hi>
　<hi>政者莫不本於齊家?男正位乎外女正位乎?而夫婦之?嚴者家之齊也妻齊體於上妾承接於下</hi>
<pb n="4a"/>
　<hi>而嫡庶之分定者家之齊也采有德戒聲色近嚴敬?技能者家之齊也?言不出外言不入包苴不?</hi>
　<hi>請謁不行者家之齊也書曰牝雞之晨惟家之索傳曰福之興莫不本乎室家道之衰莫不始乎梱?○</hi>
　<hi>漢孔氏曰妲己惑紂紂信用之○漢孔氏曰昏亂肆陳答當也亂棄其所陳祭祀不復當享鬼神蘇氏曰</hi>
　<hi>祭所以報也故謂之答唐孔氏曰不事神祗惡之大者故泰誓及此三言之○漢孔氏曰王父祖之昆弟</hi>
　<hi>母弟同母弟言棄具骨肉不接之以道唐孔氏曰釋親云父之考為王父王父祖也紂無親祖可棄故為</hi>
　<hi>祖之昆弟棄其祖之昆弟則父之昆弟亦棄之矣同母之弟尚棄則?生者必棄矣舉尊親以見卑?也</hi>
　<hi>遺亦棄也經先言棄祀棄親者鄭?云誓首言此者神怒民怨紂所以亡也真氏曰紂受病之本皆是昏</hi>
　<hi>之一字故武王兩言之○漢孔氏曰言紂棄其賢臣而尊長逃亡罪人信用之林氏曰四方多罪逋逃之</hi>
<pb n="4b"/>
　<hi>人崇之長之信之使之或為大夫或為卿士既曰崇又曰長又曰信又曰使言其好用小人也○漢孔氏</hi>
　<hi>曰使四方罪人暴虐姦宄於都邑唐孔氏曰暴虐謂殺害殺害加於人故言於百姓姦宄謂劫奪劫奪有</hi>
　<hi>處故言於商邑百姓亦是商邑之人也○?行天罰?見甘誓</hi>
今日之事不愆于六?七?乃止齊焉夫子?哉不愆<lb/>
于四伐五伐六伐七伐乃止齊焉?哉夫子尚桓桓如<lb/>
虎如貔如熊如羆于商郊弗迓克奔以役西土?哉夫<lb/>
子爾所弗?其于爾躬有戮<lb/>
　<hi>林氏曰此節制?士之辭○漢孔氏曰今日戰事就敵不過六?七?乃止相齊言當旅進一心蔡氏曰</hi>
<pb n="5a"/>
　<hi>?進趨齊整齊也此告之以坐作進退之法所以戒其輕進也此言夫子?哉下言?哉夫子反覆成文</hi>
　<hi>以致其意夫子說見泰誓中○漢孔氏曰伐謂擊刺少則四五多則六七以為例蔡氏曰此告之以攻殺</hi>
　<hi>擊刺之法所以戒其貪殺也○?氏曰戰陣如長蛇或形勢高下或敵情艱險皆不可知數數止齊亦不</hi>
　<hi>是聖人之法?伍兩卒旅各有長使其長各自止其止各自齊其齊故當戰時自井然有序不失紀律三</hi>
　<hi>軍一人百將一指後世之師有追逐夜行三百里者紀律安在哉○漢孔氏曰桓桓武貌貔執夷虎屬也</hi>
　<hi>四獸皆猛健欲使士?法之奮擊於牧野商?能奔來降者不迎擊之如此則所以役我西土之義唐孔</hi>
　<hi>氏曰迓迎也蔡氏曰此勉其武勇而戒其殺降者也</hi>
　　<hi>按以役西土讀如周禮以役太師句法?勿迎擊之而撫受之則來者皆為吾用舊?恐未安</hi>
<pb n="5b"/>
　<hi>○漢孔氏曰不勉則於汝身有戮矣?氏曰武王之誓比前代雖繁然曰顯戮曰有戮比廿誓湯誓之孥</hi>
　<hi>戮反輕?忠厚之意復還於昔也</hi>
　<lb/>
　<lb/>
　<lb/>
　<lb/>
　<lb/>
　尚書纂傳卷二十<lb/>
</p>
<p>
</p>
  </div>
</body>
</text>
</TEI>