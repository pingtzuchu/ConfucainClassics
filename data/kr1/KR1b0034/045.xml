<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷四十五</head>
    <p>
<pb n="1a"/>
欽定四庫全書<lb/>
　尚書纂傳卷四十五　　　元　王天與　撰<lb/>
費誓第三十一　　　　　　　周書<lb/>
魯侯伯禽宅曲阜徐夷並興東郊不開作費誓<lb/>
　<hi>漢孔氏曰始封之國居曲阜唐孔氏曰伯禽魯侯名朱子曰魯地在禹貢徐州?羽之野今襲慶東平府</hi>
　<hi>沂密海等州是其地○漢孔氏曰徐戎淮夷並起為?於魯故東郊不開唐孔氏曰經稱淮夷徐戎序言</hi>
　<hi>徐夷略之也此戎夷在魯之東諸侯之制於郊有門恐其侵逼魯境故東郊之門不開陳氏曰夷戎並興于</hi>
　<hi>東邊故東郊警備其門不開非謂已至東郊也郊在十里外若已至東郊則造城下矣○唐孔氏曰史錄</hi>
<pb n="1b"/>
　<hi>其誓辭作費誓○蔡氏曰費誓在周公東征時?氏曰據史記魯世家則蔡氏說當說見洛誥禮記?子</hi>
　<hi>問篇子夏問曰三年之喪卒哭金革之事無避也者禮與孔子曰吾聞諸老聃曰昔者魯公伯禽有為為</hi>
　<hi>之也鄭氏註徐戍作難喪卒哭而征之急王事也征之作費誓</hi>
　　<hi>按?氏取蔡氏說以魯世家為據若禮記云金革之事而鄭氏以費誓實之恐未當</hi>
費誓<lb/>
　<hi>漢孔氏曰費魯東郊之地名魯侯征之於費地而誓?也?氏曰?初嗣位驟當有扈之變伯禽初就封</hi>
　<hi>驟當徐夷之變一旦誓師若老于行陣者蓋禹周公之家學本末具舉也○蔡氏曰今文古文皆有</hi>
公曰嗟人無譁聽命徂?淮夷徐戎並興<lb/>
<pb n="2a"/>
　<hi>漢孔氏曰伯禽為方伯監七百里?之諸侯帥之以征嘆而?之使無諠譁欲其靜聽誓命唐孔氏曰鄭</hi>
　<hi>云人謂軍之士?及費地之民蘇氏曰譁讙也○漢孔氏曰今往征此淮浦之夷徐州之戎並起為?此</hi>
　<hi>戎夷帝王所羈縻統緒故錯居九州之?秦始皇逐出之陳氏曰徂?句?徂?往此而征也林氏曰淮</hi>
　<hi>夷徐戎壤地相望服則俱服叛則俱叛考閟?常武之詩可見</hi>
善敹乃甲胄敿乃干無敢不弔備乃弓矢鍜乃戈矛礪<lb/>
乃鋒刃無敢不善<lb/>
　<hi>?氏曰此治戎備之事○漢孔氏曰言當善簡汝甲鎧胄兜鍪施汝楯紛無敢不令至攻堅使可用唐孔</hi>
　<hi>氏曰甲胄有善有惡故令敹簡取其善者鄭云敹謂穿徹之謂甲繩有斷?當使敹理穿治之鄭云敿猶?</hi>
<pb n="2b"/>
　<hi>也王肅云敿楯當有紛?持之蔡氏曰弔精至也○漢孔氏曰備汝弓矢弓調矢利鍜鍊戈矛磨礪鋒?</hi>
　<hi>使皆無敢不功善唐孔氏曰備具也每弓百矢弓十矢千使其數備足凡金為兵器皆須鍜礪有刃之兵</hi>
　<hi>非獨戈矛而已云鍜戈矛礪鋒刃文互相通蔡氏曰鍜淬礪磨也夏氏曰言弔言善互文也</hi>
今惟淫?牿牛馬杜乃擭敜乃?無敢傷牿牿之傷汝<lb/>
則有常刑<lb/>
　<hi>?氏曰此除道路之事○漢孔氏曰今軍人惟大放?牿牢之牛馬言軍所在必放牧也唐孔氏曰牿閑</hi>
　<hi>牢之謂大?牿牛馬則是出之牢閑牧于野澤令其逐草而牧之○漢孔氏曰擭捕獸機檻當杜塞之?</hi>
　<hi>穿地陷獸當以土窒敜之無敢令傷所放牿牢之牛馬牛馬之傷汝則有殘人畜之常刑唐孔氏曰周禮</hi>
<pb n="3a"/>
　<hi>冥氏掌為?擭以攻猛獸?擭皆是捕獸之器擭以捕虎豹穿地為深坑又設機於上防其躍而出也?</hi>
　<hi>以捕小獸穿地為深坑入必不能出其上不設機也杜敜皆閉塞之義?氏曰舉此一條以例之則凡川</hi>
　<hi>梁藪澤險阻屏翳有害於師屯者除治之功無所不施矣</hi>
馬牛其風臣妾逋逃無敢越逐柢復之我商賚汝乃越<lb/>
逐不復汝則有常刑無敢?攘踰垣牆竊馬牛誘臣妾<lb/>
汝則有常刑<lb/>
　<hi>?氏曰此嚴部伍之事○漢孔氏曰馬牛其有風佚臣妾逋亡勿敢棄越壘伍而求逐之役人賤者男曰</hi>
　<hi>臣女曰妾唐孔氏曰左傳云惟是風馬牛不相及也賈逵云風放也新安王氏曰師行無婦人國君自將</hi>
<pb n="3b"/>
　<hi>卿大夫為偏?或有宦女從行○漢孔氏曰?人其有得佚馬牛逃臣妾皆敬還復之我則商度汝功賜</hi>
　<hi>與汝○漢孔氏曰越逐為失伍不還為攘盜汝則有此常刑?氏曰師行奔逸惟宜?之以靜故戒本部</hi>
　<hi>按堵不動無敢越逐逐則奔者未反逐者先亂惟使之各守部伍則潰亂者徐將自止此出師?定變亂</hi>
　<hi>之法也又戒他部敬而復之人誘于祗復之賞憚于不復之刑則流放者不召自集此出師招集散亡之</hi>
　<hi>法也本部不敢離局他部不敢匿姦何潰亂之憂哉○漢孔氏曰軍人無敢暴?人踰越人垣牆物有自</hi>
　<hi>來者無敢取之軍人盜竊馬牛誘偷奴婢汝則有犯軍令之常刑?氏曰此不惟欲田野不擾自古喪師</hi>
　<hi>?因剽掠失部伍為敵所乘故不得不戒也</hi>
甲戌我惟征徐戎峙乃糗糧無敢不逮汝則有大刑魯<lb/>
<pb n="4a"/>
人三郊三遂峙乃楨榦甲戌我惟築無敢不供汝則有<lb/>
無餘刑非殺魯人三郊三遂峙乃芻茭無敢不多汝則<lb/>
有大刑<lb/>
　<hi>?氏曰此立期?之事○漢孔氏曰誓後甲戌之日我惟征之皆當儲峙汝糗糒之糧使足食無敢不相</hi>
　<hi>逮及汝則有乏軍興之死刑夏氏曰不言征淮夷前已言之省文唐孔氏曰峙具也鄭?云糗熬大豆及</hi>
　<hi>米也說文云糗熬米麥也鄭?云糗擣熬穀也謂熬米麥使熟又擣之以為粉也陳氏曰糗糧乾糧也○</hi>
　<hi>漢孔氏曰總諸國之兵而但稱魯人峙具楨榦道近也題曰楨旁曰榦言三郊三遂明東郊距守不峙甲</hi>
　<hi>戌日當築攻敵壘距堙之屬峙具楨榦無敢不供不供汝則有無餘之刑刑者非一也然亦非殺汝唐孔</hi>
<pb n="4b"/>
　<hi>氏曰三郊三遂謂魯人三軍周禮司徒萬二千五百家為鄉司馬法萬二千五百人為軍小司徒云凡起</hi>
　<hi>徒役無過家一人是家出一人一?為一軍天子六軍出自六?則諸侯大國三軍亦當出自三?也周</hi>
　<hi>禮又云萬二千五百家為遂遂人職云以歲時稽其人民簡其兵器以起征役則六遂亦當出六軍?為</hi>
　<hi>正遂為副耳鄭?云六遂之地在王國百里之外然則王國百里為郊鄉在郊?遂在郊外百里之國去</hi>
　<hi>國十里為郊則諸侯之制亦當鄉在郊?遂在郊外此言三郊三遂者三郊謂三鄉也蓋使三鄉之民分</hi>
　<hi>在四郊之?三遂之民分在四郊之外鄉近於郊故以郊言之鄉遂之民分在國之四面當有四郊四遂</hi>
　<hi>惟言三郊三遂者東郊留守不峙楨榦也楨謂當牆兩端者榦謂在牆兩邊者也上言甲戌我惟征徐戎</hi>
　<hi>此云甲戌我惟築期以至日即築兵法攻城築土為山以窺望城?謂之距堙左傳云晏弱城東牆而遂</hi>
<pb n="5a"/>
　<hi>圍萊甲寅堙之杜預云堙土山也公羊傳楚子圍宋使司馬子反?堙而窺宋城宋華元亦?堙而出見</hi>
　<hi>之何休云堙距堙上城具也是攻敵城壘必有距堙築者築距堙之屬也無餘之刑言合家盡刑之不供</hi>
　<hi>楨榦雖是大罪未應?坐盡及家人蓋亦權以脅之使勿犯耳○漢孔氏曰郊遂多積茭芻供軍牛馬不</hi>
　<hi>多汝則亦有乏軍興之大刑陳氏曰說文云芻刈草也茭乾芻也唐孔氏曰上云無敢不逮無敢不供此</hi>
　<hi>云無敢不多文異者糗糧難備不得偏少故云無敢不逮楨榦易得惟恐缺事故云無敢不供芻茭賤物</hi>
　<hi>惟多為善故云無敢不多量事為文也○林氏曰刑非聖賢所忍言至于用兵則不厭于三令五申所以</hi>
　<hi>重戎事全民命也</hi>
　<lb/>
<pb n="5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷四十五<lb/>
</p>
<p>
</p>
  </div>
</body>
</text>
</TEI>