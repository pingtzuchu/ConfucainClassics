<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷六</head>
    <p>
<pb n="1a"/>
欽定四庫全書<lb/>
　尚書纂傳卷六　　　　　元　王天與　撰<lb/>
五子之歌第三　　　　　　　夏書<lb/>
太康失邦昆弟五人須于洛汭作五子之歌<lb/>
　<hi>漢孔氏曰?子也盤于遊田不恤民事為羿所逐不得反國○漢孔氏曰太康五弟與其母待太康於洛</hi>
　<hi>水之北怨其不反故作歌陳氏曰昆兄也唐孔氏曰五人自有長幼故稱昆弟薛氏曰據五人言之則曰</hi>
　<hi>昆弟對太康言之則曰厥弟對其母言之則曰五子唐陸氏曰五人名字書傳無聞仲康其一也洛汭說</hi>
　<hi>見禹貢○唐孔氏曰史敘其事作五子之歌</hi>
<pb n="1b"/>
五子之歌<lb/>
　<hi>漢孔氏曰?之五子因以名篇程子曰書為王者之軌範不獨著聖王之事以為法亦存其失以示戒五</hi>
　<hi>子之歌是也○鄭氏曰此篇訓體也○蔡氏曰今文無古文有</hi>
太康尸位以逸豫滅厥德黎民咸貳乃盤遊無度畋于<lb/>
有洛之表十旬弗反有窮后羿因民弗忍距于河厥弟<lb/>
五人御其母以從徯于洛之汭五子咸怨述大禹之戒<lb/>
以作歌<lb/>
　<hi>唐孔氏曰史述作歌之由先敘失國之事○漢孔氏曰尸主也薛氏曰尸如主祭之尸蓋居其位而不為</hi>
<pb n="2a"/>
　<hi>也經言居其位而不能有為曰尸者太康尸位是也居其位而不敢有為曰尸者康王尸天子是也康王</hi>
　<hi>居憂聽於冢宰故謂之尸天子非其罪也太康非有他故而遊畋忘及放棄萬機故此言尸位與羲和尸</hi>
　<hi>厥官同○漢孔氏曰君喪其德則?民皆二心矣蔡氏曰豫樂也夏諺謂吾王不遊吾何以休吾王不豫</hi>
　<hi>吾何以助一遊一豫為諸侯度先王遊豫有節皆以為民非若太康以逸豫滅德也陳氏曰滅喪也德根</hi>
　<hi>於性本無可滅之理以其荒?不反雖謂之滅可也貳?貳也○漢孔氏曰盤樂遊逸無法度○漢孔氏</hi>
　<hi>曰洛水之表水之南田獵過百日不還林氏曰有洛之表言其?也十旬弗反言其?也○漢孔氏曰有</hi>
　<hi>窮國名羿諸侯名距太康於河不得入國遂廢之唐孔氏曰左傳云夏之方衰也后羿自鉏遷於窮石然</hi>
　<hi>則羿居窮石窮是諸侯之國說文云羿帝嚳射官賈逵云羿之先祖世為先王射官故帝賜羿弓矢使司</hi>
<pb n="2b"/>
　<hi>射帝嚳帝堯時皆有羿羿是善射之號非人之名不知羿名為何蘇氏曰忍堪也陳氏曰距以兵阻之也</hi>
　<hi>?氏曰姦雄何世無之我之理正則彼無因而入茍有間隙彼必投之此羿所以因民弗忍而距之也曰</hi>
　<hi>因者明禍亂之本在此而不在彼也使秦皇不築長城起阿房陳勝?廣何所因使隋煬不治?室伐遼</hi>
　<hi>東李密王世充何所因?氏曰禹之功與天地並甫及再世太康以盤遊之樂遽至失國天命之靡常而</hi>
　<hi>前人之功不可恃如此自是羿專夏政寒浞又殺羿而代之非少康君臣辛苦經營則禹不祀矣太康逸</hi>
　<hi>豫以一朝而失之少康布德兆謀四十餘年而後克復失之之易而復之之難如此○漢孔氏曰御侍也</hi>
　<hi>待太康陳氏曰太康為有窮所距故五子從母徯洛○漢孔氏曰怨其?畋失國?氏曰此怨非仇怨之</hi>
　<hi>怨乃怨慕之怨故五子之歌當以詩體觀小弁父子之怨也五子之歌兄弟之怨也所謂垂涕泣而道之</hi>
<pb n="3a"/>
　<hi>哀而不傷也○漢孔氏曰述循也歌以敘怨唐孔氏曰其一曰皇祖有訓其二曰訓有之是述大禹之戒</hi>
　<hi>也其三恨亡國都其四恨?宗祀其五追悔無及直是指怨太康非為述祖戒本述戒作歌因即言及時</hi>
　<hi>事故言祖戒以?之○林氏曰後世作詩者每篇皆有小序言其詩之所為作其原蓋出於此</hi>
其一曰皇祖有訓民可近不可下民惟邦本本固邦寧<lb/>
予視天下愚夫愚婦一能勝予一人三失怨豈在明不<lb/>
見是圖予臨兆民懍乎若朽索之馭六馬為人上者奈<lb/>
何不敬<lb/>
　<hi>?氏敘章指見篇末○唐孔氏曰五子作歌五章?章各是一人之作辭相連接自為終始必是五子之</hi>
<pb n="3b"/>
　<hi>歌相顧從輕至甚其一其二蓋是昆弟之次或是作歌之次○漢孔氏曰皇君也君祖禹有訓戒蘇氏曰</hi>
　<hi>民可近者言民可親而不可?不可下者言民可敬而不可賤○漢孔氏曰言人君當固民以安國蔡氏</hi>
　<hi>曰民者國之本本固而後國安本既不固雖彊如秦富如隋終亦滅亡而已?氏曰此二句百世興王之</hi>
　<hi>定法禹受位於舜其相傳之要曰可畏非民曰后非?罔與守邦躬履之?見之精切故作訓以戒子孫</hi>
　<hi>堅決著明○漢孔氏曰言能畏敬小民所以得?心陳氏曰一猶悉也?氏曰禹言愚夫愚婦一能勝予</hi>
　<hi>此敬畏之心見天下實有此理匹夫之志萬鈞之勢不能奪之一能勝予之實也○漢孔氏曰三失過非</hi>
　<hi>一也不見是謀備其微鄭氏曰圖謀也?氏曰明則易見暗則難知在上之人易有不明之怨勢均體敵</hi>
　<hi>有怒面言何所不明若人君結怨於民民不敢言而敢怨故其怨常暗而不明日深一日發則不可救聖</hi>
<pb n="4a"/>
　<hi>人所以旁通下情欲圖於不見也巽齋歐陽氏曰聖賢之君未有不畏民之怨怨豈在明不見是圖圖之</hi>
　<hi>不見不使之至明也怨不在大亦不在小弭之於小不使之至大也小人怨汝詈汝皇自敬德聞有怨則</hi>
　<hi>懼不問召怨之有無也○漢孔氏曰十萬曰億十億曰兆言多懍危貌朽腐也腐索馭六馬言危懼甚陳</hi>
　<hi>氏曰馭與御同唐孔氏曰經傳惟?言六馬餘書多言駕四者春秋公羊說天子駕六毛詩說天子至大</hi>
　<hi>夫皆駕四鄭?以周禮校人養馬乘馬一師四圉四馬曰乘康王之誥云布乘?朱以為天子駕四漢世</hi>
　<hi>天子駕六非常法也然則此言馬多懼深故舉六以言之蘇氏曰言天下莫危於人主也聚則為君臣?</hi>
　<hi>則為仇敵故天下歸往謂之王人各有心謂之獨夫申此觀之天子所恃者人心而已○漢孔氏曰惟敬</hi>
　<hi>則不驕?氏曰為人上者奈何不敬俊世之君以一身肆於民上視禹之訓?知所戒矣</hi>
<pb n="4b"/>
其二曰訓有之?作色荒外作禽荒甘酒嗜音峻宇彫<lb/>
牆有一于此未或不亡<lb/>
　<hi>?氏敘章指見篇末○林氏曰此亦禹訓蒙上皇祖之文○漢孔氏曰作為也迷亂曰荒色女色禽鳥獸</hi>
　<hi>甘嗜無厭足峻?大雕飾畫此六者棄德之君必有其一有一必亡況兼有乎林氏曰宇室宇牆垣牆也</hi>
　<hi>?氏曰凡事皆有其則夫婦之正蒐狩之常酒以養體樂以導和棟宇之居垣墉之備皆不可廢至於荒</hi>
　<hi>迷甘嗜峻雕是踰其則矣一踰其則即有亡之理○應氏曰禹非徒以空言警後世創朋?之失謹遊豫</hi>
　<hi>之度惡?酒卑?室凡訓之所戒皆身之所履也○?氏曰禹之戒凡六言二十有四字耳而古今亂亡</hi>
　<hi>之釁靡不由之凜乎不可犯也意者大禹作之而使子孫誦而傳之乎為人主者能以此大訓揭之座隅</hi>
<pb n="5a"/>
　<hi>銘之楹席則保國之金湯全生之藥石也</hi>
其三曰惟彼陶唐有此冀方今失厥道亂其紀綱乃厎<lb/>
滅亡<lb/>
　<hi>?氏敘章指見篇末○漢孔氏曰陶唐帝堯氏都冀州蔡氏曰堯初為唐侯後為天子都陶故曰陶唐唐</hi>
　<hi>孔氏曰堯都平陽舜都蒲?禹都安邑相去不盈二百里皆在冀州自堯以來其都不出此地故舉陶唐</hi>
　<hi>以言之陳氏曰冀方冀州之方猶詩言徐方孫氏曰夏有天下而獨曰冀方指根本之地而言也○漢孔</hi>
　<hi>氏曰言失堯之道亂其法制自致滅亡朱子曰紀者如絲之有紀綱者如網之有綱絲無紀則不能以自</hi>
　<hi>理網無綱則不能以自張李氏曰言失道而及亂紀綱道與法非二事也</hi>
<pb n="5b"/>
其四曰明明我祖萬邦之君有典有則貽厥子孫關石<lb/>
和鈞王府則有荒墜厥緒覆宗?祀<lb/>
　<hi>?氏敘章指見篇末○漢孔氏曰君萬國為天子典為經籍則法貽遺言仁及後世蔡氏曰明明明而又</hi>
　<hi>明也張氏曰皇祖尊之也我祖親之也陳氏曰典則皆法也典者萬世之常經若周官六典是也則者一</hi>
　<hi>時之成式若周官六則是也○漢孔氏曰金鐵曰石供民器用通之使和平則官民足林氏曰五權之法</hi>
　<hi>二十四銖為兩十六兩為斤三十斤為鈞百二十斤為石鈞石五權之最重者法度之制始於權權與物</hi>
　<hi>鈞而生衡衡運生規規圓生矩矩方生繩繩直生準準正則平衡而鈞權是權者法度之所自出也舉鈞</hi>
　<hi>石則五權可知舉權則度量?繩可見石言關鈞言和互文耳陳氏曰王府王國府庫也○漢孔氏曰言</hi>
<pb n="6a"/>
　<hi>古制存而太康失其業以取亡陳氏曰墜廢也緒絲端可續也以喻國家之統緒鄭氏曰覆滅?斷也林</hi>
　<hi>氏曰其後少康以一族祀夏配天是夏之宗卒不覆禹之緒卒不?也此章雖則云然以其有滅之理亦</hi>
　<hi>如詩正月言赫赫宗周?姒滅之耳</hi>
其五曰嗚呼曷歸予懷之悲萬姓仇予予將疇依鬱陶<lb/>
乎予心?厚有忸怩弗?厥德雖悔可追<lb/>
　<hi>?氏敘章指見篇末○漢孔氏曰曷何也言思而悲林氏曰嗚呼嗟嘆之辭陳氏曰悲痛傷也○漢孔氏</hi>
　<hi>曰仇怨也言當依誰以復國乎林氏曰匹夫匹婦之怨不可犯?萬姓仇予?其失所依也○漢孔氏曰</hi>
　<hi>鬱陶言哀思?厚色愧忸怩心?朱子曰鬱陶思之甚而氣不得伸也○漢孔氏曰言人君行已不?其</hi>
<pb n="6b"/>
　<hi>德以速滅敗雖欲改悔其可追及乎陳氏曰太康失邦病根在不敬謹故五子之歌以是始終焉故曰敬</hi>
　<hi>勝怠者吉怠勝敬者滅○陳氏曰五子不咎羿而曰萬姓仇予不咎百姓而曰弗?厥德不咎太康而自</hi>
　<hi>怨自艾終之以不可追而已所謂怨而不怒也?氏曰此章讀之使人惻然見兄弟一體之至太康失道</hi>
　<hi>仇不在弟五子無失何以忸怩蓋視太康所為如己為之如出太康之口代為太康寒心略無忿嫉不平</hi>
　<hi>之意皆真情篤友之所形見也</hi>
　<hi>○總說五章意○?氏曰五子之歌一章?思大禹敬民之訓二章尋咎其取亡之端三章痛惜帝統之</hi>
　<hi>亂亡四章反覆家緒之本末五章其情極矣盡取其憂愧歸之於己觀其俯仰?下節奏所在五子之心</hi>
　<hi>為如何○林氏曰詩雖本於三百篇實本於虞夏之世舜?賡歌其言安以樂所謂治世之音也五子之</hi>
<pb n="7a"/>
　<hi>歌其言怨以怒所謂亂世之音也是二歌雖載於書實詩之淵源也</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　尚書纂傳卷六<lb/>
</p>
<p>
</p>
  </div>
</body>
</text>
</TEI>