<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>尚書纂傳卷四十六</head>
    <p>
<pb n="1a"/>
欽定四庫全書<lb/>
　尚書纂傳卷四十六　　　元　王天與　撰<lb/>
秦誓第三十二　　　　　　　周書<lb/>
秦穆公伐鄭晉襄公帥師敗諸崤還歸作秦誓<lb/>
　<hi>漢孔氏曰遣三帥帥師往伐之蘇氏曰秦穆公名任好唐孔氏曰左傳僖三十年晉文公與秦穆公圍鄭</hi>
　<hi>鄭使燭之武說秦伯秦伯竊與鄭人盟使杞子逢孫楊孫戍之乃還三十二年把子自鄭使告于秦曰鄭</hi>
　<hi>人使我掌其北門之管若?師以來國可得也穆公訪諸蹇叔蹇叔曰不可公辭焉召孟明西乞白乙使</hi>
　<hi>出師伐鄭○漢孔氏曰崤晉要塞也以其不假道伐而敗之囚其三帥蘇氏曰晉襄公名驩文公子唐孔</hi>
<pb n="1b"/>
　<hi>氏曰杜預云崤在?農澠池縣西從秦向鄭路經晉之南境於南河之河崤?而東適鄭左傳僖三十二</hi>
　<hi>年晉文公卒三十三年秦師及滑鄭商人弦?將市備于周遇之矯鄭伯之命以牛十二犒師孟明曰鄭有</hi>
　<hi>矣不可冀也攻之不克圍之不繼吾其還也滅滑而還晉先軫請伐秦師襄公在喪墨衰絰夏四月敗秦</hi>
　<hi>師于崤獲百里孟明視西乞術白乙丙以歸○漢孔氏曰晉?三帥還歸秦穆公悔過作誓唐孔氏曰左</hi>
　<hi>傳又稱晉文公之夫人文嬴秦女也請三帥曰彼實構吾二君寡君若得而食之不厭君何辱討焉使歸</hi>
　<hi>就戮于秦以逞寡君之志若何公許之秦伯素服郊次向師而哭曰孤違蹇叔以辱二三子孤之罪也不</hi>
　<hi>替孟明孤之過也公羊傳說此事云匹馬隻輪無反者左傳稱秦伯向師而哭則師亦少有還者○唐孔</hi>
　<hi>氏曰史錄其辭作秦誓</hi>
<pb n="2a"/>
秦誓<lb/>
　<hi>漢孔氏曰貪鄭取敗悔而自誓○蔡氏曰今文古文皆有</hi>
公曰嗟我士聽無譁予誓告汝?言之首古人有言曰<lb/>
民訖自若是多盤責人斯無難惟受責俾如流是惟艱<lb/>
哉<lb/>
　<hi>陳氏曰此首舉古人之言以為誓○漢孔氏曰誓其?臣通稱士也譁?見費誓○漢孔氏曰?言之本</hi>
　<hi>要○漢孔氏曰言民之行已盡用順道是多樂應氏曰民猶言天下之人也凡人之情孰不知善之可為</hi>
　<hi>過之當改然悠悠度日多汨?於盤遊安樂之中歲月侵尋忽不知其已老矣盤之為樂以他篇觀之皆</hi>
<pb n="2b"/>
　<hi>未有以為善者若曰盤遊無度不敢盤于遊田若是猶如此也人終自如此多為盤樂也○漢孔氏曰人</hi>
　<hi>之有非以義責之此無難也若已有非惟受人責即改之如水流下是惟艱哉陳氏曰此數語皆古人之</hi>
　<hi>言</hi>
我心之憂日月逾邁若弗云來惟古之謀人則曰未就<lb/>
予忌惟今之謀人姑將以?親雖則云然尚猷詢?黃<lb/>
?則罔所愆??良士旅力?愆我尚有之仡仡勇夫<lb/>
射御不違我尚不欲惟截截善諞言俾君子易辭我皇<lb/>
多有之<lb/>
<pb n="3a"/>
　<hi>陳氏曰此述前日好惡之非而欲從今日好惡之是○漢孔氏曰言我心之憂欲改過自新如日月並行</hi>
　<hi>過如不復云來雖欲改悔恐死及之無所益○漢孔氏曰惟為我執古義之謀人謂忠賢蹇叔等也則曰</hi>
　<hi>未成我所欲反忌之耳蔡氏曰忌疾也○漢孔氏曰惟指今事為我所謀之人我且將以為親而用之悔</hi>
　<hi>前違古從今以取破敗唐孔氏曰今之謀人蓋謂杞子之屬○漢孔氏曰言前雖則有云然之過今我庶</hi>
　<hi>幾以道謀此黃?賢老則行事無所過矣唐孔氏曰老人?白而復?○漢孔氏曰勇武??之良士雖</hi>
　<hi>?力已過老我今庶幾欲有此人而用之蔡氏曰??老?良士謂蹇叔陳氏曰旅膂通用○漢孔氏曰</hi>
　<hi>仡仡勇壯之夫雖射御不違我庶幾不欲用自悔之至蔡氏曰仡仡勇?勇夫謂三帥○漢孔氏曰惟察</hi>
　<hi>察便巧善為辯佞之言使君子?心易辭我前多有之蔡氏曰截截辯給?諞巧也諞言謂杞子○?氏</hi>
<pb n="3b"/>
　<hi>曰穆公?悔洞悟前非旅力?愆之良士前日所詆墓木?拱者也今乃以庶幾有之自多射御不違之</hi>
　<hi>勇夫前日所誇過門超?者也今乃以庶幾不欲自喜截截諞言亦前日求之惟恐其少者也今乃厭惡</hi>
　<hi>其多方寸?改?動皆新舉秦之朝自此可以無事乎曰尊老貴德之心欲保養之而不復替也喜功生</hi>
　<hi>事之習欲防閑之而不復萌也憸邪讒佞之徒欲?其本根而不復植也所當從事者方自此始</hi>
昧昧我思之如有一介臣斷斷猗無他技其心休休焉<lb/>
其如有容人之有技若已有之人之?聖其心好之不<lb/>
啻如自其口出是能容之以保我子孫黎民亦職有利<lb/>
哉人之有技冒疾以惡之人之?聖而違之俾不達是<lb/>
<pb n="4a"/>
不能容以不能保我子孫黎民亦曰殆哉邦之杌?曰<lb/>
由一人邦之榮懷亦尚一人之慶<lb/>
　<hi>陳氏曰此章申言用人得失之效○漢孔氏曰以我揚昧昧思之不明也?氏曰昧昧之思深潛篤至非浮</hi>
　<hi>輕略游意於膚革者也</hi>
　　<hi>按此句孔說屬上文?說屬下文要之承上起下?然沉思如前我心之憂三句云</hi>
　<hi>○漢孔氏曰如有束脩一介臣斷斷猗然專一之臣雖無他技藝其心休休焉樂善其如是則能有所容</hi>
　<hi>言將任之蔡氏曰介獨也大學作?斷斷誠一之?云唐孔氏曰猗者足句之辭大學作兮猗是兮之類詩</hi>
　<hi>河水清且漣漪是也蔡氏曰技才也休休易直好善之意張氏曰樂正子為政孟子喜而不寐夫樂正子</hi>
<pb n="4b"/>
　<hi>無彊力智慮多聞識所謂無他技也然其為人也好善優於天下是亦穆公之意也○漢孔氏曰人之有</hi>
　<hi>技若已有之樂善之至也人之美聖其心好之不啻如自其口出心好之至也是人必能容之用此好技</hi>
　<hi>聖之人安我子孫?人亦主有利哉言能興國蔡氏曰不啻如自其口出心之所好甚於口之所言也陳</hi>
　<hi>氏曰是大學作寔謂?實能容非勉?也蔡氏曰職主也○漢孔氏曰見人之有技藝蔽冒疾害以惡之</hi>
　<hi>人之美聖而違背壅塞之使不得上通?疾之人是不能容人用之不能安我子孫?人亦曰危殆哉蔡</hi>
　<hi>氏曰冒大學作媢忌也?氏曰小人之於君子不惟疾之惡之違之而已必左右沮遏千慮百圖非使君</hi>
　<hi>子不能自達其心不厭蔡氏曰殆危也○蘇氏曰至哉穆公之論前一人似房?齡後一人似李林甫○</hi>
　<hi>或問大學引秦誓何也朱子曰好善之利及其子孫不好善之禍流于後世亦由絜矩與否之異也○漢</hi>
<pb n="5a"/>
　<hi>孔氏曰杌?不安言危也一人所任用國之傾危曰由所任不用賢張氏曰杌如木之動??如阜之圮</hi>
　<hi>壞○漢孔氏曰國之光榮為民所歸亦庶幾其所任用賢之善也穆公陳戒背賢則危用賢則榮自誓改</hi>
　<hi>前過之意陳氏曰榮如木之茂盛○夏氏曰邦之不安由用一人如後所稱者邦之安榮亦賴一人之慶</hi>
　<hi>如前所稱者</hi>
　<hi>○總說一篇意○邵子曰穆公悔過之辭非止?者之事幾於王道聖人所以?于書末○薛氏曰詩美</hi>
　<hi>?文而春秋正滅邢之罪書序秦穆而春秋貶秦晉之師觀于詩春秋可知矣</hi>
　　<hi>按穆公敗崤之後文二年有彭衙之師三年有濟河之師七年有令狐之師十年有北徵之師十二</hi>
　　<hi>年有河曲之師胡文定斷以為貪為忿是也而夫子取其書者蓋紀辭與紀事不同謂公能悔過實</hi>
<pb n="5b"/>
　　<hi>未必爾而其言有足為世明訓觀大學可見亦如平王忘親之讎穆王車轍馬跡皆未得為令王而</hi>
　　<hi>其格言不可磨滅夫子定書取之以此或謂文侯之命夫子止存以寓貶而與秦穆又許與太深不</hi>
　　<hi>無過論也</hi>
　<hi>○總說費誓秦誓意○漢孔氏曰諸侯之事而連帝王孔子序書以魯有治戎征討之備秦有悔過自誓</hi>
　<hi>之戒足為世法故?以備王事猶詩錄?魯之頌</hi>
　<lb/>
　<lb/>
　尚書纂傳卷四十六<lb/>
</p>
<p>
</p>
  </div>
</body>
</text>
</TEI>