<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷三十一<lb/>
　　　成公<hi>公名黑肱宣公子諡法安民立政曰成</hi>
　周<hi>定王十七年魯成公五年定王崩子簡王立</hi>
　鄭<hi>?公十五年魯成公四年襄公卒悼公費立成六年悼公卒弟成公睔立</hi>
　齊<hi>頃公九年魯成公九年頃公卒子靈公環立</hi>
　宋<hi>文公二十一年魯成公二年文公卒子共公固立成十五年共公卒子平公成立</hi>
　晉<hi>景公繼霸十年時郤克為政魯成公四年欒書為政成十年景公有疾晉人立太子州蒲是為厲公是年</hi>
<pb n="1b"/>
　　<hi>景公卒成十八年厲公?悼公周立韓厥為政</hi>
　?<hi>穆公十年魯成公二年穆公卒子定公臧立成十四年定公卒子獻公衎立</hi>
　蔡<hi>景公二年</hi>
　曹<hi>宣公五年魯成公十三年宣公卒弟成公負芻立</hi>
　滕<hi>文公十年魯成公十六年文公卒成公原立</hi>
　陳<hi>成公九年</hi>
　把<hi>桓公四十七年</hi>
　薛<hi>詳見?公元年</hi>
<pb n="2a"/>
莒<hi>魯成公十四年莒子朱卒一名渠丘公黎比公?州立又名買朱鉏</hi>
邾<hi>定公二十四年魯成公十七年定公卒宣公牼立</hi>
許<hi>靈公二年魯成公十五年許遷于葉</hi>
小邾<hi>詳見僖公元年</hi>
楚<hi>共王元年魯成十六年子反?中軍子重?左戰鄢陵楚敗績晉射共王中目楚殺子反</hi>
秦<hi>桓公十五年魯成公十四年桓公卒子景公立</hi>
吳<hi>魯成公七年?伐郯始見經即?子?夢也?夢一名?</hi>
越<hi>詳見?公元年</hi>
<pb n="3a"/>
　欽定四庫全書<lb/>
日講春秋?義卷三十一<lb/>
　　成公<hi>名?肱宣公之子母穆姜以定王十七年即位諡法安民立政曰成</hi>
　元年春王正月公即位<lb/>
　　　繼正而行即位之禮故書於策也與桓宣之書即<lb/>
　　　位辭同而義異考其事論其世則其實不可揜矣<lb/>
　二月辛酉葬我君宣公<lb/>
　無冰<lb/>
<pb n="3b"/>
　　<hi>穀梁傳</hi>終時無冰則志此未終時而言無冰何也<hi>言終寒時</hi>
　　<hi>無冰當志耳今方建丑之月是寒時未終</hi>終無冰矣加之寒之辭也<hi>周二月夏</hi>
　　<hi>十二月也是月于寒之中又加甚焉過此無冰終無復冰矣</hi>
　　　恆燠也周之二月夏之十二月也當凅?冱寒而<lb/>
　　　恆燠焉此政事舒緩紀綱縱弛之象也方是時成<lb/>
　　　公幼弱政在三家公室不張其象已先見矣凡策<lb/>
　　　書所載皆經邦大訓人有?而不登其姓名事有<lb/>
　　　小而不記其本末雨雹冰雪何以悉書天人一理<lb/>
<pb n="4a"/>
　　也萬物一氣也觀於?陽寒暑之變以察其消息<lb/>
　　盈?此敬天勤民慎於?之意也每慎於?則王<lb/>
　　事備矣<lb/>
　<hi>附錄左傳</hi>元年春晉侯使瑕嘉平戎于王<hi>平文十七年邥垂之役詹嘉處</hi>
　<hi>瑕故謂之瑕嘉</hi>單襄公如晉拜成<hi>單襄公王卿士</hi>劉康公徼戎將遂<lb/>
　伐之叔服曰背盟而欺大國此必敗背盟不祥欺大<lb/>
　國不義神人弗助將何以勝不?遂伐茅戎三月癸<lb/>
　未敗績於徐吾氏<hi>徐吾氏茅戎之?也茅戎杜注戎?種水經注大陽縣有茅亭故茅</hi>
<pb n="4b"/>
　<hi>戎邑也括地志茅戎在河北縣西當在今山西平陸縣界</hi>
三月作丘甲<lb/>
　<hi>左傳</hi>為齊難故作丘甲<hi>前年魯乞師于楚欲以伐齊楚師不出故懼而作丘甲</hi>
　<hi>公羊傳</hi>何以書譏何譏爾譏始丘使也<hi>言始使丘民作甲</hi>
　<hi>穀梁傳</hi>作為也丘為甲也<hi>使一丘之民皆作甲</hi>丘甲國之事也丘<lb/>
　作甲非正也丘作甲之為非正何也古者立國家百<lb/>
　官具農工皆有職以事上古者有四民有士民有商<lb/>
　民有農民有工民夫甲非人人之所能為也丘作甲<lb/>
<pb n="5a"/>
　非正也<lb/>
　　此因齊難而益兵也司馬法九夫為井四井為邑<lb/>
　　四邑為丘四丘為甸甸賦車一??卒七十二人<lb/>
　　甲士三人凡二十五人為一甲三甲為一?一丘<lb/>
　　所出十有八人今丘出一甲是一甸之中百人為<lb/>
　　兵總一?計之增一甲矣積三甸計之增一?矣<lb/>
　　增??甲雖不可考其實皆益兵其數皆?三之<lb/>
　　一爾春秋惡其紊亂先王軍賦之制以重困農民<lb/>
<pb n="5b"/>
　　故特書作以譏之作者不宜作也<lb/>
夏臧孫許及晉侯盟于赤棘<hi>赤棘杜注晉地</hi>
　<hi>左傳</hi>聞齊?出楚師夏盟于赤棘<hi>與晉盟懼齊楚</hi>
　　季孫當國憾齊人之納歸父又聞其?出楚師遂<lb/>
　　急於求晉而為此盟魯所欲故書及魯大夫特盟<lb/>
　　諸侯者五其四書及皆魯志也惟祲祥書?則邾<lb/>
　　志耳諸侯與大夫?盟在列國亦為降尊失列?<lb/>
　　霸主乎季孫行父?齊侯于陽榖而後公子遂及<lb/>
<pb n="6a"/>
　　齊侯盟于郪丘昔也公孫敖?晉侯于戚今則臧<lb/>
　　孫許及晉侯盟政教之陵遲其所由?者漸矣<lb/>
秋王師敗績于茅戎<hi>公羊穀梁作貿戎</hi>
　<hi>左傳</hi>秋王人?告敗<hi>解經所以秋乃書</hi>
　<hi>公羊傳</hi>孰敗之蓋晉敗之<hi>以晉比侵?園郊知王師討晉而敗</hi>或曰貿戎<lb/>
　敗之<hi>以地在貿戎故</hi>然則曷為不言晉敗之王者無敵莫敢<lb/>
　當也<lb/>
　<hi>穀梁傳</hi>不言戰莫之敢敵也為尊者諱敵不諱敗<hi>諱敵使莫</hi>
<pb n="6b"/>
　<hi>為之偶不諱敗以見其過</hi>為親者諱敗不諱敵<hi>諱敗惜其?折也不諱敵諸侯有列</hi>
　<hi>國</hi>尊尊親親之義也<hi>尊謂王親謂魯</hi>然則孰敗之晉也<lb/>
　　王者之師有征無戰書敗不書戰以茅戎不得與<lb/>
　　天子抗也柔服?人惟在惇信明義而設詐相邀<lb/>
　　是失其所以馭戎之禮故以自敗為文亦自反之<lb/>
　　道也<lb/>
冬十月<lb/>
　<hi>穀梁傳</hi>季孫行父?晉郤克眇?孫良夫跛曹公子手<lb/>
<pb n="7a"/>
　僂同時而聘于齊齊使?者御?者使眇者御眇者<lb/>
　使跛者御跛者使僂者御僂者<hi>御迎也</hi>蕭同姪子處臺<lb/>
　上而笑之<hi>蕭國也同姓也姪子字也其母更嫁齊?公生頃公宣十二年楚滅蕭故?其母在</hi>
　<hi>齊</hi>聞於客客不說而去相與立胥閭而語移日不?<lb/>
　<hi>胥閭門名</hi>齊人有知之者曰齊之患必自此始矣<hi>范氏甯曰榖梁</hi>
　<hi>子作傳皆釋經以立義未有無其文而發傳者疑冬十月下?季孫行父如齊六字</hi>
　<hi>附?左傳</hi>冬臧宣叔令修賦繕完<hi>治完城郭</hi>具守備曰齊楚結<lb/>
　好我新與晉盟晉楚?盟齊師必至雖晉人伐齊楚<lb/>
<pb n="7b"/>
　必救之是齊楚同我也<hi>言?共伐</hi>知難而有備乃可以逞<lb/>
　<hi>為二年齊侯伐我傳</hi>
二年春齊侯伐我北鄙<lb/>
　<hi>左傳</hi>二年春齊侯伐我北鄙圍龍<hi>龍杜注魯邑在泰山博縣西南</hi>頃公<lb/>
　之嬖人盧蒲就魁門焉<hi>攻龍門</hi>龍人囚之齊侯曰勿殺<lb/>
　吾與而盟無入而封<hi>封竟</hi>弗?殺而膊諸城上<hi>膊磔也</hi>齊<lb/>
　侯親鼓士陵城三日取龍遂南侵及巢丘<lb/>
　　初宣公事齊甚謹聘?相繼及與晉盟斷道而怨<lb/>
<pb n="8a"/>
　　隙成再盟赤棘而伐我北鄙魯於是乎空國兵而<lb/>
　　為?之戰同曰憤兵務相報復不待貶而罪自見<lb/>
　　矣<lb/>
夏四月丙戌衛孫良夫帥師及齊師戰于新築?師敗<lb/>
績<hi>新築杜注?地今直隸魏縣南有新築城</hi>
　<hi>左傳</hi>?侯使孫良夫石稷甯相向禽?侵齊與齊師遇<lb/>
　<hi>齊伐魯還故遇良夫孫林父之父石稷石碏四世孫甯相甯俞子</hi>石子欲還孫子曰<lb/>
　不可以師伐人遇其師而還將謂君何若知不能則<lb/>
<pb n="8b"/>
　如無出今既遇矣不如戰也夏有<hi>闕文失新築戰事</hi>石成子<lb/>
　曰<hi>成子石稷</hi>師敗矣子不少??懼盡子喪師徒何以復<lb/>
　命皆不對又曰子國卿也隕子辱矣<hi>隕見禽獲</hi>子以?退<lb/>
　我此乃止<hi>自請止此禦齊師</hi>且告車?甚?<hi>新築人救孫桓子故並告令軍</hi>
　<hi>中</hi>齊師乃止次于鞠居<hi>鞠居杜注?地後漢志封丘有鞠亭即古鞠居也</hi>新<lb/>
　築人仲叔于奚救孫桓子桓子是以免<hi>于奚守新築大夫</hi>既<lb/>
　?人賞之以邑<hi>賞于奚</hi>辭請曲縣繁纓以朝許之<hi>曲縣軒縣</hi>
　<hi>也周禮天子樂?縣四面諸侯軒縣闕南方故曲縣鐘磬之屬縣于筍?者繁纓馬飾諸侯服</hi>仲尼<lb/>
<pb n="9a"/>
　聞之曰惜也不如多與之邑惟?與名不可以假人<lb/>
　<hi>器車服名爵號</hi>君之所司也名以出信<hi>名位不愆為民所信</hi>信以守器<lb/>
　<hi>動不失信則車服可保</hi>器以藏禮<hi>車服所以/表尊卑</hi>禮以行義<hi>尊卑有禮各得</hi>
　<hi>其宜</hi>義以生利<hi>得其宜則利生</hi>利以平民政之大節也若以假<lb/>
　人與人政也政亡則國家?之弗可止也已<lb/>
　　欲戰者衛也故以?主之?既使世子臧與晉同<lb/>
　　伐齊又使四大夫侵齊及與齊師遇石稷欲還良<lb/>
　　夫不可?欲逞一笑之忿而敗國勦民有不顧也<lb/>
<pb n="9b"/>
　　彊臣柄國其君不能主同列不敢?而?行無忌<lb/>
　　如此故孔?帥師不書至良夫而後書著大夫之<lb/>
　　無君也其後林父出君據邑以叛其端已兆於此<lb/>
　　矣<lb/>
六月癸酉季孫行父臧孫許叔孫僑如公孫嬰齊帥師<lb/>
?晉郤克?孫良夫曹公子首及齊侯戰于?齊師敗<lb/>
績<hi>首公羊穀梁作手?杜注齊地近志云?即古之?下</hi>
　<hi>左傳</hi>孫桓子還于新築不入<hi>不入國</hi>遂如晉乞師臧宣叔<lb/>
<pb n="10a"/>
　亦如晉乞師皆主郤獻子<hi>孫桓子臧宣叔皆不以國命自詣郤克故不書</hi>晉<lb/>
　侯許之七百?<hi>五萬二千五百人</hi>郤子曰此城濮之賦也<hi>城濮</hi>
　<hi>之戰晉車七百?</hi>有先君之明與先大夫之肅故?克于先<lb/>
　大夫無能為役請八百?許之<hi>六萬人</hi>郤克?中軍士<lb/>
　?佐上軍<hi>范文子代荀庚</hi>欒書將下軍<hi>代趙朔</hi>韓厥為司馬以<lb/>
　救魯?臧宣叔逆晉師且道之季文子帥師?之及<lb/>
　?地韓獻子?斬人郤獻子馳將救之至則既斬之<lb/>
　矣郤子使速以徇告其僕曰吾以分謗也<hi>不欲使韓子獨受殺</hi>
<pb n="10b"/>
　<hi>人之謗</hi>師從齊師于莘<hi>莘杜注齊地</hi>六月壬申師至于靡笄<lb/>
　之下<hi>靡笄杜注山名徐廣曰靡當作?志曰?山即左傳所謂靡笄之山在今山東濟南府南</hi>齊<lb/>
　侯使請戰曰子以君師辱于敝邑不腆敝賦詰朝請<lb/>
　見對曰晉與魯?兄弟也?告曰大國朝夕釋憾于<lb/>
　敝邑之地<hi>大國謂齊敝邑魯衛自稱</hi>寡君不忍使?臣請于大國<lb/>
　無令輿師淹于君地<hi>輿?也淹久也</hi>能進不能退君無所辱<lb/>
　命<hi>言自欲戰不須齊命</hi>齊侯曰大夫之許寡君之願也若其不<lb/>
　許亦將見也齊?固入晉師桀石以投人<hi>桀擔也</hi>禽之<lb/>
<pb n="11a"/>
　而?其車<hi>既獲其人因釋已車而載所獲者車</hi>繫桑本焉以徇齊壘<hi>將至</hi>
　<hi>齊壘以桑樹繫車而走欲自異</hi>曰欲勇者賈余餘勇<hi>言已勇有餘欲賣之</hi>癸酉<lb/>
　師陳于?邴夏御齊侯逢丑父為右晉?張御郤克<lb/>
　鄭丘緩為右齊侯曰余姑翦滅此而後朝食不介馬<lb/>
　而馳之<hi>介甲也</hi>郤克傷于矢流血及屨未?鼓音<hi>中軍將自</hi>
　<hi>執旗鼓故雖傷而擊?不息</hi>曰余病矣張侯曰<hi>張侯解張</hi>自始合而矢<lb/>
　貫余手及肘余折以御左輪朱殷豈敢言病<hi>朱血色血色久</hi>
　<hi>則殷赤?色也言血多?車輪御猶不敢息</hi>吾子忍之緩曰自始合茍有<lb/>
<pb n="11b"/>
　險余必下推車子豈識之然子病矣張侯曰師之耳<lb/>
　目在吾旗鼓進退?之此車一人殿之可以集事<hi>殿鎮</hi>
　<hi>也集成也</hi>若之何其以病敗君之大事也擐甲執兵固即<lb/>
　死也病未及死吾子勉之左并轡右援枹而鼓馬逸<lb/>
　不能止師從之<hi>晉師從郤克車</hi>齊師敗績逐之三周華不注<lb/>
　<hi>華不注杜注山名在今山東濟南府城北</hi>韓厥夢子輿謂已曰且辟左右<lb/>
　<hi>子輿韓厥父言勿處車之左右兩偏</hi>故中御而?齊侯<hi>將在左居中代御者</hi>邴夏<lb/>
　曰射其御者君子也公曰謂之君子而射之非禮也<lb/>
<pb n="12a"/>
　射其左越於車下<hi>越隊也</hi>射其右斃于車中綦母張喪<lb/>
　車<hi>綦母張晉大夫</hi>從韓厥曰請寓?<hi>寓寄也</hi>從左右皆肘之使<lb/>
　立于後<hi>以左右皆死不欲使立其處故以肘排退之</hi>韓厥俛定其右<hi>俛俯也右</hi>
　<hi>被射仆車中故俯安?之</hi>逢丑父與公易位<hi>見事急故易居公處</hi>將及華泉<lb/>
　<hi>華不注山泉水也</hi>驂絓于木而止<hi>驂馬/絓也</hi>丑父?于轏中<hi>轏?車也</hi>
　蛇出于其下以肱擊之傷而匿之故不能推車而及<lb/>
　<hi>為韓厥所及</hi>韓厥執縶馬前<hi>縶馬絆執之示修臣僕之禮</hi>再拜稽首奉<lb/>
　觴加璧以進曰寡君使?臣為魯?請曰無令輿師<lb/>
<pb n="12b"/>
　陷入君地下臣不幸屬當戎行<hi>屬適也</hi>無所逃?且懼<lb/>
　奔辟而忝兩君臣辱戎士敢告不敏攝官承乏<hi>此皆韓厥</hi>
　<hi>自處臣僕謙敬之飾言</hi>丑父使公下如華泉取飲<hi>時丑父代為齊侯故詐使</hi>
　<hi>公下車欲使走逸</hi>鄭周父御佐車<hi>佐車副車</hi>宛茷為右載齊侯以<lb/>
　免韓厥獻丑父郤獻子?戮之呼曰自今無有代其<lb/>
　君任患者有一于此將為戮乎郤子曰人不難以死<lb/>
　免其君我戮之不祥赦之以勸事君者乃免之齊侯<lb/>
　免求丑父三入三出?出齊師以帥退入于狄卒<hi>齊師</hi>
<pb n="13a"/>
　<hi>既敗皆有退心故齊侯輕出其?以帥厲退者狄卒狄人從晉討齊者</hi>狄卒皆抽戈楯<lb/>
　冒之以入于?師?師免之<hi>狄?尚畏齊?故不敢害</hi>遂自徐?<lb/>
　入<hi>今淄川縣有古徐?</hi>齊侯見保者曰勉之齊師敗矣辟女子<lb/>
　<hi>使辟君也齊侯單還故婦人不辟之</hi>女子曰君免乎曰免矣曰?司徒<lb/>
　免乎曰免矣<hi>?司徒主?兵者</hi>曰茍君與吾父免矣可若何<lb/>
　乃奔齊侯以為有禮既而問之辟司徒之妻也<hi>辟司徒主</hi>
　<hi>壘壁者</hi>予之石窌<hi>石窌杜注邑名濟北盧縣東有地名石窌今屬山東長清縣</hi>晉師<lb/>
　從齊師入自丘輿擊馬陘<hi>丘輿馬陘杜注皆齊邑在今山東益都縣界</hi>齊<lb/>
<pb n="13b"/>
　侯使?媚人賂以紀甗玉磬與地<hi>媚人國佐也甗玉甑皆滅紀所得</hi>
　不可則?客之所為賓媚人致賂晉人不可曰必以<lb/>
　蕭同叔子為質<hi>同叔蕭君之字齊侯外祖父子女也難斥言其母故?言之</hi>而使<lb/>
　齊之封?盡東其畝<hi>壟畝南北東西各?其宜欲使盡東者為晉之伐齊循壟東行</hi>
　<hi>為易也</hi>對曰蕭同叔子非他寡君之母也若以匹敵則<lb/>
　亦晉君之母也吾子布大命于諸侯而曰必質其母<lb/>
　以為信其若王命何且是以不孝令也詩曰孝子不<lb/>
　匱永錫爾類<hi>詩大雅言孝心不乏者又能以孝道長賜其同類</hi>若以不孝令<lb/>
<pb n="14a"/>
　於諸侯其無乃非?類也乎<hi>不以孝?賜同類</hi>先王疆理天<lb/>
　下物土之?而布其利<hi>疆界也理正也物土之?播植之物各從土?</hi>故詩<lb/>
　曰我疆我理南東其?<hi>詩小雅或南或東從其土?</hi>今吾子疆理<lb/>
　諸侯而曰盡東其畝而已唯吾子戎車是利無顧土<lb/>
　?其無乃非先王之命也乎反先王則不義何以為<lb/>
　盟主其晉實有闕四王之王也<hi>禹湯文武</hi>樹?而濟同欲<lb/>
　焉五伯之霸也<hi>夏伯昆吾商伯大彭豕韋周伯齊桓晉文</hi>勤而撫之以役<lb/>
　王命<hi>役事也</hi>今吾子求合諸侯以逞無疆之欲詩曰布<lb/>
<pb n="14b"/>
　政優優百?是遒<hi>詩商頌優和遒聚也</hi>子實不優而棄百祿諸<lb/>
　侯何害焉不然寡君之命使臣則有辭矣曰子以君<lb/>
　師辱於敝邑不腆敝賦以犒從者<hi>戰而曰犒為孫辭</hi>畏君之<lb/>
　震師徒橈敗吾子惠徼齊國之福不泯其社稷使繼<lb/>
　舊好唯是先君之敝器土地不敢愛子又不許請收<lb/>
　合餘燼<hi>燼火餘木</hi>背城借一敝邑之幸亦云從也?其不<lb/>
　幸敢不唯命是?魯衛?曰<hi>諫郤克</hi>齊疾我矣其死亡<lb/>
　者皆親暱也子若不許讎我必甚唯子則又何求子<lb/>
<pb n="15a"/>
　得其國?<hi>謂甗磬</hi>我亦得地<hi>齊歸所侵</hi>而紓于難其榮多矣<lb/>
　齊晉亦唯天所授豈必晉晉人許之對曰?臣帥賦<lb/>
　輿以為魯?請<hi>賦輿猶兵車</hi>若茍有以藉口而復于寡君<lb/>
　君之?也敢不唯命是?禽鄭自師逆公<hi>禽鄭魯大夫歸逆公</hi>
　<hi>?晉師</hi>
　<hi>公羊傳</hi>曹無大夫<hi>小國例/無大夫</hi>公子手何以書憂?也<hi>從魯為文</hi>
　<hi>憂魯之不勝而曹能助之故不掩其功</hi>
　<hi>榖梁傳</hi>其日或曰日其戰也或曰日其悉也<hi>悉謂魯四大夫時悉</hi>
<pb n="15b"/>
　<hi>在戰也明二者皆當日</hi>曹無大夫其曰公子何也以吾之四大<lb/>
　夫在焉舉其貴者也<hi>不欲令??大夫與外卑者共行戰</hi>
　　成公?弱國勢未張季孫一怒遂掃境興師雖無<lb/>
　　人乎其君之側而不恤也將稱元帥略其副策書<lb/>
　　之體也而四卿?書蓋季孫自喜其事諸大夫各<lb/>
　　詡其功故舊史?著之小國之大夫不以名見而<lb/>
　　曹公子首書亦以是也春秋有仍舊史之文以見<lb/>
　　情實寓精義者此類是也<lb/>
<pb n="16a"/>
秋七月齊侯使國佐如師己酉及國佐盟于袁婁<hi>穀梁作爰婁張氏洽曰臨淄縣西有袁婁或曰在淄川境</hi>
　<hi>左傳</hi>秋七月晉師及齊國佐盟于袁婁使齊人歸我汶<lb/>
　陽之田<lb/>
　<hi>公羊傳</hi>君不使乎大夫此其行使乎大夫何佚獲也<hi>佚獲</hi>
　<hi>者已獲而逃亡當賤之使與大夫敵體</hi>其佚獲奈何師還齊侯<hi>還繞</hi>晉郤<lb/>
　克投?逡巡再拜稽首馬前逢丑父者頃公之車右<lb/>
　也面目與頃公相似衣服與頃公相似代頃公當左<lb/>
<pb n="16b"/>
　<hi>車君居左臣居右</hi>使頃公取飲頃公操飲而至<hi>頃公欲堅敵意令不疑己</hi>
　曰革取清者<hi>革更也軍中人多水泉濁欲使?取清者因亡去</hi>頃公用是佚<lb/>
　而不反逢丑父曰吾?社稷之神靈吾君已免矣郤<lb/>
　克曰欺三軍者其法奈何<hi>顧問執法者</hi>曰法斮<hi>斮斬</hi>于是斮<lb/>
　逢丑父己酉及齊國佐盟于袁婁曷為不盟于師而<lb/>
　盟于袁婁前此者晉郤克與臧孫許同時而聘于齊<lb/>
　蕭同姪子者齊君之母也踊于棓而闚客<hi>踊上也棓躡板</hi>則<lb/>
　客或跛或眇于是使跛者迓跛者使眇者迓眇者二<lb/>
<pb n="17a"/>
　大夫出相與踦閭而語移日然後相去齊人皆曰患<lb/>
　之起必自此始二大夫歸相與率師為?之戰齊師<lb/>
　大敗齊侯使國佐如師郤克曰與我紀侯之甗反魯<lb/>
　衛之侵地使耕者東畝<hi>晉地川谷宜東畝者多欲使齊之耕者亦東畝是將以齊</hi>
　<hi>為土地與左傳?異</hi>且以蕭同姪子為質則吾?子矣國佐曰<lb/>
　與我紀侯之甗請諾反魯?之侵地請諾使耕者東<lb/>
　畝是則土齊也蕭同姪子者齊君之母也齊君之母<lb/>
　猶晉君之母也不可請戰壹戰不勝請再再戰不勝<lb/>
<pb n="17b"/>
　請三三戰不勝則齊國盡子之有也何必以蕭同姪<lb/>
　子為質揖而去之郤克眣魯衛之使使以其辭而為<lb/>
　之請<hi>眣以目使人也郤克恥傷其威故使魯衛大夫以國佐辭為國佐請</hi>然後許之逮<lb/>
　于袁婁而與之盟<hi>逮追及國佐也</hi>
　<hi>穀梁傳</hi>?去國五百里爰婁去國五十里<hi>國齊國</hi>一戰?<lb/>
　地五百里焚雍門之茨<hi>雍門齊城門茨蓋也</hi>侵車東至海君子<lb/>
　聞之曰夫甚甚之辭焉<hi>言逼之太甚</hi>齊有以取之也齊之<lb/>
　有以取之何也敗?師于新築侵我北鄙敖郤獻子<lb/>
<pb n="18a"/>
　<hi>謂笑其跛</hi>齊有以取之也爰婁在師之外<hi>言師已逼其國</hi>郤克曰<lb/>
　反魯?之侵地以紀侯之甗?以蕭同姪子之母為<lb/>
　質<hi>齊侯與姪子同母異父昆弟不欲斥言齊侯之母故言姪子之母也兼忿姪子笑</hi>使耕者<lb/>
　皆東其畝然後與子盟國佐曰反魯?之侵地以紀<lb/>
　侯之甗?則諾以蕭同姪子之母為質則是齊侯之<lb/>
　母也齊侯之母猶晉君之母也晉君之母猶齊侯之<lb/>
　母也使耕者盡東其畝則是終土齊也<hi>利其戎車侵伐易?終以</hi>
　<hi>齊為土</hi>不可請一戰一戰不克請再再不克請三三不<lb/>
<pb n="18b"/>
　克請四四不克請五五不克舉國而授于是而與之<lb/>
　盟<lb/>
　　齊國佐如師與楚屈完同而書法異何也楚服齊<lb/>
　　桓之義其使屈完如師意在受盟故書?盟前定<lb/>
　　之辭也齊師既敗使國佐納賂以求成其盟非前<lb/>
　　定也故書如師晉卿以一笑之辱與諸國連兵以<lb/>
　　逞忿義本不足以服齊及國佐如師又不能以?<lb/>
　　禮相屬而亂以要之由是國子不可請合餘燼背<lb/>
<pb n="19a"/>
　　城借一揖而去之郤克使魯?之使以其詞為之<lb/>
　　請逮于袁婁而與之盟則汲汲欲盟者晉也故反<lb/>
　　以晉及之若此類見曲直之?墨矣<lb/>
　<hi>附?左傳</hi>公?晉師於上鄍<hi>上鄍杜注地闕當在今山東陽穀縣境</hi>賜三帥<lb/>
　先路三命之服<hi>三帥郤克士燮欒書</hi>司馬司空輿師候正亞旅<lb/>
　皆受一命之服<hi>晉司馬司空皆大夫輿師主兵車候正主斥堠亞旅亦大夫</hi>
八月壬午宋公鮑卒<lb/>
　<hi>左傳</hi>八月宋文公卒始厚?用蜃炭益車馬始用殉<hi>?蛤</hi>
<pb n="19b"/>
　<hi>為炭以瘞壙多埋車馬用人從?</hi>重?備<hi>重猶多也?備葬?甲兵之屬</hi>?有四阿<lb/>
　棺有翰檜<hi>四阿四注?也翰旁飾檜上飾皆王禮</hi>君子謂華元樂舉于<lb/>
　是乎不臣臣治煩去惑者也是以伏死而?今二子<lb/>
　者君生則縱其惑<hi>謂文十八年殺母弟?</hi>死又益其侈是棄君<lb/>
　于惡也何臣之為<lb/>
庚寅?侯速卒<hi>速公羊作遫</hi>
　<hi>左傳</hi>九月?穆公卒晉三子自役弔焉哭于大門之外<lb/>
　<hi>師還過?因弔之未復命故不敢成禮</hi>?人逆之<hi>逆于門外設?位</hi>婦人哭于<lb/>
<pb n="20a"/>
　門?<hi>?位婦人哭于堂?在門外故移在門?</hi>送亦如之遂常以?<hi>至葬通行</hi>
　<hi>此禮</hi>
　<hi>附?左傳</hi>楚之討陳夏氏也<hi>在宣十一年</hi>莊王欲納夏姬申公<lb/>
　巫臣曰不可君召諸侯以討罪也今納夏姬貪其色<lb/>
　也貪色為淫淫為大罰周書曰<hi>周書康誥</hi>明?慎罰文王<lb/>
　所以造周也明?務崇之之謂也?罰務去之之謂<lb/>
　也若興諸侯以取大罰非?之也君其?之王乃止<lb/>
　子反欲取之巫臣曰是不祥人也是夭子蠻<hi>子蠻鄭靈公夏</hi>
<pb n="20b"/>
　<hi>姬之兄殺死無後</hi>殺御叔<hi>御叔夏姬之/夫亦早死</hi>?靈侯<hi>陳靈公</hi>戮夏南<lb/>
　<hi>夏姬子?舒</hi>出孔儀<hi>孔寧儀/行父</hi>喪陳國<hi>楚滅陳</hi>何不祥如是人<lb/>
　生實難其有不獲死乎天下多美婦人何必是子反<lb/>
　乃止王以予連尹襄老襄老死於邲<hi>邲戰在宣十二年</hi>不獲<lb/>
　其尸其子?要烝焉<hi>黑要襄老子</hi>巫臣使道焉曰歸吾聘<lb/>
　女<hi>道夏姬使歸鄭</hi>又使自鄭召之曰尸可得也<hi>襄老尸</hi>必來逆<lb/>
　之姬以告王王問諸屈巫<hi>屈巫巫臣</hi>對曰其信知罃之父<lb/>
　成公之嬖也而中行伯之季弟也<hi>知罃父荀首也中行伯荀林父也邲</hi>
<pb n="21a"/>
　<hi>之戰楚人囚知罃</hi>新佐中軍而善鄭皇戌甚?此子<hi>謂知罃</hi>其<lb/>
　必因鄭而歸王子與襄老之尸以求之<hi>王子楚公子榖臣邲之戰</hi>
　<hi>荀首囚之</hi>鄭人懼于邲之役而欲求媚于晉其必許之王<lb/>
　遣夏姬歸將行謂送者曰不得尸吾不反矣巫臣聘<lb/>
　諸鄭<hi>聘夏姬</hi>鄭伯許之及共王即位將為陽橋之役<hi>陽橋</hi>
　<hi>杜注魯地博縣有陽橋在今山東泰安州西北楚伐魯至陽橋在是年冬</hi>使屈巫聘于齊<lb/>
　且告師期巫臣盡室以行申叔跪從其父將適郢<hi>叔跪</hi>
　<hi>申叔時之子</hi>遇之曰異哉夫子有三軍之懼而又有桑中<lb/>
<pb n="21b"/>
　之喜<hi>桑中?風淫奔之詩</hi>宜將竊妻以逃者也及鄭使介反幣<lb/>
　而以夏姬行<hi>介副也幣聘物</hi>將奔齊齊師新敗曰吾不處不<lb/>
　勝之國遂奔晉而因郤至以臣于晉<hi>郤至郤克族子</hi>晉人使<lb/>
　為邢大夫<hi>邢杜注晉邑</hi>子反請以重幣錮之<hi>禁錮勿令仕</hi>王曰<lb/>
　止其自為謀也則過矣其為吾先君謀也則忠忠社<lb/>
　稷之固也所?多矣<hi>蓋覆也</hi>且彼若能利國家雖重幣<lb/>
　晉將可乎若無益于晉晉?棄之何勞錮焉<hi>為七年楚滅巫</hi>
　<hi>臣族晉南通?張本</hi>　晉師歸范文子後入武子曰<hi>武子士?文子之父</hi>
<pb n="22a"/>
　無為吾望爾也乎對曰師有功國人喜以逆之先入<lb/>
　必屬耳目焉是代帥受名也故不敢武子曰吾知免<lb/>
　矣<hi>謂謙遜可免禍</hi>郤伯見<hi>郤伯郤克</hi>公曰子之力也夫對曰君之<lb/>
　訓也二三子之力也臣何力之有焉范叔見<hi>范叔范文子</hi>
　勞之如郤伯對曰庚所命也克之制也燮何力之有<lb/>
　焉<hi>荀庚將上軍時不出范文子上軍佐代行故稱帥以?</hi>欒伯見公亦如之對<lb/>
　曰燮之詔也士用命也書何力之有焉<hi>欒書下軍帥故推功上軍</hi>
　<hi>傳言晉帥克讓所以能勝</hi>
<pb n="22b"/>
取汶陽田<hi>汶陽漢志魯國汶?縣?師古曰即汶陽田今山東泗水縣東南有汶陽故城</hi>
　<hi>公羊傳</hi>汶陽田者何?之賂也<lb/>
　　取者得非其有之稱汶陽之田本魯田也齊人反<lb/>
　　我侵地不曰?歸而書取者恃大國兵力以得之<lb/>
　　而不請於天王以正其疆理則取之不以其道與<lb/>
　　得非其有奚異乎其事與取濟西田同故書法不<lb/>
　　異若龜?讙闡乃齊人以歸於我故曰歸?歸者<lb/>
　　其意也取者非其意也<lb/>
<pb n="23a"/>
冬楚師鄭師侵?<lb/>
十有一月公?楚公子嬰齊于蜀<hi>楚書公子自嬰齊始</hi>
　<hi>左傳</hi>宣公使求好于楚莊王卒宣公薨不克作好公即<lb/>
　位受盟于晉<hi>元年盟赤棘</hi>?晉伐齊衛人不行使于楚<hi>不聘</hi>
　<hi>楚</hi>而亦受盟于晉從于伐齊故楚令尹子重為陽橋<lb/>
　之役以救齊將起師子重曰君弱<hi>傳曰寡人生十年而喪先君共王即</hi>
　<hi>位至是二年蓋年十二三矣</hi>?臣不如先大夫師?而後可詩曰濟<lb/>
　濟多士文王以?<hi>詩大雅</hi>夫文王猶用??吾儕乎且<lb/>
<pb n="23b"/>
　先君莊王屬之曰無?以及?方莫如?恤其民而<lb/>
　善用之<hi>莊王臨終屬?臣之辭</hi>乃大?<hi>?民/?口</hi>己責<hi>棄逋/責</hi>逮鰥<hi>施及</hi>
　<hi>老鰥</hi>救乏赦罪悉師王卒盡行彭名御戎蔡景公為左<lb/>
　許靈公為右<hi>王卒盡行故王戎車亦行王不在不立戎右使御者居中令二君當左右之位</hi>
　二君弱皆?冠之冬楚師侵?遂侵我師于蜀<hi>公賂之而</hi>
　<hi>退故不書侵</hi>使臧孫?<hi>臧孫宣叔</hi>辭曰楚?而久固將退矣無<lb/>
　功而受名臣不敢<hi>不敢?受退楚名</hi>楚侵及陽橋孟孫請?<lb/>
　<hi>孟孫孟獻子</hi>賂之以執斲執鍼織紝皆百人<hi>執斲匠人執鍼女工織紝</hi>
<pb n="24a"/>
　<hi>織繒布者</hi>公衡為質<hi>公衡成公子</hi>以請盟楚人許平<lb/>
　<hi>穀梁傳</hi>楚無大夫其曰公子何也嬰齊亢也<lb/>
　　侵稱師著?也?稱嬰齊著公?楚大夫義各有<lb/>
　　所當也不書楚師侵伐何也蜀魯地楚師至蜀而<lb/>
　　公遽出迎故不成乎侵伐也以望國諸侯降班?<lb/>
　　列與蠻?之大夫?辱莫大焉故致賂納質皆略<lb/>
　　而不書以為不足書也季孫以逞一笑之憤辱國<lb/>
　　危君至此罪不容於誅矣<lb/>
<pb n="24b"/>
丙申公及楚人秦人宋人陳人?人鄭人齊人曹人邾<lb/>
人薛人鄫人盟于蜀<lb/>
　<hi>左傳</hi>十一月公及楚公子嬰齊蔡侯許男秦右大夫?<lb/>
　宋華元陳公孫??孫良夫鄭公子去疾及齊國之<lb/>
　大夫盟于蜀<hi>齊大夫不書其名非卿也</hi>卿不書匱盟也于是乎畏<lb/>
　晉而竊與楚盟故曰匱盟<hi>言匱乏而盟</hi>蔡侯許男不書乘<lb/>
　楚車也謂之失位<hi>?楚王車為左右是失位也卿不書則稱人諸侯不書皆不見經君</hi>
　<hi>臣之?</hi>君子曰位其不可不慎也乎蔡許之君一失其<lb/>
<pb n="25a"/>
　位不得列于諸侯?其下乎詩曰不?于位民之攸<lb/>
　塈<hi>詩大雅言在上者勤正其位則國安而民息塈息也</hi>其是之謂矣　楚師及<lb/>
　宋公衡逃歸臧宣叔曰衡父不忍數年之不宴<hi>宴樂也</hi>
　以棄魯國國?若之何誰居後之人必有任是夫<hi>居語</hi>
　<hi>辭言後人必有當此患</hi>國棄矣是行也晉辟楚畏其?也君子<lb/>
　曰?之不可以已也大夫為政猶以?克?明君而<lb/>
　善用其?乎大誓所謂商兆民離周十人同者?也<lb/>
　<hi>大誓周書民離則弱合則成?言殷以散亡周以?興</hi>
<pb n="25b"/>
　<hi>公羊傳</hi>此楚公子嬰齊也其稱人何得一貶焉爾<hi>得一貶者</hi>
　<hi>獨此一事得具見其惡故貶之爾</hi>
　<hi>穀梁傳</hi>楚其稱人何也于是而後公得其所也<hi>卑楚以尊公</hi>
　?與盟同月則地?不地盟不同月則地?地盟此<lb/>
　其地?地盟何也以公得其所申其事也今之屈向<lb/>
　之驕也<lb/>
　　楚人序於諸國之上主盟也薄宋之盟書?而此<lb/>
　　書公及何也薄宋皆楚盟諸侯而公??之此則<lb/>
<pb n="26a"/>
　　楚師壓境公汲汲欲與之盟又諸國皆大夫宜用<lb/>
　　以尊及卑之辭也?書公子嬰齊而盟書楚人何<lb/>
　　也使?書楚人則疑於楚卿貶稱人而不見望國<lb/>
　　之君屈下於楚大夫之辱盟書公子嬰齊而列序<lb/>
　　諸國之卿則疑於諸侯及大夫盟?之常辭而無<lb/>
　　以見楚大夫主盟公及諸國從楚之非義矣程子<lb/>
　　所謂?辭?義時措從宜者此類是也<lb/>
　<hi>附錄左傳</hi>晉侯使鞏朔獻齊?于周王弗見使單襄公辭<lb/>
<pb n="26b"/>
　焉曰蠻夷戎狄不式王命<hi>式用也</hi>淫湎?常王命伐之<lb/>
　則有獻?王親受而勞之所以懲不敬勸有功也兄<lb/>
　弟甥舅侵敗王略<hi>兄弟同姓國甥舅異姓國略經略法度</hi>王命伐之告<lb/>
　事而已不獻其功所以敬親暱禁淫慝也今叔父克<lb/>
　遂有功于齊<hi>克能也</hi>而不使命卿鎮撫王室所使?撫<lb/>
　余一人而鞏伯實?未有職司于王室<hi>大國三卿二卿命于天子</hi>
　<hi>鞏朔上軍大夫名位卑不?於王室</hi>又奸先王之禮<hi>謂獻齊?</hi>余雖欲于鞏<lb/>
　伯<hi>欲受其獻</hi>其敢廢舊典以忝叔父夫齊甥舅之國也<hi>齊世</hi>
<pb n="27a"/>
　　<hi>與周昏故曰甥舅</hi>而大師之後也?不亦淫從其欲以怒叔<lb/>
　　父抑豈不可諫誨士莊伯不能對<hi>莊伯鞏朔</hi>王使委于三<lb/>
　　吏<hi>委屬也三吏三公</hi>禮之如侯伯克敵使大夫告慶之禮降<lb/>
　　于卿禮一等王以鞏伯宴而私賄之使相告之曰非<lb/>
　　禮也勿籍<hi>相相禮者籍書也王畏晉故私宴賄以慰鞏朔</hi>
　<lb/>
　<lb/>
　<lb/>
<pb n="27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷三十一<lb/>
</p>
<p>
</p>
  </div>
</body>
</text>
</TEI>