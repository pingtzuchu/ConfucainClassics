<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="1a"/>
　欽定四庫全書<lb/>
日講春秋解義卷三十三<lb/>
　　成公<lb/>
　七年春王正月鼷鼠食郊牛角改卜牛鼷鼠又食其角<lb/>
　乃免牛<lb/>
　　<hi>榖梁傳</hi>不言日急辭也<hi>辭中促急不容日</hi>過有司也郊牛日展<lb/>
　　觓角而知傷<hi>觓球球然角?</hi>展道盡矣其所以備災之道不<lb/>
　　盡也改卜牛鼷鼠又食其角又有繼之辭也<hi>前已食故曰繼</hi>
<pb n="1b"/>
　　其緩辭也曰亡乎人矣非人之所能也所以免有司<lb/>
　　之過也乃免牛乃者亡乎人之辭也免牲者為之緇<lb/>
　　衣纁裳有司?端奉送至于南郊免牛亦然免牲不<lb/>
　　曰不郊免牛亦然<lb/>
　　　鼷鼠鼱鼩物之微者牛有力之畜何至為所食蓋<lb/>
　　　將祭之牲必繫於牢而設楅衡以制其角故不能<lb/>
　　　備鼠也始焉食角乃有司?於防伺既展其傷當<lb/>
　　　知所備而又食焉則非有司之過矣許氏翰曰小<lb/>
<pb n="2a"/>
　　害大下賊上食而又食三桓子孫相繼之象也宣<lb/>
　　公有虞三桓之志至成公始弗戒矣理或然也<lb/>
吳伐郯<hi>吳始見經</hi>
　<hi>左傳</hi>七年春吳伐郯郯成季文子曰中國不振旅蠻夷<lb/>
　入伐而莫之或恤無弔者也夫<hi>言中國不能相愍恤</hi>詩曰不弔<lb/>
　昊天亂靡有定其此之謂乎<hi>詩小雅刺在上者不能弔愍下民故號天告亂</hi>
　有上不弔其誰不受亂<hi>上謂霸主</hi>吾亡無日矣君子曰知<lb/>
　懼如是斯不亡矣<lb/>
<pb n="2b"/>
　　楚始見經以州舉繼以國舉吳始見經即以國舉<lb/>
　　繼乃稱人繼乃稱爵皆舊史之文聖人因之以著<lb/>
　　世變者也吳自壽夢得申公巫臣即為楚患至是<lb/>
　　伐郯兵連上國始見於春秋晉人?知通吳以制<lb/>
　　楚不知楚抑而吳興其患適相等耳<lb/>
　<hi>附?左傳</hi>鄭子良相成公以如晉見且拜師<hi>為楚伐鄭張本</hi>
夏五月曹伯來朝<lb/>
　<hi>左傳</hi>夏曹宣公來朝<lb/>
<pb n="3a"/>
　　曹與魯為兄弟之國徒以弱小僖文以後屢朝於<lb/>
　　魯而魯始終不聞報聘邦交之非禮?可見矣<lb/>
不郊猶三望<lb/>
　　經書猶三望者三僖三十一年書免牲而繫以猶<lb/>
　　三望不言不郊者免牲則不郊可知矣宣三年書<lb/>
　　牛死乃不郊而繫以猶三望蓋帝牛死或扳稷牛<lb/>
　　而用之必言不郊義乃不漏若此年?書免牛又<lb/>
　　書不郊因有閒事不可但言猶三望故以不郊起<lb/>
<pb n="3b"/>
　　之也<lb/>
秋楚公子嬰齊帥師伐鄭<lb/>
公?晉侯齊侯宋公?侯曹伯莒子邾子把伯救鄭八<lb/>
月戊辰同盟于馬陵<hi>馬陵杜注?地陽平元城縣東南有地名馬陵在今直隸大名府治</hi>
　<hi>東南</hi>
　<hi>左傳</hi>秋楚子重伐鄭師于氾<hi>氾杜注鄭地在襄城縣南</hi>諸侯救鄭鄭<lb/>
　共仲侯羽軍楚師<hi>二子鄭大夫</hi>囚鄖公鍾儀<hi>鍾儀楚鄖縣大夫</hi>獻<lb/>
　諸晉八月同盟于馬陵尋蟲牢之盟且莒服故也<hi>蟲牢</hi>
<pb n="4a"/>
　<hi>盟在五年莒本屬齊齊服故莒從之</hi>晉人以鍾儀歸囚諸軍府<hi>軍藏府也為九</hi>
　<hi>年晉侯見鍾儀張本</hi>
　　楚人頻年伐鄭橫暴憑陵之罪不待貶而見矣晉<lb/>
　　前此救鄭以大夫帥師今則國君親將合九國之<lb/>
　　君以揚軍聲故鄭恃此以不屈於楚盟蜀之後晉<lb/>
　　霸所以復延?有此耳故晉景之時書同盟者五<lb/>
　　蓋諸侯同懼楚氛之惡欲倚晉以自固而載書以<lb/>
　　是要言耳<lb/>
<pb n="4b"/>
公至自?<lb/>
　　諸侯?而楚師退故不以救鄭至<lb/>
吳入州來<hi>州來杜注楚邑淮南下蔡縣今江南?州北有蔡國城</hi>
　<hi>左傳</hi>楚圍宋之役<hi>在宣十四年</hi>師還子重請取于申呂以為<lb/>
　賞田王許之申公巫臣曰不可此申呂所以邑也是<lb/>
　以為賦以御北方若取之是無申呂也<hi>言申呂?此田成邑不得</hi>
　<hi>此田則無以出兵賦而二邑壞</hi>晉鄭必至于漢王乃止子重是以怨<lb/>
　巫臣子反欲取夏姬巫臣止之遂取以行子反亦怨<lb/>
<pb n="5a"/>
　之及共王即位子重子反殺巫臣之族子閻子蕩及<lb/>
　清尹弗忌及襄老之子黑要<hi>以夏姬故?怨黑要</hi>而分其室子<lb/>
　重取子閻之室使沈尹與王子罷分子蕩之室子反<lb/>
　取黑要與清尹之室巫臣自晉遺二子書曰爾以讒<lb/>
　慝貪惏事君而多殺不辜余必使爾罷于奔命以死<lb/>
　巫臣請使于吳晉侯許之吳子壽夢?之<hi>?夢季札父</hi>乃<lb/>
　通吳于晉以兩之一卒適吳?偏兩之一焉<hi>司馬法百人為</hi>
　<hi>卒二十五人為兩車九?為小偏十五?為大偏正義曰以兩之一謂將二十五人也又言卒謂更將百</hi>
<pb n="5b"/>
　<hi>人凡將一百二十五人適吳也?偏謂舍一偏之車九?也兩之一又?二十五人也蓋?九?車及一</hi>
　<hi>兩二十五人令吳習之</hi>與其射御?吳?車?之戰陳?之叛<lb/>
　楚<hi>先是吳嘗屬楚</hi>寘其子狐庸焉使為行人于吳吳始伐楚<lb/>
　伐巢伐徐<hi>巢徐楚屬國</hi>子重奔命<hi>救巢徐</hi>馬陵之?吳入州<lb/>
　來子重自鄭奔命<hi>因伐鄭而行</hi>子重子反于是乎一歲七<lb/>
　奔命蠻夷屬于楚者吳盡取之是以始大通吳于上<lb/>
　國<lb/>
　　州來楚之附庸迤北則魯迤南而西則楚楚控州<lb/>
<pb n="6a"/>
　　來則可以禦吳吳得之則可以窺楚晉之通吳亦<lb/>
　　制楚之善策然不能自彊於政治則楚雖罷敝而<lb/>
　　吳亦爭雄於齊晉矣書吳入州來?其始事也<lb/>
冬大雩<lb/>
　<hi>榖梁傳</hi>雩不月而時非之也冬無為雩也<lb/>
　　凡雩皆因旱而舉榖梁謂冬無為雩非也周之十<lb/>
　　月正夏之八月是時不雨能無雩乎<lb/>
?孫林父出奔晉<lb/>
<pb n="6b"/>
　<hi>左傳</hi>?定公惡孫林父冬孫林父出奔晉<hi>林父良夫之子</hi>?侯<lb/>
　如晉晉反戚焉<hi>戚林父邑林父出奔戚隨屬晉</hi>
　　孫氏世執?政而自結於晉之彊家故見惡於君<lb/>
　　遂挾地以奔晉為?患者幾四十年魯之季氏亦<lb/>
　　然晉君不能謹持操柄聽於彊家私庇諸侯之叛<lb/>
　　臣以致?獻魯昭窮於無告而不知晉社已陰移<lb/>
　　於六卿矣履霜堅冰由來者漸豈不信與<lb/>
八年春晉侯使韓穿來言汶陽之田歸之于齊<lb/>
<pb n="7a"/>
　<hi>左傳</hi>八年春晉侯使韓穿來言汶陽之田歸之于齊季<lb/>
　文子餞之私焉<hi>私與之言</hi>曰大國制義以為盟主是以諸<lb/>
　侯懷德畏討無有貳心謂汶陽之田敝邑之舊也而<lb/>
　用師于齊使歸諸敝邑今有二命曰歸諸齊信以行<lb/>
　義義以成命小國所望而懷也信不可知義無所立<lb/>
　四方諸侯其誰不解體詩曰女也不爽士貳其行士<lb/>
　也罔極二三其德<hi>爽差也極中也詩?風婦人怨夫不一其行?魯事晉猶女之事夫</hi>
　<hi>不敢過差而晉有罔極之心反二三其德</hi>七年之中一與一奪二三孰甚<lb/>
<pb n="7b"/>
　焉士之二三猶喪妃耦而?霸主霸主將德是以<hi>以用</hi>
　<hi>也</hi>而二三之其何以長有諸侯乎詩曰猶之未遠是<lb/>
　用大簡<hi>猶圖也簡諫也詩大雅言王者圖事不遠故用大道諫之</hi>行父懼晉之不<lb/>
　遠猶而失諸侯也是以敢私言之<lb/>
　<hi>公羊傳</hi>來言者何?辭也脅我使我歸之也曷為使我<lb/>
　歸之?之戰齊師大敗齊侯歸弔死視疾七年不飲<lb/>
　酒不食肉晉侯聞之曰嘻奈何使人之君七年不飲<lb/>
　酒不食肉請皆反其所取侵地<lb/>
<pb n="8a"/>
　<hi>榖梁傳</hi>于齊緩辭也不使盡我也<hi>若曰為之請歸不使晉制命于我</hi>
　　?之戰晉令於齊反魯侵地故以汶陽歸魯復有<lb/>
　　二命俾歸於齊義不足以宗諸侯矣然曰來言是<lb/>
　　尚未能必魯之聽從也而魯侯微弱遂以歸齊而<lb/>
　　不能保其何能國乎<lb/>
晉欒書帥師侵蔡<lb/>
　<hi>左傳</hi>晉欒書侵蔡<hi>六年未/得志故</hi>遂侵楚獲申驪<hi>申驪楚大夫</hi>楚師<lb/>
　之還也<hi>謂六年遇于繞角時</hi>晉侵沈獲沈子揖初從知范韓也<lb/>
<pb n="8b"/>
　<hi>知莊子范文子韓獻子</hi>君子曰從善如流宜哉<hi>宜有功也</hi>詩曰愷悌<lb/>
　君子遐不作人<hi>遐?也不語助作用也詩大雅言文王能遠用善人</hi>求善也夫<lb/>
　作人斯有功績矣是行也鄭伯將?晉師門于許東<lb/>
　門大獲焉<hi>過許見其無備因攻之</hi>
　　蔡逼於楚故自翟泉以後未嘗從諸侯?盟晉之<lb/>
　　侵蔡報楚之伐鄭也大國爭衡而小國受其敝可<lb/>
　　矜孰甚焉<lb/>
公孫嬰齊如莒<lb/>
<pb n="9a"/>
　<hi>左傳</hi>聲伯如莒逆也<hi>自為逆婦而書者因聘而逆</hi>
　　先儒謂行父如陳公孫?如牟嬰齊如莒皆因聘<lb/>
　　而請昏納婦春秋止書曰如不許其託公以遂私<lb/>
　　非也據經所書止聘問之恆詞治經者何由知其<lb/>
　　請昏納婦而得筆削之義乎蓋事本?細不宜登<lb/>
　　於策書而又無害於義故略之耳<lb/>
宋公使華元來聘<lb/>
　<hi>左傳</hi>宋華元來聘聘共姬也<hi>穆姜之女成公姊妹為宋共公夫人即伯姬也</hi>
<pb n="9b"/>
　　凡列國相聘必有事焉非專行聘禮也華元之來<lb/>
　　蓋圖昏爾<lb/>
夏宋公使公孫壽來納幣<lb/>
　<hi>左傳</hi>夏宋公使公孫壽來納幣禮也<hi>納幣應使卿</hi>
　<hi>公羊傳</hi>納幣不書此何以書?伯姬也<hi>伯姬守節逮火而死賢故詳?</hi>
　<hi>其禮</hi>
　　納幣不書此何以書納幣使卿非禮也春秋於共<lb/>
　　姬之歸宋自納幣致女以及三國來媵備載而無<lb/>
<pb n="10a"/>
　　遺雖以表共姬之賢亦以志其過禮其義?行而<lb/>
　　不相悖也<lb/>
晉殺其大夫趙同趙括<lb/>
　<hi>左傳</hi>晉趙莊姬為趙嬰之亡故譖之于晉侯<hi>趙嬰亡在五年</hi>曰<lb/>
　原屏將為亂欒郤為徵<hi>欒氏郤氏亦徵其為亂</hi>六月晉討趙同<lb/>
　趙括武從姬氏畜于公宮<hi>趙武莊姬之子莊姬晉成公女畜養也</hi>以其<lb/>
　田與祁奚韓厥言于晉侯曰成季之?宣孟之忠<hi>成季</hi>
　<hi>趙衰宣孟趙盾</hi>而無後為善者其懼矣三代之令王皆數百<lb/>
<pb n="10b"/>
　年保天之?夫豈無辟王?前哲以免也<hi>辟邪辟</hi>周書<lb/>
　曰不敢侮鰥寡所以明德也<hi>周書康誥言文王不侮鰥寡而德益明欲晉景</hi>
　<hi>恤趙孤以法文王</hi>乃立武而反其田焉<lb/>
　　不去其官殺無罪也稱國以殺君與當國大臣共<lb/>
　　主之也據左氏莊姬之譖由同括之逐趙嬰則殺<lb/>
　　無罪可知矣莊姬誣同括將為亂而欒郤為徵則<lb/>
　　忌害趙氏而共成是獄可知矣<lb/>
秋七月天子使召伯來賜公命<hi>賜公羊穀梁作錫錫命止此</hi>
<pb n="11a"/>
　<hi>左傳</hi>秋召桓公來賜公命<hi>桓公周卿士即召伯</hi>
　<hi>公羊傳</hi>其稱天子何元年春王正月正也其餘皆通矣<lb/>
　<hi>天王天子皆可通稱</hi>
　<hi>穀梁傳</hi>禮有受命無來錫命錫命非正也曰天子何也<lb/>
　曰見一稱也<hi>前此未有言天子者今言天子是更見一稱</hi>
　　成公即位八年而不入見既踰五服一朝之期又<lb/>
　　未嘗有敵愾獻功之事何為而來賜命哉天子僭<lb/>
　　賞而諸侯亦不以為德自是以後錫命亦不見於<lb/>
<pb n="11b"/>
　　經矣書天子或舊史從策命之文或傳寫誤也<lb/>
　<hi>附?左傳</hi>晉侯使申公巫臣如吳假道于莒與渠丘公立<lb/>
　于池上<hi>渠丘公莒子朱也渠丘杜注邑名莒縣有蘧里今屬山東青州府</hi>曰城已惡<lb/>
　莒子曰辟陋在夷其孰以我為虞<hi>虞度也</hi>對曰夫狡焉<lb/>
　思?封疆以利社稷者何國蔑有唯然故多大國矣<lb/>
　唯或思或縱也<hi>思謂思開封疆縱不設備</hi>勇夫重閉?國乎<hi>為明年莒</hi>
　<hi>潰傳</hi>
冬十月癸卯把叔姬卒<lb/>
<pb n="12a"/>
　<hi>左傳</hi>冬把叔姬卒來歸自把故書<lb/>
　　叔姬見出於把而來歸遂卒於魯但稱叔姬恐其<lb/>
　　同於未嫁之女故仍以把書書卒者為他日喪歸<lb/>
　　於把也<lb/>
晉侯使士燮來聘<lb/>
叔孫僑如?晉士燮齊人邾人伐郯<lb/>
　<hi>左傳</hi>晉士燮來聘言伐郯也以其事吳故<hi>七年郯與吳成</hi>公賂<lb/>
　之請緩師文子不可<hi>文子士燮</hi>曰君命無貳失信不立禮<lb/>
<pb n="12b"/>
　無加貨事無二成<hi>公私不兩成</hi>君後諸侯是寡君不得事<lb/>
　君也燮將復之季孫懼使宣伯帥師?伐郯<lb/>
　　郯之見伐於吳晉不能救及不得已而與吳成又<lb/>
　　帥諸侯以伐之晉不能制楚而徒欲服鄭不能制<lb/>
　　吳而反以責郯宜其不足以宗諸侯而魯人既知<lb/>
　　郯不當伐又屈於彊令而?師焉其不能立亦可<lb/>
　　知矣<lb/>
?人來媵<lb/>
<pb n="13a"/>
　<hi>左傳</hi>?人來媵共姬禮也凡諸侯嫁女同姓媵之異姓<lb/>
　則否<hi>必以同姓者參骨肉至親所以息陰訟</hi>
　<hi>公羊傳</hi>媵不書此何以書?伯姬也<lb/>
　<hi>榖梁傳</hi>媵淺事也不志此其志何也以伯姬之不得其<lb/>
　所故盡其事也<hi>不得其所謂災死也</hi>
　　媵伯姬也禮諸侯嫁女于諸侯以姪娣從?人來<lb/>
　　媵非失禮也以後此齊晉來媵踰諸侯一娶九女<lb/>
　　之制故備書以志非禮若以異姓不宜來媵為義<lb/>
<pb n="13b"/>
　　則但書齊媵可矣左氏之說非也<lb/>
九年春王正月把伯來逆叔姬之喪以歸<lb/>
　<hi>左傳</hi>九年春把桓公來逆叔姬之喪請之也<hi>魯請于把</hi>把叔<lb/>
　姬卒為把故也<hi>死而反葬故卒稱把</hi>逆叔姬為我也<hi>既棄而復逆其喪明</hi>
　<hi>為魯故</hi>
　<hi>公羊傳</hi>把伯曷為來逆叔姬之喪以歸?辭也脅而歸<lb/>
　之也<lb/>
　<hi>穀梁傳</hi>傳曰夫無逆出妻之喪而為之也<hi>言其不合為而為之故書</hi>
<pb n="14a"/>
　<hi>以見其非</hi>
　　出婦未反而逆其喪非禮也女嫁未三月而卒尚<lb/>
　　歸葬於女氏之黨?出而死於母家乎把伯以叔<lb/>
　　姬為賢則初不當出以為不賢則卒不當以歸二<lb/>
　　者必居其一矣觀其初出不敢直歸之魯先朝而<lb/>
　　後歸焉則懼魯可知其逆喪以歸必魯人脅之耳<lb/>
　　?女出而歸者三郯伯姬齊子叔姬皆不書卒以<lb/>
　　無異事法不宜書非謂把叔姬賢於二姬也<lb/>
<pb n="14b"/>
公?晉侯齊侯宋公?侯鄭伯曹伯莒子把伯同盟于<lb/>
蒲<hi>蒲杜注?地在長垣縣西南</hi>
　<hi>左傳</hi>為歸汶陽之田故諸侯貳于晉<hi>歸田在前年</hi>晉人懼?<lb/>
　于蒲以尋馬陵之盟<hi>馬陵盟在七年</hi>季文子謂范文子曰德<lb/>
　則不競尋盟何為范文子曰勤以撫之?以待之堅<lb/>
　強以御之明神以要之柔服而伐貳德之次也是行<lb/>
　也將始?吳吳人不至<hi>為十五年?鍾離?</hi>
　　晉人以諸侯皆貳故盟蒲以固結之然諸侯之貳<lb/>
<pb n="15a"/>
　　以晉制命不信復命魯以汶陽之田歸之于齊也<lb/>
　　已則無信而要人以信慮人之異而彊之同安能<lb/>
　　保其不異哉其書同盟蓋諸侯同懼楚而晉復懼<lb/>
　　諸侯之貳故載書以是要言耳<lb/>
公至自?<lb/>
二月伯姬歸于宋<lb/>
　<hi>左傳</hi>二月伯姬歸于宋<lb/>
　　前書納幣後書致女及三國來媵則伯姬之歸豈<lb/>
<pb n="15b"/>
　　得不書非以伯姬之賢而特書其歸也范氏甯謂<lb/>
　　逆者非卿不書以公孫壽納幣觀之逆不應使微<lb/>
　　者諸儒以為宋公親迎亦無可據姑發所疑俟治<lb/>
　　經者考焉<lb/>
　<hi>附?左傳</hi>楚人以重賂求鄭鄭伯?楚公子成于鄧<hi>為晉人執</hi>
　<hi>鄭伯傳</hi>
夏季孫行父如宋致女<lb/>
　<hi>左傳</hi>夏季文子如宋致女復命公享之賦韓奕之五章<lb/>
<pb n="16a"/>
　<hi>韓奕詩大雅其五章言蹶父嫁女于韓侯為女相所居莫如韓樂以?魯侯有蹶父之德宋公如韓侯宋</hi>
　<hi>土如韓樂</hi>穆姜出于房再拜曰<hi>穆姜伯姬毋聞文子言宋樂喜而出謝其行勞</hi>大<lb/>
　夫勤辱不忘先君以及嗣君施及未亡人先君猶有<lb/>
　望也敢拜大夫之重勤又賦?衣之卒章而入<hi>?衣詩邶</hi>
　<hi>風取其我思古人實獲我心?文子言得已意</hi>
　<hi>公羊傳</hi>未有言致女者此其言致女何?伯姬也<lb/>
　<hi>榖梁傳</hi>致者不致者也婦人在家制于父既嫁制于夫<lb/>
　如宋致女是以我盡之也<hi>刺已嫁而猶以父制盡之</hi>不正故不與<lb/>
<pb n="16b"/>
　?稱也<hi>?稱謂稱使</hi>逆者微故致女詳其事賢伯姬也<lb/>
　　禮婦人三月廟見而後稱婦父母使人聘問以致<lb/>
　　成婦禮謂之致女伯姬賢魯國重之故使卿致也<lb/>
晉人來媵<lb/>
　<hi>左傳</hi>晉人來媵禮也<lb/>
　<hi>公羊傳</hi>媵不書此何以書?伯姬也<lb/>
　<hi>榖梁傳</hi>媵淺事也不志此其志何也以伯姬之不得其<lb/>
　所故盡其事也<lb/>
<pb n="17a"/>
　　亦媵伯姬也伯姬賢聞於四鄰故諸國爭媵信其<lb/>
　　無?忌之行也<lb/>
秋七月丙子齊侯無野卒<lb/>
晉人執鄭伯<lb/>
晉欒書帥師伐鄭<lb/>
　<hi>左傳</hi>秋鄭伯如晉晉人討其貳于楚也執諸銅鞮<hi>銅鞮杜注</hi>
　<hi>晉?縣在上黨</hi>欒書伐鄭鄭人使伯蠲行成<hi>伯蠲鄭行人</hi>晉人殺<lb/>
　之非禮也兵交使在其間可也楚子重侵陳以救鄭<lb/>
<pb n="17b"/>
　<hi>陳與晉故</hi>
　<hi>榖梁傳</hi>不言戰以鄭伯也為尊者諱恥<hi>王師敗績于貿戎是也</hi>為<lb/>
　賢者諱過<hi>為齊桓諱滅項是也</hi>為親者諱疾<hi>欒書以鄭伯伐鄭不言戰是也鄭兄</hi>
　<hi>弟之國故曰親君臣交兵病莫大焉故曰疾</hi>
　<hi>附?左傳</hi>晉侯觀于軍府見鍾儀問之曰南冠而縶者誰<lb/>
　也<hi>南冠楚冠縶拘執</hi>有司對曰鄭人所獻楚囚也使稅之<hi>鄭獻</hi>
　<hi>鍾儀在七年稅解也</hi>召而弔之再拜稽首問其族對曰泠人也<lb/>
　<hi>泠人樂官</hi>公曰能樂乎對曰先父之職官也敢有二事<hi>言不</hi>
<pb n="18a"/>
　<hi>敢學他事</hi>使與之琴操南音<hi>南音楚聲</hi>公曰君王何如對曰非<lb/>
　小人之所得知也固問之對曰其為大子也師保奉<lb/>
　之以朝于嬰齊而夕于側也<hi>嬰齊令尹子重側司馬子反言其尊卿敬老</hi>
　不知其他公語范文子文子曰楚囚君子也言稱先<lb/>
　職不背本也樂操土風不忘舊也稱大子抑無私也<lb/>
　<hi>舍其近事而?稱少小以示性所自然明至誠</hi>名其二卿尊君也不背本仁<lb/>
　也不忘舊信也無私忠也尊君敏也仁以接事信以<lb/>
　守之忠以成之敏以行之事雖大必濟君盍歸之使<lb/>
<pb n="18b"/>
　合晉楚之成公從之重為之禮使歸求成<hi>為下十二月晉楚結</hi>
　<hi>成張本</hi>
　　鄭雖貪賂從楚猶朝於晉是未告?於晉也晉不<lb/>
　　能招攜以禮懷遠以德而拘其君伐其國戮其行<lb/>
　　成之使暴矣書人以執非霸討也殺伯蠲不書既<lb/>
　　執其君舉重而餘可略也楚侵陳以救鄭不書鄭<lb/>
　　無可救之善不與其救也<lb/>
冬十有一月葬齊頃公<lb/>
<pb n="19a"/>
楚公子嬰齊帥師伐莒庚申莒潰<lb/>
楚人入鄆<hi>鄆杜注莒?邑任公輔曰東鄆也</hi>
　<hi>左傳</hi>冬十一月楚子重自陳伐莒圍渠丘渠丘城惡?<lb/>
　潰奔莒戊申<hi>月六日</hi>楚入渠丘莒人囚楚公子平楚人<lb/>
　曰勿殺吾歸而俘莒人殺之楚師圍莒莒城亦惡庚<lb/>
　申<hi>月十八日</hi>莒潰楚遂入鄆莒無備故也<hi>終巫臣之言</hi>君子曰<lb/>
　恃陋而不備罪之大者也備豫不虞善之大者也莒<lb/>
　恃其陋而不修城郭浹辰之間而楚克其三都無備<lb/>
<pb n="19b"/>
　也夫<hi>浹辰十二日也</hi>詩曰雖有絲麻無棄菅蒯雖有姬姜無<lb/>
　棄蕉萃凡百君子莫不代匱言備之不可以已也<hi>逸詩</hi>
　<hi>也絲麻可為布帛菅蒯草之可用以織者姬姜大國女蕉萃陋賤之人</hi>
　<hi>榖梁傳</hi>其日莒雖夷狄猶中國也大夫潰莒而之楚是<lb/>
　以知其上為事也<hi>臣以叛君為事明君臣無道</hi>惡之故謹而日之<lb/>
　也<hi>潰例月甚之故日</hi>
　　守國之道以安民為本鑿池築城必民能效死而<lb/>
　　後可守也莒恃僻陋不修城郭致楚浹辰而克其<lb/>
<pb n="20a"/>
　　三都信無備矣然兵至而民逃其上則雖有金城<lb/>
　　湯池豈足恃哉楚之伐莒以救鄭也莒同馬陵及<lb/>
　　蒲之盟晉坐視其危而莫之恤而惡鄭之從楚執<lb/>
　　其君以伐其國何以為盟主乎<lb/>
秦人白狄伐晉<lb/>
　<hi>左傳</hi>秦人白狄伐晉諸侯貳故也<lb/>
　　自滅庸以來秦楚交合而同心以謀晉晉方爭鄭<lb/>
　　楚人伐莒以撓其東故秦與狄復攻其西使晉力<lb/>
<pb n="20b"/>
　　不能支而自屈也<lb/>
鄭人圍許<lb/>
　<hi>左傳</hi>鄭人圍許示晉不急君也<hi>此秋晉執鄭伯</hi>是則公孫申謀<lb/>
　之曰我出師以圍許為將改立君者而紓晉使<hi>紓緩也勿</hi>
　<hi>亟遣使詣晉示欲更立君</hi>晉必歸君<hi>為明年晉侯歸鄭伯張本</hi>
　　鄭以晉人執其君歸咎於許而圍之且使晉知執<lb/>
　　其君為無益而速歸之也晉不能制楚庇鄭而彊<lb/>
　　以非義相要諸侯皆貳即鄭豈可以力服耶<lb/>
<pb n="21a"/>
　城中城<lb/>
　　<hi>左傳</hi>城中城書時也<lb/>
　　<hi>榖梁傳</hi>城中城者非外民也<lb/>
　　　中城者郛之?宮之外也魯懲莒之無備而潰故<lb/>
　　　懼而城之夫諸侯守在四境故楚人城郢謀國者<lb/>
　　　以為憂至城中城則其為儆守也益微矣且設險<lb/>
　　　於城郭之?將獨保其戚屬乎故榖梁以為外民<lb/>
　　　也<lb/>
<pb n="21b"/>
　　<hi>附?左傳</hi>十二月楚子使公子辰如晉報鍾儀之使請修<lb/>
　　好結成<lb/>
　<lb/>
　<lb/>
　<lb/>
　<lb/>
　<lb/>
日講春秋解義卷三十三<lb/>
</p>
<p>
</p>
  </div>
</body>
</text>
</TEI>