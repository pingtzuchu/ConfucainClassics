<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>周易輯聞卷六</head> <lb/>
    <p>
<pb n="1a"/>
欽定四庫全書<lb/>
　周易輯聞卷六<lb/>
　　　　　　　　　　　宋　趙汝?　撰<lb/>
?<hi>離下震上</hi>
　於卦變為震重離於爻變為三陽爻卦?二四互<lb/>
　易而變卦以明動得名析為六爻二五上之?不明<lb/>
　者也昧者以陽明為主初三四之陽三為上所累故<lb/>
　初四互為之主九四位?不免見斗之闇六五雖?<lb/>
<pb n="1b"/>
　大君也求明者動而方?其吉為盛蓋物盛則蔽明<lb/>
　極易昏故爻義以明闇為吉凶其言遇言往言見言<lb/>
　來言覿處闇者貴於動而求明也<lb/>
雷電皆至豐君子以折獄致刑<lb/>
　震為雷離為電霆震之時電甫明而雷已擊故云皆<lb/>
　至震擊雷聲之大者也故為豐之象折獄者弊獄之<lb/>
　成致刑者致刑之用皆斷決之義所以體震擊之威<lb/>
　也死者斷者聖人豈能生且續?而為是斷決之政<lb/>
<pb n="2a"/>
　辟以止辟不得已也唯不得已故明罰?法警之有<lb/>
　其素赦過宥罪?之有其時獄不可留而死可緩情<lb/>
　苟未得?敢折也必如是生之不能釋之不可然後<lb/>
　折之致之以濟?化之不及其敢淫刑鬻獄且以為<lb/>
　戲怒之資邪<lb/>
豐亨王假之勿憂宜日中<lb/>
　雷電為天威之大故卦名豐<lb/>
　物之大者行必通地之大者勢必通治之大者化必<lb/>
<pb n="2b"/>
　通唯豐故亨假至也言王者當有以至其大也豐大<lb/>
　之時衰削兆焉固所?憂徒憂果何為者?長若大<lb/>
　明之中天而後豐可保<lb/>
豐大也明以動故豐王假之尚大也勿憂宜日中宜照<lb/>
天下也日中則昃月盈則食天地盈?與時消息而況<lb/>
於人乎況於鬼神乎<lb/>
　豐之為大訓詁之學也曷為而訓之四方之言語不<lb/>
　同古今之習尚亦異訓之所以通古今一四方也豐<lb/>
<pb n="3a"/>
　之義在中古固已明至夫子時則不容不訓為大此<lb/>
　?經之例也卦之名由於明動離明在下動而上升<lb/>
　至午之中則大明當天豐之義也幅?至廣民物至<lb/>
　繁王者而欲統綏牧御皆在吾仁愛之?固非淺智<lb/>
　狹量所能周亦非小小規制所能範圍王之假之尚<lb/>
　於大也中天下而立以君臨六合必如大明當天臨<lb/>
　照?偏而後能洞察治忽之幾防微杜漸使豐功大<lb/>
　業不淪於卑隘時至于豐猶日之中月之盈也日中<lb/>
<pb n="3b"/>
　不能不<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈不能不食盛衰之倚伏盈?之代謝<lb/>
　天地運化猶與時而消息況於人而不謹日中之戒<lb/>
　乎況於鬼神而?害盈福謙之理乎人曰日中則吳<lb/>
　信矣月三五而盈終?亦十二食乎曰月不行?道<lb/>
　雖望亦不正對於日常有分毫之虧三五而盈言其<lb/>
　?耳唯?交於?道始與日正對然已入食限矣故<lb/>
　甫盈即食<lb/>
初九遇其配主雖旬?咎往有尚<lb/>
<pb n="4a"/>
　配者初陽而四?自下配上如妻配夫主猶為主所<lb/>
　主如主?讎由非若睽之遇主以為君主也配主指<lb/>
　九四旬周?之義十日周為旬書至于旬時翟方進<lb/>
　?旬?滿?也往行也尚嘉尚也<lb/>
　初為明之始明未大也明未大而與四位應往而遇<lb/>
　之為我之主以充我之明雖與之周旋至于浹日而<lb/>
　?咎其往也不徒往蓋有足嘉尚者初以遇四而往<lb/>
　有尚四以遇初而吉行<lb/>
<pb n="4b"/>
雖旬?咎過旬災也<lb/>
　初之遇為配主而已儻踰旬而不知變則過於明而<lb/>
　有<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>食之災<lb/>
六二豐其蔀日中見斗往得疑疾有孚?若吉<lb/>
　蔀古書?訓至顧野王始訓覆亦祖輔嗣之說今姑<lb/>
　從之豐其蔀大有所覆蔽也日中通言晝非止午中<lb/>
　星本晝夜明晝則爍於日而不見日者陽之陽也或<lb/>
　食而幾既則星斗燦然斗者?之陽也體大故先見<lb/>
<pb n="5a"/>
　次乃盡見小星疑疾昏?所致孔子送?日有食之<lb/>
　曰安知其不見星也老?曰止哭以待變以昏而疑<lb/>
　也有孚晝雖晦而心自交信也<lb/>
　六二本中?而明析一爻而論則失所麗而晦若有<lb/>
　大覆吾明者斯時而有行必以迷衒而得疾然與五<lb/>
　位應?同彼此交信能開?我之蒙蔽是以吉也<lb/>
有孚?若吉信以?志也<lb/>
　疾得於境之疑孚?於志之信今有同行於晦冥之<lb/>
<pb n="5b"/>
　塗東西瞀如夷險莫辨其一人先焉左云則左右云<lb/>
　則右?他交信有素足以?其志雖有大覆蔽不害<lb/>
　心地之明也<lb/>
九三豐其沛日中見沬折其右肱?咎<lb/>
　沛讀如沛然下雨沬昏昧雨甚而晝昏也陽為右?<lb/>
　為左肱上體之動者九三之象<lb/>
　九三日之<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>矣又與上六位應乃有豐沛見沬之象<lb/>
　視見斗者闇抑甚矣運動而適致右肱之折雖廢而<lb/>
<pb n="6a"/>
　不可用乃?冥行之咎此莊周所以有瓦全玉?之<lb/>
　喻<lb/>
豐其沛不可大事也折其右肱終不可用也<lb/>
　斗為帝車斡旋元化夜行而迷東西者視斗杓而悟<lb/>
　二之見之猶有攸賴今三乃白晝霾曀跬?之閒即<lb/>
　不可辨若何而可為大事手之運動右為主今?折<lb/>
　又豈止不可大事邪終亦不足為用矣<lb/>
九四豐其蔀日中見斗遇其夷主吉<lb/>
<pb n="6b"/>
　豐蔀見斗義見六二夷?等也鄭伯曰夷於九縣夷<lb/>
　主謂初九在下<lb/>
　九雖陽而位則?故覆蔽之象與二同四比於五故<lb/>
　見斗亦同四既昏昧昧必求明下遇於初以為之主<lb/>
　猶行於昏冥之中而得所主則吉殆不吉中之吉與<lb/>
　他吉不同<lb/>
豐其蔀位不當也日中見斗幽不明也遇其夷主吉行<lb/>
也<lb/>
<pb n="7a"/>
　以九居四陽蔽於?為位不當覆昧固應爾也晝不<lb/>
　見日而見斗是為非所?見而見者幽晦不明之故<lb/>
　也遇主而吉可因以行而後得免於昏迷之憂<lb/>
六五來章有慶譽吉<lb/>
　來諸爻?聚於五也章明也書俊民用章慶譽美譽<lb/>
　也六五明動而至大君之位猶大明臨照勿有憂也<lb/>
　諸爻或見斗或見沬豈日果闇而斗反明邪日之食<lb/>
　也為月所掩人目不眩於太陽之暉故因見斗若日<lb/>
<pb n="7b"/>
　光在天未嘗晦也離明之動至五而顯然在上諸爻<lb/>
　之昏者皆?求明於我以我昭昭使人昭昭慶譽而<lb/>
　吉獨盛於諸卦不亦?乎<lb/>
六五之吉有慶也<lb/>
　爻言慶譽吉釋爻言吉有慶互文以明其盛也<lb/>
上六豐其屋蔀其家闚其??其?人三?不覿凶<lb/>
　豐屋大其屋也蔀家覆其家也爾雅室?為家闚義<lb/>
　見觀?半門也堂室中之門?寂也三?天運一變<lb/>
<pb n="8a"/>
　覿見也<lb/>
　六居極上為峻宇之象?位皆?蔽障於?之象凡<lb/>
　?室貴於納陽明之光乃可聚國族以居今有闚其<lb/>
　堂室之閒者而?昧若此?然?居人焉雖天運且<lb/>
　更而終?所見凶可知矣今富貴之家崇廣其第宅<lb/>
　重檐複屋珠箔綺?交映非不宏且麗也主人者又<lb/>
　深居簡出若與世?或鬼物瞰之或僑寓矮屋幾類<lb/>
　?人蹟者觀此可以鑒矣<lb/>
<pb n="8b"/>
豐其屋天際翔也闚其??其?人自藏也<lb/>
　翔者如翬斯飛之義漢武作通天之臺欲上入霄漢<lb/>
　翔於天際而不知止然千門萬?豈能常游處其間<lb/>
　自藏云者豐屋蔀家非人蔽之實自匿耳<lb/>
?<hi>艮下離上</hi>
　於卦變為離重艮於爻變為三?爻卦?三五互<lb/>
　易而變初出門之始也二已在塗而暫休者也三剛<lb/>
　躁而疾趨者也四中道久止而思歸者也上塗窮而<lb/>
<pb n="9a"/>
　不得返者也旅況備於此矣五君位以射雉寓旅之<lb/>
　喻舉用天下之為旅者也其臧否以爻之剛柔斷之<lb/>
山上有火旅君子以明慎用刑而不留獄<lb/>
　艮為山離為火火煬則宅於?冶則宅於爐在山則<lb/>
　野燒之暫猶旅寓耳故為旅之象離?為明艮止為<lb/>
　慎君子體之明慎於用刑而不留獄蓋獄者人所旅<lb/>
　也不留獄不使久處其中也用刑固貴於明然明者<lb/>
　未必慎慎者或留獄明矣慎矣而淹延不決雖明猶<lb/>
<pb n="9b"/>
　闇也雖慎反害也後世之主刑獄者智不足以察姦<lb/>
　威不足以戢吏是非易位?枉莫伸者昧聖人之明<lb/>
　任情喜怒率意出入者悖聖人之謹甚而?黨株連<lb/>
　?年彌?瘐死而後已聞不留獄之訓可不懼哉<lb/>
旅小亨旅貞吉<lb/>
　火非宅於山者故卦名旅<lb/>
　小指?謂六五也人固不能不旅處之得正雖旅亦<lb/>
　吉<lb/>
<pb n="10a"/>
旅小亨柔得中乎外而順乎剛止而麗乎明是以小亨<lb/>
旅貞吉也旅之時義大矣哉<lb/>
　小者何由而亨六三之柔上為六五得外卦之中而<lb/>
　下順乎九四九三之剛也旅而在外不唯疾徐進止<lb/>
　皆貴乎得中而於剛柔為尤甚旅不能?所託我質<lb/>
　柔矣當順撫乎紀綱之僕而後外侮不侵此旅行之<lb/>
　道也旅不能不暫止必行李明白所主端人而後關<lb/>
　譏?阻此旅止之道也行則順乎剛止則麗乎明斯<lb/>
<pb n="10b"/>
　為旅道之正而卦之所由以吉也自非天子時守諸<lb/>
　侯朝聘其他何莫非旅能審其時正其義則太公旅<lb/>
　海?而為王者師孔孟旅列國而道以行下焉如百<lb/>
　里奚申包胥之徒皆能強國濟難以顯其名其時義<lb/>
　顧不大哉<lb/>
初六旅瑣瑣斯其所取災<lb/>
　瑣小也瑣瑣小而又小也災吉之反也<lb/>
　凡旅必有所志志者旅之大體也士君子之旅志於<lb/>
<pb n="11a"/>
　行道商賈之旅志於懋遷旅之初不能識其大者而<lb/>
　較錐刀之小利計瑣尾之末節人將咸厭且怒斯固<lb/>
　自取其災非適爾而得也<lb/>
旅瑣瑣志窮災也<lb/>
　初為出行之始未嘗旅況唯見童僕車馬囊橐扉屨<lb/>
　之事紛乎在前乃瑣瑣屑屑錙較而寸量之志窮於<lb/>
　此所以災也<lb/>
六二旅即次?其資得童僕貞<lb/>
<pb n="11b"/>
　即就也次造次暫止之所也?者卷?深藏所固有<lb/>
　也資貨財也得童僕非本有而得之也<lb/>
　六二?當其位猶行旅之就所止也資貨旅之命脈<lb/>
　二則?而有之童僕旅之爪牙二則攬而得之旅之<lb/>
　善莫善於此儻恃裹囊之富臣?之強則失其正而<lb/>
　災及之<lb/>
得童僕貞終?尤也<lb/>
　二之得必有喪之者得之以道雖其終?我尤者得<lb/>
<pb n="12a"/>
　正故也<lb/>
九三旅焚其次喪其童僕貞厲<lb/>
　焚猶濟河焚舟焚舟者?事於舟焚次者?事於次<lb/>
　貞厲正乎厲也<lb/>
　九三為艮止之主本能止也乃位?勢孤肆其重剛<lb/>
　唯務速行不復為休舍之計焚次而趨徒御驚矣?<lb/>
　乎危也<lb/>
旅焚其次亦以傷矣以旅與下其義喪也<lb/>
<pb n="12b"/>
　人不得安於家而安於次非得已也今又焚之已可<lb/>
　傷矣夫旅由我非由童僕我能撫之使安焉如家始<lb/>
　肯?其主乃不能安之致彼有不堪行旅之心是以<lb/>
　旅之不安者與其下則僕痡馬瘏雖?棄僕之心其<lb/>
　義則應喪也<lb/>
九四旅于處得其資斧我心不快<lb/>
　詩公劉于時處處于時廬旅處蓋旅之對資潤身之<lb/>
　具斧斷決之喻九四陽剛故言斧<lb/>
<pb n="13a"/>
　旅而言處旅于此因處于此也資以潤身斧以斷事<lb/>
　旅而兼得?羈窶之愁?狐惑之患若可安矣然旅<lb/>
　貴於行行則進可以?退可以歸今捐親戚棄墳墓<lb/>
　僑寄於異?寧不動故山之思是猶有不快於心者<lb/>
旅于處未得位也得其資斧心未快也<lb/>
　以六居四?也九而居之於位為未得旅而暫止?<lb/>
　也今而久居於義為未安雖有資斧之得中心則未<lb/>
　快也<lb/>
<pb n="13b"/>
六五射雉一矢亡終以譽命<lb/>
　雉文禽離之象一矢亡以一矢亡之不煩再?也終<lb/>
　要其終也譽者稱譽命者爵命<lb/>
　射侯者于圃射雉者于郊郊旅之所也一?命中遂<lb/>
　以得雉此以藝為旅乍出即返不離其家室者也五<lb/>
　為君王者?外不可以言旅故象以射雉猶人主得<lb/>
　文明之位而以譽命終之也譽有善命有?使天下<lb/>
　之賢皆旅進於王朝以成文明之治故曰旅之時義<lb/>
<pb n="14a"/>
　大矣哉<lb/>
終以譽命上逮也<lb/>
　上六五也逮及也六五以譽命及乎下也<lb/>
上九鳥焚其巢旅人先笑後號咷喪牛于易凶<lb/>
　鳥?飛之物巢居之?者焚離火之象上言鳥故言<lb/>
　旅人以為?笑喜說也號咷哀號也牛順獸離之象<lb/>
　易平也<lb/>
　飛者至上而極行者至此而止巢鳥所安也鳥務?<lb/>
<pb n="14b"/>
　飛而不知息人務?征而不知歸皆自棄其所安也<lb/>
　旅人先以務行為喜後以塗窮而哀秉剛而不知變<lb/>
　失柔順之道夫子以順剛麗明為正吉此爻反是?<lb/>
　其凶也漢成河平二年二月泰山山桑谷?焚其巢<lb/>
　唐僖光?二年七月中條山鵲焚其巢三年七月鵲<lb/>
　復焚巢作易聖人姑以焚巢立象後世乃真有其事<lb/>
　?有幽深?邇遂知?物信?<lb/>
以旅在上其義焚也喪牛于易終莫之聞也<lb/>
<pb n="15a"/>
　鳥豈甘焚其巢者旅而極上義當焚也蓬轉萍漂之<lb/>
　蹤已不足立名於當世況失柔順之道塗窮而莫之<lb/>
　返斯人也終亦泯?而?聞固譽命之所不及也<lb/>
?<hi>巽下巽上</hi>
　於卦變為巽重巽於爻變為二?爻卦?二四互<lb/>
　易而變二柔下進故四剛巽之初之柔進銳二之巽<lb/>
　?也四之柔得位上??而猶巽之不已甚乎三五<lb/>
　同功而異位三頻巽五用巽之主也<lb/>
<pb n="15b"/>
隨風巽君子以申命行事<lb/>
　巽為風重巽故曰隨風風天之號令也時當秋冬之<lb/>
　交冬春之際必有長風?日綿夜然後能變涼為寒<lb/>
　舒肅殺為融和隨風之力也播告之修王者之命令<lb/>
　也四方??人情之利病不同一命之未必?孚申<lb/>
　命之而後事行觀盤庚康誥多士諸書至于再至于<lb/>
　三勤懇不已遷亳化商之事卒以有行申命之功也<lb/>
巽小亨利有攸往利見大人<lb/>
<pb n="16a"/>
　一?生於下二陽巽之于上卦重而?他義故仍經<lb/>
　卦之名曰巽<lb/>
　小指二?也卦以剛爻得名彖以柔爻立義柔為卦<lb/>
　主也?生而陽巽之故亨亨則?有攸往往則?見<lb/>
　大人大人九五也<lb/>
重巽以申命剛巽乎中正而志行柔皆順乎剛是以小<lb/>
亨利有攸往利見大人<lb/>
　重巽以申命言卦義剛巽乎中正指二五柔皆順乎<lb/>
<pb n="16b"/>
　剛指初四重巽者申命之象申命者行事之本卦本<lb/>
　乾體一柔下生剛有巽之之象剛雖巽柔猶居二五<lb/>
　中正之位柔既已生皆在二五之下有順剛之象柔<lb/>
　之至勢必陵剛君子體消息盈?之理姑巽其?不<lb/>
　與之角故得據中正之權行御柔之志是剛善於自<lb/>
　處也柔不以剛之見巽易其卑順之操是柔亦善於<lb/>
　自處也柔已亨矣利有攸往矣聖人猶戒其宗主乎<lb/>
　九五是以柔雖長而免?廬之災剛巽之訓為君子<lb/>
<pb n="17a"/>
　謀也見大人之訓為小人謀也為小人謀所以右君<lb/>
　子歟<lb/>
初六進退利武人之貞<lb/>
　進退乍進乍退也利?也武人性之果決者也貞正<lb/>
　也致剛之巽者柔也柔以剛巽之則欲進然不敢犯<lb/>
　剛復欲退進退兩難次且不斷然位已至此唯當剛<lb/>
　果決於有行聖人非誘?柔之進也以喻時乎當進<lb/>
　者不?狐疑猶豫而中止武人用以正則為致命死<lb/>
<pb n="17b"/>
　敵不正則為奸命暴亂故復以正戒之<lb/>
進退志疑也利武人之貞志治也<lb/>
　治與疑對魏顆曰疾病則亂吾從其治是也志疑而<lb/>
　不決故進退靡定志治而不亂故決於行<lb/>
九二巽在?下用史巫紛若吉?咎<lb/>
　巽指九謂剛巽柔凡剛爻皆言巽吉者尊上坐于?<lb/>
　卑者拜跪于?下大宗伯大史掌祭祀之禮書司巫<lb/>
　掌袚除請禱之事紛若猶言紛如謂雜用<lb/>
<pb n="18a"/>
　陽尊而?卑陽?據?今欲巽柔以卑自處故有?<lb/>
　下之象然於理不可於心不決未免即人而決之用<lb/>
　史可?用巫用巫而復用史疑深慮?紛然雜用莫<lb/>
　適于一而反獲吉者謹之審之不嫌於過詳?初方<lb/>
　順我儻可免巽何必輕往參稽史巫之?庶可得吉<lb/>
　吉則?所過咎矣<lb/>
紛若之吉得中也<lb/>
　九二剛巽乎中者也故史巫雖紛然而能斟酌乎巽<lb/>
<pb n="18b"/>
　否之閒是以吉也<lb/>
九三頻巽吝<lb/>
　頻者既巽復巽猶頻復也吝小疵也<lb/>
　巽貴乎中正二當柔進之衝?下之巽雖巽而中也<lb/>
　三視初已隔於二柔不至於見陵似可?巽以重剛<lb/>
　而不中乃巽而不已失已云甚自取其吝者也<lb/>
頻巽之吝志窮也<lb/>
　三雖為下卦之終而上卦可續乃頻巽如許是道未<lb/>
<pb n="19a"/>
　窮而志先窮也志疑者可以治救之志窮則有吝而<lb/>
　已<lb/>
六四悔亡田獲三品<lb/>
　悔亡有悔而亡田獵也三品乾豆?客君庖<lb/>
　柔進而漸?悔也今得位而當雖有浸長之悔而可<lb/>
　亡也用以田獵禽獲其富猶之柔自下而進位居近<lb/>
　君而得上下之心可謂善於處時者也<lb/>
田獲三品有功也<lb/>
<pb n="19b"/>
　田者志於得三品之獲於田為有功<lb/>
九五貞吉悔亡?不利?初有終先庚三日後庚三日<lb/>
吉<lb/>
　貞正也正則吉悔亡同六四利?也?初巽也有終<lb/>
　不終巽也虞書乃?載歌?載即申重也甲乙丙丁<lb/>
　為東南戊己位乎中庚辛壬癸為西北以庚續丁故<lb/>
　庚有申續義先三日下卦後三日上卦<lb/>
　剛巽乎中正二中而已五中而又正者也有大人之<lb/>
<pb n="20a"/>
　?居大君之位守正得吉?柔見?之悔可亡當是<lb/>
　時何不利之有初以柔見?而欲巽?初也六四之<lb/>
　柔能順乎剛有終也於是修明其政令以申儆?聽<lb/>
　先三日而未孚復申以後三日重巽申命之義也五<lb/>
　不必巽而行重巽之權以御二柔?其吉也<lb/>
九五之吉位正中也<lb/>
　九五故正中<lb/>
上九巽在?下喪其資斧貞凶<lb/>
<pb n="20b"/>
　?下同九二資貨財也陽實之象斧斷決也剛之象<lb/>
　貞正也凶吉之反<lb/>
　二之巽不得已也上居不?之地不際乎柔乃猶?<lb/>
　九二之巽是過乎巽也失陽之體為喪資失剛之斷<lb/>
　為喪斧若是則正入乎凶矣<lb/>
巽在?下上窮也喪其資斧正乎凶也<lb/>
　二得中而不過故吉極上而巽自取其窮正乎凶者<lb/>
　正入乎凶?復他辭<lb/>
<pb n="21a"/>
?<hi>?下?上</hi>
　於卦變為?重?於爻變為二?爻卦?二上初<lb/>
　三互易而變合六爻則剛中而柔外剛中以立體柔<lb/>
　外以致說析之則三上偏柔而失其體說不以正者<lb/>
　也四剛則善矣五不言?君不可心乎說心乎說則<lb/>
　害者紛至可勝遏哉諸爻皆有義而?象辭亦簡嚴<lb/>
　與他卦異<lb/>
麗澤?君子以朋友講習<lb/>
<pb n="21b"/>
　麗附也卦之二剛陽實地之象一柔??水之象水<lb/>
　在地中為泉在地上為澤荀首曰川壅為澤兩?胥<lb/>
　麗故曰麗澤天下之物唯水與地未嘗暫離況兩澤<lb/>
　胥麗乎一澤有時而竭說物之功有限兩澤胥麗則<lb/>
　潤澤交浹其說?疆君子體之資朋尚友胥與講習<lb/>
　求?益其所未能必如兩澤之親麗情交意密日進<lb/>
　月積毋斷織毋自畫然後漸漬膏沐有緝熙光明之<lb/>
　功蓋不止以得友為說也講謂講明習謂服習<lb/>
<pb n="22a"/>
?亨利貞<lb/>
　一?居二陽之上必胥說而後能兩?自重故仍經<lb/>
　卦之名<lb/>
　?說之蔽易邪故專以利貞戒之<lb/>
?說也剛中而柔外說以利貞是以順乎天而應乎人<lb/>
說以先民民忘其勞說以犯難民忘其死說之大民勸<lb/>
矣哉<lb/>
　卦以象得名說者象之義坎流則氣行故能通?止<lb/>
<pb n="22b"/>
　則氣聚故能養物得所養而說故曰?說也剛中指<lb/>
　二五柔外指三上此固六爻之?然以已而說人與<lb/>
　說人之從已皆足為?之累必有剛正者為主於中<lb/>
　而以柔?順說於外剛中則不失已柔外則不忤物<lb/>
　如是亦可以說矣然人情不難於說而難於正說之<lb/>
　道利於正而惡於邪說以正者天以?私覆萬物我<lb/>
　秉道而人自說?事於違道以干譽可以順天之理<lb/>
　人以惠養望人主所欲與聚所惡勿施?事於枉已<lb/>
<pb n="23a"/>
　以求說可以應人之欲凡是皆正之自出所以釋利<lb/>
　貞之旨也夫人孰不喜逸而辟勞樂生而惡死文王<lb/>
　之臺沼唯與民皆樂之意先入乎人心則庶民攻之<lb/>
　不日成之民非說勞也說有甚於勞而忘之也湯武<lb/>
　弔伐之仁若時雨降則東征西怨不期而?民非說<lb/>
　死也說有甚於生而忘之也說之功用如是其大民<lb/>
　之勸之非力邀而?制者不曰勸民而曰民勸民說<lb/>
　而?俟於勸也寧若魯莊之戰以小惠靳靳焉求於<lb/>
<pb n="23b"/>
　民哉<lb/>
初九和?吉<lb/>
　和在說先初之象<lb/>
　初以剛履剛暴戾陵物物且乖怨說何由生唯退然<lb/>
　謙下不以剛先人則物我?忤而情志和情志和而<lb/>
　說出於由衷視脅肩諂笑而心不然者有閒矣是以<lb/>
　吉<lb/>
和?之吉行未疑也<lb/>
<pb n="24a"/>
　初比乎二以剛遇剛不際乎柔行而胥說未有閒之<lb/>
　者奚疑之有<lb/>
九二孚?吉悔亡<lb/>
　孚疑之反謂與三交信也悔亡有悔而亡也<lb/>
　九二際乎成卦之柔剛柔交信以為說?之吉也然<lb/>
　三方有凶而我比之寧能?悔幸以剛中能存其在<lb/>
　我者而後悔可亡剛柔交際之難如此<lb/>
孚?之吉信志也<lb/>
<pb n="24b"/>
　六乘三為不當二之比之于其?非于其位故其交<lb/>
　孚以志不以?此得吉之由也不然說不以正又何<lb/>
　吉乎<lb/>
六三??凶<lb/>
　來者由外而?<lb/>
　?貴剛中苟能守正則志同道合雖不即人人將即<lb/>
　我自有交說之理六三不剛不中來而求說於二失<lb/>
　已以媚人人必見拒以斯為說凶之道也<lb/>
<pb n="25a"/>
來?之凶位不當也<lb/>
　柔居剛位為不當<lb/>
九四商?未寧介疾有喜<lb/>
　商謀度也介剛介也疾?陽不和之證<lb/>
　九為剛??得?說之正位適居柔上仰九五之剛<lb/>
　尊於義當?俯比六三之柔佞於情不能不說?否<lb/>
　兩疑難於自決於是商略謀度而不自安儻能介然<lb/>
　特立說而?五雖未免見疾於三然自有可喜者存<lb/>
<pb n="25b"/>
　也<lb/>
九四之喜有慶也<lb/>
　九四商略以為說此爻之體也聖人以介疾藥之使<lb/>
　其決意從五則君臣同?喜且有慶矣慶盛於喜聖<lb/>
　人誘人為善之機也<lb/>
九五孚于?有厲<lb/>
　剝者柔變剛之稱<lb/>
　?至六五止??之大君也今之上六雖非若??<lb/>
<pb n="26a"/>
　之盛然位?而說極足以衒惑人心指之曰?甚其<lb/>
　惡也五適與交際因而交信雖以剛中不能?厲故<lb/>
　言孚不言?此與履九五之義略同<lb/>
孚于?位正當也<lb/>
　上之柔佞方引人以為說五可與之有孚者以位正<lb/>
　而?當也<lb/>
上六引?<lb/>
　引扳援也<lb/>
<pb n="26b"/>
　三為下?之主上為上?之主上六柔而已亢援人<lb/>
　以使說視六三直不百?耳不當位者以己說人位<lb/>
　當者引人說己失己不甚故免於凶<lb/>
上六引?未光也<lb/>
　上六鑒六三之凶不復即人乃要人之我說律以心<lb/>
　說誠服者未為光明也<lb/>
?<hi>坎下巽上</hi>
　於卦變為巽重坎於爻變為三?爻卦?二四互<lb/>
<pb n="27a"/>
　易而變卦之未變?陽皆駢聚而流通迨其變陽雖<lb/>
　閒?之中而受陷?雖入陽之下而睽隔故六爻皆<lb/>
　以渙釋取義?宗乎四初倚陽以上舉三則密比乎<lb/>
　四者也陽宗乎五二奔而從之上則知分而引辟者<lb/>
　也是以六爻上者吉次者?咎?悔又次者悔亡<lb/>
風行水上渙先王以享于帝立廟<lb/>
　巽為風坎為水坎北方卦冰壯之時東風吹拂其上<lb/>
　則渙然冰釋詩溱與洧方渙渙兮箋云仲春之月冰<lb/>
<pb n="27b"/>
　以釋水則渙渙然享帝享上帝也立廟祀祖考也渙<lb/>
　者浹洽融液之義先王平居忱與天一以之享帝則<lb/>
　精祲潛交真可渾融而?閒立廟以祀其先亦然享<lb/>
　帝不言廟者享于郊不于廟也立廟不言祖考者言<lb/>
　廟則祀祖考之所與享帝互文也釋濟川則巽為木<lb/>
　釋渙液則巽為風各適其?也<lb/>
渙亨王假有廟利?大川利貞<lb/>
　巽風渙坎水故卦名渙<lb/>
<pb n="28a"/>
　閉塞凝沍而遇解凍之風渙則亨也假至也王者能<lb/>
　至有廟之道必有純忱與祖考浹洽者也巽風融液<lb/>
　嚴冬之候冰釋而舟楫可適故利?也利貞利於正<lb/>
　也<lb/>
渙亨剛來而不窮柔得位乎外而上同王假有廟王乃<lb/>
在中也利?大川?木有功也<lb/>
　卦由?變九四之剛?為九二而居坎中流動演<lb/>
　迤有不?晝夜之功是為不窮也六二之柔往為六<lb/>
<pb n="28b"/>
　四得位乎外卦方其在下?當其位今進乎上當位<lb/>
　則同遂成巽坎之象此卦之所以亨也外取偃卦上<lb/>
　取立卦凡卦皆爾聖人於此?其例王者之承祭積<lb/>
　其和順怡愉之忱以接乎神明則神之格思?不鬼<lb/>
　饗其曰在中在廟之中也猶言雝雝在?肅肅在廟<lb/>
　可以極至有廟之道也卦辭言利?大川者或以象<lb/>
　或以義或以象兼義同人蠱大畜益以義者也需訟<lb/>
　象兼義者也至渙中孚直以巽木為舟?坎?之水<lb/>
<pb n="29a"/>
　?止水但云舟?舟?而弗載未有功也坎為流水<lb/>
　木行其上猶駕萬斛之舟以杭大川斯有利?之功<lb/>
　此直以象不待求其義也彖辭言利貞釋彖非略之<lb/>
　也水能載亦能覆必正平?偏乃可言有功則利貞<lb/>
　在其中矣<lb/>
初六用拯馬壯吉<lb/>
　拯上舉也馬壯言九二<lb/>
　初之?為九二所閒不得協比于三四幸與二?陽<lb/>
<pb n="29b"/>
　?合二能拯之以上行馬壯則力盛有協比之理斯<lb/>
　其為吉也<lb/>
初六之吉順也<lb/>
　初不越二以從類而倚陽以有行以?順陽於理為<lb/>
　得儻恃其儔黨之盛且尊有陵陽之志豈唯逆理亦<lb/>
　必為所攻<lb/>
九二渙奔其机悔亡<lb/>
　奔疾趨也古昔尊者憑几以坐卑者拱而立於二言<lb/>
<pb n="30a"/>
　机指九五也猶不敢言天子而言?輿也悔亡始有<lb/>
　悔而終可亡也<lb/>
　九五正位尊居?陽所憑以為安者一二閒於三四<lb/>
　之?奔而從五猶坐者之得所憑也方其見閒寧免<lb/>
　有悔及得所安悔可以亡<lb/>
渙奔其机得願也<lb/>
　徐行則安疾趨易蹶奔非?謂而爾也有志願焉一<lb/>
　陽奔五?二?之境儻遲疑猶豫豈不生小人之謀<lb/>
<pb n="30b"/>
　故奔則比五之願可得非躁進也若近比於初何以<lb/>
　奔為<lb/>
六三渙其躬?悔<lb/>
　躬六三自謂也?悔?可悔者<lb/>
　六三本為三?領袖自陽來閒之而三?遂分猶幸<lb/>
　六二進居四與我為鄰因得與之渙然以胥比而身<lb/>
　不孤矣夫何悔之有<lb/>
渙其躬志在外也<lb/>
<pb n="31a"/>
　四得位乎外而三渙之志於外所以自渙也語以及<lb/>
　人之功則不足矣<lb/>
六四渙其?元吉渙有丘匪夷所思<lb/>
　?三?也元吉大吉也丘言?夷下而與平也傳曰<lb/>
　夷於九縣<lb/>
　九二閒三?之閒使??隔?猶冰之凝沍膠之錮<lb/>
　滯而不胥通浹及六四得位始能渙協其?醜自?<lb/>
　而言可謂吉之大者四何道而致然哉位在上體猶<lb/>
<pb n="31b"/>
　處乎?丘故其力足以輯睦??非因下之二?思<lb/>
　欲上渙而後渙之也<lb/>
渙其?元吉光大也<lb/>
　?之渙至此極盛故以光大?之<lb/>
九五渙汗其大號渙王居?咎<lb/>
　疾醫家謂?陽表堻牲j不通者得汗而解解則二<lb/>
　氣和暢腠理浹洽四肢百骸?不調適流通以汗象<lb/>
　渙極形容之妙大號號令之大者王居王位也五言<lb/>
<pb n="32a"/>
　王居猶四言丘皆?尊之象<lb/>
　渙之六爻陽閒??閒陽四為?渙之盛五為陽渙<lb/>
　之盛大號之陽四海為之風偃影從莫不尊親其上<lb/>
　所以然者渙以王居故其功用溥博若?若陽咸在<lb/>
　保合大和之中視渙丘之僅及其?者萬萬不侔其<lb/>
　?咎?也<lb/>
王居?咎正位也<lb/>
　聖賢事業固有分量王者居五位乃可渙大號而?<lb/>
<pb n="32b"/>
　咎使當有丘之位而為之不特僭攘而已<lb/>
上九渙其血去逖出?咎<lb/>
　氣為陽血為?血上之象逖?也卦外之象<lb/>
　渙?者四主之渙陽者五主之上九?陽而位?不<lb/>
　敢侵渙陽之權逖出以辟嫌可謂善處其位者是以<lb/>
　?咎<lb/>
渙其血?害也<lb/>
　渙汗則暢?陽之和渙血則損?以?害害者侵權<lb/>
<pb n="33a"/>
　渙陽則害于其身也<lb/>
?<hi>?下坎上</hi>
　於卦變為坎重?於爻變為三陽爻卦?三五互<lb/>
　易而變九五節之主也唯剛為能節人亦能自節初<lb/>
　以剛塞乎前不出以節其行二之塗已通乃株守而<lb/>
　過於節三之前?剛而不自節四安於五之節上在<lb/>
　極外而猶節之節之道斯窮矣<lb/>
澤上有水節君子以制數度議?行<lb/>
<pb n="33b"/>
　坎為水?為澤澤之容水有限而坎水之流不已聽<lb/>
　其流而不節之則涸禁其流而不泄之則潰今之為<lb/>
　斗門堰埭者所以節其流止盈虧之量也數命數也<lb/>
　如一命至九命之類度制度也如六瑞六贄之類修<lb/>
　於身為?見於行為行命數之等差不同制度之詳<lb/>
　略不一非為是苛瑣不憚煩也成?有大小履行有<lb/>
　純駁聖人固不敢以一律齊天下亦豈容不量才而<lb/>
　授之任是以任事而爵位定而?必先之辨論然後<lb/>
<pb n="34a"/>
　官之論者議也議其?行之偏全制為數度之品級<lb/>
　皆所以節其不等而均一之使?足以稱位服足以<lb/>
　章身而?鵜梁伐檀之譏也<lb/>
節亨苦節不可貞<lb/>
　剛柔分而?陽不偏聚者節也故以名卦<lb/>
　物?節其生也不遂事?節其用也不通節有必亨<lb/>
　之理也味之苦人口所不能堪節之苦人情所不能<lb/>
　堪若之何固執以求濟邪<lb/>
<pb n="34b"/>
節亨剛柔分而剛得中若節不可貞其道窮也說以行<lb/>
險當位以節中正以通天地節而四時成節以制度不<lb/>
傷財不害民<lb/>
　卦自?變其未變也剛併于下柔併于上不?偏<lb/>
　勝之患今五與三升降互變以為?而剛柔以分<lb/>
　<hi>凡言分者皆三?三陽卦如噬嗑賁與節</hi>九五遂得大中之位分則上之<lb/>
　太柔者節以剛下之太剛者節以柔人之節柔者不<lb/>
　能為剛者過於為剛而得中節之甘者是以亨也凡<lb/>
<pb n="35a"/>
　人樂縱肆而惡檢約節過乎中其道窮極反為吾<lb/>
　節之累何可通行而不悖邪?說也坎險也見險而<lb/>
　遂止者於節為不及其蔽也畏縮恃剛以冒前者於<lb/>
　節為踰閑其蔽也陷溺說順以行不與險忤凡人行<lb/>
　止之節也當位九五也中正亦九五也以當位之剛<lb/>
　操品節之權以中正之道通品節之宜大君之用節<lb/>
　者然也春陽之氣縱而為暑以涼節之秋?之氣翕<lb/>
　而為寒以和節之然後四時之序以成天地之用節<lb/>
<pb n="35b"/>
　者然也古先聖王之於財知夫其生也有數故其用<lb/>
　也有節節之云何祭祀?客之須百官有司之奉有<lb/>
　不可闕不得已而取諸民過節則貉道而傷於財?<lb/>
　節則桀政而為民害是以通制國用量入以為出不<lb/>
　唯用之有節取之亦有節所謂節以制度蓋如是吁<lb/>
　長府稅畝三征並用孔孟譏之後世乃至稅閒架算<lb/>
　舟車竭澤空林猶以為未足必使四民皆失其職咸<lb/>
　思背畔而尚不之恤哀哉<lb/>
<pb n="36a"/>
初九不出?庭?咎<lb/>
　?室中也?庭室閒之庭象初為?卦之?<lb/>
　通六爻為言莫外於上莫?於初猶之?室初為房<lb/>
　?庭除深居密處不與外接斯固?約之士居位之<lb/>
　節也是以?咎<lb/>
不出?庭知通塞也<lb/>
　位有?外時有通塞初之剛九二塞乎其前雖欲出<lb/>
　得乎知其塞而不出非怯也節之以待時也子曰亂<lb/>
<pb n="36b"/>
　之所生也則言語以為階君不密則失臣臣不密則<lb/>
　失身幾事不密則害成是以君子慎密而不出也存<lb/>
　於?臆者言語之?庭出諸口則起羞招禍皆由此<lb/>
　始聖人豈?人緘?如瘖啞者不儳言不勦說時然<lb/>
　後言此通塞之節也<lb/>
九二不出門庭凶<lb/>
　二視初為近於為門之象門庭門?之庭<lb/>
　由初至二由?至門而猶不出是當通而塞也?乎<lb/>
<pb n="37a"/>
　凶<lb/>
不出門庭凶失時極也<lb/>
　二以剛柔適中之才居臣之正位前?陽剛與君同<lb/>
　?可謂得時之極至?出而輔佐大君行其制節之<lb/>
　政乃故次且其?武?曰雖有鎡基不如待時時至<lb/>
　矣撫機不?則時不再來坐失時極不克展其?抱<lb/>
　於立身揚名之道不既凶乎<lb/>
六三不節若則嗟若?咎<lb/>
<pb n="37b"/>
　若如也嗟憂歎聲也<lb/>
　六三柔說之主不能自節?也知不節之為弊而嗟<lb/>
　歎生焉其善補過者歟<lb/>
不節之嗟又誰咎也<lb/>
　二之不出門庭知塞而不知通者也三之不節知通<lb/>
　而不知塞者也釋彖之辭曰當位以節節以剛為主<lb/>
　也又曰中正以通節其所當節通其所當通也節而<lb/>
　不通固不可過於通可乎三能憂其不節則知悔知<lb/>
<pb n="38a"/>
　悔則進退有節誰將咎之漢武之輪臺唐?宗之奉<lb/>
　天是已<lb/>
六四安節亨<lb/>
　以柔居柔故能安亨通也<lb/>
　剛固能為節而不能受人之節柔雖不能節而受節<lb/>
　則其分是以安處乎節?復勉?矯拂之態其能亨<lb/>
　則固可以通行不致中道而止也<lb/>
安節之亨承上道也<lb/>
<pb n="38b"/>
　九五以當位而節六四之柔六四以當位而承九五<lb/>
　之道承上之云明四能安於五之節也<lb/>
九五甘節吉往有尚<lb/>
　?苦酸辛味之偏甘味之中也甘受和和者節味之<lb/>
　偏而適其中所以象五往猶言謹斯術也以往尚可<lb/>
　尊尚也<lb/>
　九五位足以有臨?足以有制用之為節或疑其太<lb/>
　過今行之以甘人不吾病而事以成節之吉也充此<lb/>
<pb n="39a"/>
　以往有足嘉尚而人皆安樂之矣<lb/>
甘節之吉居位中也<lb/>
　九五重剛節反能甘者五居位之中也中則因時而<lb/>
　施節不摧折不助長順其性以為節不?拂不力制<lb/>
　酌剛柔之中適?味之甘人之受節者不待易牙之<lb/>
　先得而有同嗜者矣<lb/>
上六苦節貞凶悔亡<lb/>
　炎上作苦剛烈已甚之味也貞固也悔亡有悔而亡<lb/>
<pb n="39b"/>
　也<lb/>
　剛而節柔君而節臣皆於五為當上六重?在外?<lb/>
　?事於節也猶不免焉過而苦矣苦節當通乃膠固<lb/>
　而不知變物極必反獸窮則搏能?凶乎雖然儉不<lb/>
　中禮與其奢也寧儉苦節不可正與其蕩也寧節苦<lb/>
　節之悔尚可亡也凶之下言悔亡與大過上六凶之<lb/>
　下言?咎其義胥近<lb/>
苦節貞凶其道窮也<lb/>
<pb n="40a"/>
　節者所以求通節至於苦不可復加非可繼之道我<lb/>
　之術已先窮何以使人之通邪窮與貧不同窮者通<lb/>
　之反貧者富之反原思辨之甚明<lb/>
?<hi>?下巽上</hi>
　於卦變為巽重?於爻變為二?爻卦?二與四<lb/>
　初與三互易而變四中爻唯四五得孚之正故五言<lb/>
　孚三不下孚於二有鼓罷泣歌之紛擾?也二不孚<lb/>
　三乃受好爵之靡何邪三有鄙夷九二之心而二以<lb/>
<pb n="40b"/>
　剛得中知三之不足與孚又二五同?皆君臣之正<lb/>
　?乎志孚道協而暢遇合之盛成化邦之功也初上<lb/>
　在中爻之外故正應者吉冥飛者凶<lb/>
澤上有風中孚君子以議獄緩死<lb/>
　巽為風?為澤澤止水也上有風焉?奔流迅決之<lb/>
　勢不過風澤胥親浹而已故以象中孚周人之於刑<lb/>
　獄也?士司刑皆在各麗其法以議獄訟議之何其<lb/>
　詳獄訟成士師受中若欲免之王及三公六卿?其<lb/>
<pb n="41a"/>
　期斷之何其緩當哀矜勿喜之時舒緩其斷猶恐毫<lb/>
　?有可生之路而不忍遽凡以使人中心孚信庶乎<lb/>
　辟以止辟不以上為戕民也衛子羔嘗刖人之足?<lb/>
　亂子羔走刖者免之子羔曰吾在難乃子報怨時也<lb/>
　何故逃我刖者曰斷足固我罪也?可奈何君之治<lb/>
　臣也傾側法令先後臣以法欲臣之免於法也臣知<lb/>
　之獄決罪定臨當論刑君愀然不樂臣又知之君豈<lb/>
　私臣哉仁人之心固如是此臣之所以?君也子羔<lb/>
<pb n="41b"/>
　刖人足謂之不仁可也而刖者信其仁亦庶幾中孚<lb/>
　之義乎<lb/>
中孚豚魚吉利?大川利貞<lb/>
　三孚於二四孚於五故卦名中孚<lb/>
　豚魚或以為二物豚稚豕魚潛鱗皆?類象巽?之<lb/>
　?或以為一物今大江中有魚形如豚舟子或見其<lb/>
　噴噀浮游則以為大風之占為其為風澤之有信者<lb/>
　也然史傳未之前聞不敢臆定以義求之當是?知<lb/>
<pb n="42a"/>
　之物謂至信所及雖物之?知者亦有可感之道以<lb/>
　是為吉也泛木於澤為?川之象利貞?於正也<lb/>
中孚柔在?而剛得中說而巽孚乃化邦也豚魚吉信<lb/>
及豚魚也利?大川?木舟?也中孚以利貞乃應乎<lb/>
天也<lb/>
　二柔自初二升為三四曰在?以在中爻之?也九<lb/>
　四之剛降為九二為得中得下卦之中也?與中不<lb/>
　同居?未必適中適中不必在??柔外剛猶小人<lb/>
<pb n="42b"/>
　親近君子?外之世故聖人因爻變以示訓若曰柔<lb/>
　雖在?而九二之剛得臣位之中巽則不拂人以為<lb/>
　信說則非面?之為信上下交孚人我?閒風化之<lb/>
　行?及邦國而大信達乎天下矣交信之道非智力<lb/>
　所致非要約可能天性之真人物皆具唯吾中心未<lb/>
　孚於物爾苟吾此心與物?閒我雖?心物?不感<lb/>
　瓠巴伯樂之音非蘄於魚馬而魚馬應之?謂中孚<lb/>
　之盛不能及豚魚乎聖人釋利?以木者三益言木<lb/>
<pb n="43a"/>
　道乃行渙言?木有功中孚言?木舟?舟以載物<lb/>
　為功今言舟?以象乎卦畫止取水載舟之義不計<lb/>
　其功也利貞之訓為有心於為信者之戒信出於?<lb/>
　心之感固?不正者或未免於人事之交際尾生以<lb/>
　之殺身棄灰徙木終以亡國有心於為信者必?於<lb/>
　正也夫子曰言必信硜硜然小人哉孟子曰大人者<lb/>
　言不必信豈大人固可不信乎大人信以正則不必<lb/>
　信所以為信也小人信不以正則必信非所信也天<lb/>
<pb n="43b"/>
　有四時信莫大焉寒暑?涼天豈靳靳然懼其差忒<lb/>
　哉亦曰運行以正則代謝不舛天之所以為信一正<lb/>
　而已故曰中孚之至微及豚魚大應天道危可?川<lb/>
　安可化邦<lb/>
初九虞吉有他不燕<lb/>
　虞謀度也非正應曰他謂三也燕安也<lb/>
　中孚之道有諸中應諸外由於自然本?事於虞度<lb/>
　也然剛柔交際愛惡易生是以彖有利貞之訓虞者<lb/>
<pb n="44a"/>
　懼失其正也初與四正應初往從之先?于三故審<lb/>
　度其取舍擇所?從者從之吉也苟以三為同體中<lb/>
　道惑焉是有他也心?定主能自安乎<lb/>
初九虞吉志未變也<lb/>
　志有所嚮而後心有所思吾未見志未定而漫然以<lb/>
　思者初之能虞以從四之志未變志變則不復置思<lb/>
　矣<lb/>
九二鳴鶴在?其子和之我有好爵吾與爾靡之<lb/>
<pb n="44b"/>
　鶴之飛至?鳴之聲至宏九五之象也?者幽?之<lb/>
　所喻九重深邃之象鳥鳴固有不應和者唯鶴其一<lb/>
　鳴其?必和以二視五二猶子也我九五自稱也好<lb/>
　爵猶言美爵靡義同糜猶共有也上言我下言吾猶<lb/>
　云我以吾仁或以我為二謂二有好爵與?散之爵<lb/>
　者人主所以馭貴而臣自散之於?是子之子噲之<lb/>
　事故知我為五自稱<lb/>
　鶴鳴子和同聲胥應之孚也好爵爾靡同心斷金之<lb/>
<pb n="45a"/>
　孚也二五?同位應分君臣而情父子虞廷之賡歌<lb/>
　都俞商宗之旨哉傅說之不命其承成王之拜手稽<lb/>
　首誨言周公之勿有間之豈依阿以苟同者上倡下<lb/>
　和自然之應不知其所以然抑非曰聲音笑?以為<lb/>
　容?而已蓋與之共天位治天職非苦晉平公之於<lb/>
　亥唐也吾與爾靡人我一致其斯以為化邦歟子曰<lb/>
　君子居其室出其言善則千里之外應之?其邇者<lb/>
　乎居其室出其言不善則千里之外違之況其邇者<lb/>
<pb n="45b"/>
　乎言出乎身加乎民行?乎邇見乎?言行君子之<lb/>
　樞機樞機之?榮辱之主也言行君子之所以動天<lb/>
　地也可不慎乎居其室猶在?千里之外言不待面<lb/>
　命但聞之而為從違此專以鳴和立義而不及靡爵<lb/>
其子和之中心願也<lb/>
　鳴者?心於和和者何心於鳴由其心趣之同是以<lb/>
　心聲之不閒<lb/>
六三得敵或?或罷或泣或歌<lb/>
<pb n="46a"/>
　非我有而有之曰得既失而復亦曰得三四皆?為<lb/>
　敵鼓者作氣以戰罷者四當位近君不敢敵而罷三<lb/>
　憂其不得志故泣四孚于五不害三故歌<lb/>
　三本與二孚者也今舍二即四而兩?為敵是四本<lb/>
　非敵以三即之而後得也?焉見敵而戰忽焉罷兵<lb/>
　而休進退之不常也憂其不勝而泣幸不我害而歌<lb/>
　悲樂之不常也或云者以見其皆非義理之正出於<lb/>
　一時情慾之私也<lb/>
<pb n="46b"/>
或?或罷位不當也<lb/>
　以柔居剛恃其位?不屑下孚於二而仰與四敵是<lb/>
　以一鼓作氣未幾即休心?定見者之為也<lb/>
六四月幾望馬匹亡?咎<lb/>
　月?象幾望幾於望也馬為三之剛匹儔?也亡喪<lb/>
　也?咎?過咎也<lb/>
　月望於三旬之中五為上卦之中而四近之幾望也<lb/>
　幾望則不敢與五抗矣四三本為儔匹今舍三而孚<lb/>
<pb n="47a"/>
　五是喪其?也喪?本有咎以合於中孚之義斯?<lb/>
　可咎者<lb/>
馬匹亡?類上也<lb/>
　?類即亡匹也?類豈其所願欲上孚於五義不得<lb/>
　不爾也<lb/>
九五有孚攣如?咎<lb/>
　有孚孚於二四也攣聯係也?咎?過咎也<lb/>
　四五為位比而孚九二為?同而孚中孚之盛莫盛<lb/>
<pb n="47b"/>
　於此?有如攣係之固也九五大君當化及乎邦國<lb/>
　信達於天下而僅止於此疑若有咎時適中孚義當<lb/>
　如此不然為兼愛之仁為不情之信而咎生焉<lb/>
有孚攣如位正當也<lb/>
　九五剛為當五又為君位之正是以如爻辭所云<lb/>
上九翰音登于天貞凶<lb/>
　曲禮雞曰翰音雞飛僅及矮屋今曰登天不必拘巽<lb/>
　為雞凡飛鳴者皆是也天上之象<lb/>
<pb n="48a"/>
　龍之飛可以在天鳥飛雖?登天非其能也九而居<lb/>
　上飛鳴不止必受其害?正乎凶和在?之鶴凶登<lb/>
　天之音豈曰聲必?乃?揚邪<lb/>
翰音登于天何可長也<lb/>
　鵰鶚?飛??凡鳥然不過頃刻之暫長飛而求登<lb/>
　天力盡勢窮唯有降隕正得乎凶?可疑者<lb/>
?<hi>艮下震上</hi>
　於卦變為震重艮於爻變為二陽爻卦?二與四<lb/>
<pb n="48b"/>
　初與三互易而變大過唯上爻言過耳小過則兩陽<lb/>
　爻言弗過二上重?乃言過初五?居陽則過與遇<lb/>
　皆不言於卦名之義甚白<lb/>
山上有雷小過君子以行過乎恭喪過乎哀用過乎儉<lb/>
　艮為山震為雷雷在地中其威藏在天上其威壯今<lb/>
　在山上但小過於地之上耳君子之道中行而已中<lb/>
　行難能也過與不及人誰能免故行與其敖寧過於<lb/>
　恭喪與其易寧過於哀用與其侈寧過於儉三者小<lb/>
<pb n="49a"/>
　過於中而非惡斯不嫌於過然過又有可不可恭所<lb/>
　當恭中也小過為三命而俯若足恭則太過矣哀所<lb/>
　當哀中也小過為水漿不入口者七日若?而滅性<lb/>
　則太過矣儉所當儉中也小過為麻冕純儉若??<lb/>
　則太過矣<lb/>
小過亨利貞可小事不可大事飛鳥遺之音不?上?<lb/>
下大吉<lb/>
　二陽四?小過於大故卦名小過<lb/>
<pb n="49b"/>
　彖辭聖人釋之已明<lb/>
小過小者過而亨也過以利貞與時行也柔得中是以<lb/>
小事吉也剛失位而不中是以不可大事也有飛鳥之<lb/>
象焉飛鳥遺之音不宜上宜下大吉上逆而下順也<lb/>
　陽大而?小陽寡而??是小者過於大也然則曷<lb/>
　為而亨陽屈而?伸也不曰小過而亨而曰小者過<lb/>
　而亨指小者而言非謂小過於中而能亨也?小之<lb/>
　亨寧不為陽剛之害故戒以利正謂世當小過猶?<lb/>
<pb n="50a"/>
　與時而行正小人而不違乎正然後不害君子而能<lb/>
　保其亨也卦本?六四降為六二得下卦之中曰<lb/>
　柔得中九二升為九四失下卦之正位為剛失位而<lb/>
　不中?柔之質暗於義理幸而得中是?而能明懦<lb/>
　而有立者也以之為小事庶或其可吉若氣?剛強<lb/>
　者偶失?居之位其心固已忿躁而不平況復行不<lb/>
　中道則猖狂妄作觸事乖戾使當大事則敗謬必矣<lb/>
　卦之二陽?實於鳥象軀其外四?象翼之張故曰<lb/>
<pb n="50b"/>
　有飛鳥之象焉聖人觀鳥獸之文此其一也亦為下<lb/>
　文張本謂彖辭因畫有是象乃繫此言也鳥之飛必<lb/>
　有所息方其飛鳴形在上而音下遺飛未極乎?也<lb/>
　飛愈?則有冥飛之凶飛而下乃得棲止之所上則<lb/>
　逆下則順逆則凶順則吉大吉之云謂小人能如是<lb/>
　則大吉耳豈徒象鳥飛而已哉實為小人而過於君<lb/>
　子者之喻也?陽之屈信盛衰理所必至雖聖人不<lb/>
　能使小人常屈而衰唯於其盛且伸之時有以示小<lb/>
<pb n="51a"/>
　人之戒言亨而繼以利貞許以行事而禁其大?不<lb/>
　?以利害曉之逆順以理勢喻之示戒再三不憚辭<lb/>
　費其憂深其慮?抑揚縱閉於數語之閒微矣哉凡<lb/>
　卦中言得失者皆?爻變之動爻<lb/>
初六飛鳥以凶<lb/>
　初上皆云飛鳥以象兩翼之舒猶噬嗑利用獄而初<lb/>
　上言校其例也以凶者以此取凶也<lb/>
　鳥之飛六翮為之力不?上?下而六翮之舉方銳<lb/>
<pb n="51b"/>
　以是為凶也<lb/>
飛鳥以凶不可如何也<lb/>
　不可如何者凶則自取猶言不可得而免也<lb/>
六二過其祖遇其妣不及其君遇其臣?咎<lb/>
　祖五也妣六也即祖之配君亦五也君不可過而子<lb/>
　孫之?秩容有過其祖者故不稱過其君而稱過其<lb/>
　祖遇前比於三也臣九三也祖妣以象?陽君臣以<lb/>
　象爻位小過以初二兩動爻成卦六二得中故六爻<lb/>
<pb n="52a"/>
　之辭二為盛猶中孚之辭九二為盛也五為剛位今<lb/>
　六居之是二之柔過於五之剛也六五為祖之配故<lb/>
　遇其妣此以位應言也剛不居五非二所可及三為<lb/>
　五之臣二前遇之為遇其臣此以比爻言也小過之<lb/>
　時??盛強六二正位似可逞其陵犯陽剛之志以<lb/>
　得中道而不敢僭故上則止遇其妣次則止遇其臣<lb/>
　可謂小人中之知義守分者?其?咎<lb/>
不及其君臣不可過也<lb/>
<pb n="52b"/>
　爻因象以繫辭止言不及其君釋辭乃截然明君臣<lb/>
　之分以為不可過及且不可況可過乎宣聖後於周<lb/>
　公數百年?世變愈多故憂名分愈深而戒愈嚴<lb/>
九三弗過防之從或戕之凶<hi>弗過句?九四同從句?</hi>
　二陽不及四?故三四爻皆有弗過之象防防六二<lb/>
　也三艮體而重剛力足以制?故止而防之從從六<lb/>
　二也或未知主名之辭戕為?所戕也<lb/>
　六二時足以勝陽位足以行志特屈於君臣之分而<lb/>
<pb n="53a"/>
　不敢犯五耳九三適居六二之前知其將過而軋已<lb/>
　防之則?寡不敵折而從之則??或有戕之者不<lb/>
　止二欲害三也能?凶乎九三主下二?立義<lb/>
從或戕之凶如何也<lb/>
　三為艮止之主居下卦之終欲進則閡於四防之不<lb/>
　能逃之不可其曰凶如何者吾末如之何也<lb/>
九四?咎弗過遇之往厲必戒勿用永貞<lb/>
　?咎?愆咎也弗過與九三同遇遇六五也四以剛<lb/>
<pb n="53b"/>
　居柔又為震動之主故往而遇五厲危也戒警戒也<lb/>
　勿不可也永長也貞固也言不可長固守之也<lb/>
　?咎者?九三之難也四以一陽弗能過二?而適<lb/>
　遇六五進而即之將有危厲必加戒懼慮五若二之<lb/>
　戕三也然五居中而位尊寧肯?二之所為庶幾?<lb/>
　陽?合四得扳援免久抑於二?之下聖人幸其位<lb/>
　之可進才之能行故勉之曰不可固守其分而不知<lb/>
　變九四主上二?立義<lb/>
<pb n="54a"/>
弗過遇之位不當也往厲必戒終不可長也<lb/>
　九四即釋彖所謂失位而不中者也小過之世使陽<lb/>
　居剛位猶足自?今屈于二??弗能過?而反遇<lb/>
　之也然六五非屈陽者我固?以危戒自持然終當<lb/>
　得免不可長固守之坐失可進之機也以長釋永與<lb/>
　訟初六訟不可長同義<lb/>
六五密雲不雨自我西郊公弋取彼在穴<lb/>
　密雲不雨自我西郊義見小畜小過之時不許?當<lb/>
<pb n="54b"/>
　君位故稱公蓋公之在王朝者成王時如周召春秋<lb/>
　時如宰周公召武公之類若大有之三解之上則在<lb/>
　外之公弋先儒云以生絲繫矢而射視田狩為小事<lb/>
　取言易也穴禽所藏也<lb/>
　小畜之彖曰密雲不雨自我西郊密雲?盛也西郊<lb/>
　?方也今以小過六五復居尊?乎?盛勝陽不能<lb/>
　和洽而為雨也古者不合圍掩?不覆巢竭澤雖佃<lb/>
　漁而仁心寓焉禽藏穴中?可舍棄猶不免於弋取<lb/>
<pb n="55a"/>
　是?殺之意勝陽生之意微也二五皆柔中猶有不<lb/>
　及其君之戒取彼在穴之譏于以見聖人於?盛陽<lb/>
　衰之時切切焉為君子小人之慮如此<lb/>
密雲不雨已上也<lb/>
　雲屯中天?陽暢洽而後品物霑雨施之澤今言不<lb/>
　雨是?雲獨升而太過也語疾之已甚檀弓之已疏<lb/>
　已重皆言太過已上者過於上也<lb/>
上六弗遇過之飛鳥離之凶是謂災眚<hi>弗遇句?</hi>
<pb n="55b"/>
　上居卦極故?所遇其過於大則自若也離?也上<lb/>
　視初不止為翮且有?類離?之象天災曰災自作<lb/>
　曰眚鳥飛極?離?而上不知返而下息?乎有凶<lb/>
　其凶云何天刑人禍之兼至也<lb/>
弗遇過之已亢也<lb/>
　已上未為極已亢則極矣陽不可亢而況?乎陽之<lb/>
　亢有悔?過而亢則天人之凶參?<lb/>
?<hi>離下坎上</hi>
<pb n="56a"/>
　於卦變為坎重離於爻變為三陽爻卦?二五互<lb/>
　易而變諸爻備濟?之變二濟身者也三濟時艱者<lb/>
　也四濟險者也五濟禮者也居位不同所濟亦異初<lb/>
　上為首尾初安于後上不足以濟者也<lb/>
水在火上既濟君子以思患而豫防之<lb/>
　坎為水離為火水在火上亨飪之用也聖人不以象<lb/>
　鼎養而云既濟言水火之大用不泥於一曲也水火<lb/>
　為二氣之化水由天化居五行之首火由地化而次<lb/>
<pb n="56b"/>
　之五行唯水火形可見質不可得故有可以??可<lb/>
　以有變化?方萬物之成敗生滅莫不由之乾坤體<lb/>
　交用由是而?而非用也乾之中上伏於坤中水以<lb/>
　之生而流潤之用顯坤之中下麗於乾中火以之生<lb/>
　而炎動之用成醫師之指人身曰心火降腎水升二<lb/>
　氣交變大而天地之化育斂而一身之生息皆以交<lb/>
　而後濟既者盡也方其初濟二氣交并睽者合敗者<lb/>
　成害除而利興亂定而治起?何後患之足慮唯濟<lb/>
<pb n="57a"/>
　久而終盡則否隔繼之君子是以逆思日中月盈之<lb/>
　患豫為終盡之防而濟者常濟矣<lb/>
既濟亨小利貞初吉終亂<lb/>
　水已上火已下故卦名既濟<lb/>
　濟有亨之理而六二為成卦之主是以其亨小也利<lb/>
　?也指二五也初濟而吉濟終而亂故必思患而豫<lb/>
　防之<lb/>
既濟亨小者亨也利貞剛柔正而位當也初吉柔得中<lb/>
<pb n="57b"/>
也終止則亂其道窮也<lb/>
　九五大中?尸既濟之用乃謂小者之致亨生水火<lb/>
　之用以立義也火性炎上即以炎上為用水性潤下<lb/>
　用亦如之坎今在上為屯為需而用猶閟離今在下<lb/>
　實司鬱烝?達之權凡交濟之用皆由於離離之主<lb/>
　?是小者能致一時之小亨也自初至上皆?正而<lb/>
　位當有能正之資而?於正也六五降為二得下卦<lb/>
　之中當濟之初何事非吉及其終也君止於安而情<lb/>
<pb n="58a"/>
　不下交臣止於佞而忠不上效上止於自奉則?澤<lb/>
　壅下止於?告則疾苦不聞保濟之道窮如唐天?<lb/>
　而禍亂作矣<lb/>
初九曳其輪濡其尾?咎<lb/>
　輪在車下曳在人後尾在獸後皆初之象?咎?過<lb/>
　咎也<lb/>
　睽言輿曳曳車也今舍車而曳輪輪不得運不可以<lb/>
　有行也尾與身俱而濡之弗良於濟也濟者?先而<lb/>
<pb n="58b"/>
　初為後?者驤首而尾不免於濡位則使然於初乎<lb/>
　何咎<lb/>
曳其輪義?咎也<lb/>
　位有貴賤勢有後先賤先貴下陵上咎之招也曳其<lb/>
　輪?爭先之嫌安其分義何咎之有<lb/>
六二婦喪其茀勿逐七日得<lb/>
　婦六之象茀婦人自蔽以行者詩碩人翟茀以朝鄭<lb/>
　康成以為車蔽逐求所喪也七日爻一周也茀非真<lb/>
<pb n="59a"/>
　喪姑寓不可行之喻七日非真得亦可行之喻<lb/>
　古者婦人?車皆有幃幄以自障如蕃車之類茀今<lb/>
　喪矣不敢以有行逐而求之冀復所喪是不能安於<lb/>
　止而躁於濟也唯安時少需毋欲速毋亟求逮乎七<lb/>
　日爻周當自得之<lb/>
七日得以中道也<lb/>
　喪物?不求之人亦?自得之理喪何為而不求以<lb/>
　得乎中道能安先後之序不競於人不忤於物天道<lb/>
<pb n="59b"/>
　好還茀將自得而濟可遂皆得中之所為也<lb/>
九三?宗伐鬼方三年克之小人勿用<lb/>
　?宗商武丁征伐事詩殷武言其略楚世家陸終娶<lb/>
　於鬼方氏竹書紀年武丁征西戎鬼方開?中都鬼<lb/>
　主阿伏入貢三年久也敵?曰克如春秋克?于鄢<lb/>
　易爻?以九三九四象大君者豈以鬼方介于中國<lb/>
　而三四居兩卦之際姑以鬼方當之非主於?宗邪<lb/>
　小人?之類鬼方接中國之壤自負其險阻嫚?王<lb/>
<pb n="60a"/>
　之義?宗伐之所以濟時艱也以重剛之才于征三<lb/>
　年而僅勝不為易矣害除則利當興民困則情欲安<lb/>
　小人喜功生事掊克暴虐寧不挑釁以生戎心黷貨<lb/>
　以滋民患勿用之戒烏乎不嚴<lb/>
三年克之憊也<lb/>
　憊者勞勩之辭鬼方之伐四國之征皆淹??年以<lb/>
　至仁伐至不仁豈不能霆擊而電掃不忍戕民於鋒<lb/>
　鏑寧徐徐以就吾事然已不免於憊雖憊也視長平<lb/>
<pb n="60b"/>
　淝水天淵矣以?宗而猶若此後之佳兵者戒諸<lb/>
六四繻有衣袽終日戒<lb/>
　繻已裂之帛也春秋紀裂繻字子帛漢書軍吏予繻<lb/>
　者裂帛以為符衣袽繒絮之類已衣之絮故曰衣袽<lb/>
　裂帛便於塞隙而不若故絮之固故曰繻有衣袽終<lb/>
　日兼晝夜戒警飭也<lb/>
　六四坎之初為濟川之象舟有敝隙倉卒皆以繻絮<lb/>
　窒之六四重?厥初?險維楫未必固烝徒未必?<lb/>
<pb n="61a"/>
　是以具緩急之備嚴警戒之防至于終日而不敢弛<lb/>
　乃可濟耳<lb/>
終日戒有所疑也<lb/>
　繻足以窒罅矣猶以不若故絮之縝密而備之又加<lb/>
　以終日戒蓋智者燭利害之幾則豫而戒察可否之<lb/>
　的則決於戒戒而終日疑事變之?伏有不及料故<lb/>
　也<lb/>
九五東鄰殺牛不如西鄰之禴祭實受其福<lb/>
<pb n="61b"/>
　天地定位之章離東坎西兩卦胥比為鄰牛為盛祭<lb/>
　離言畜牝牛禴為殺禮猶坎言樽酒簋貳福神所賜<lb/>
　也<lb/>
　既濟之時離主用坎因離而為用者也譬之沃水於<lb/>
　釜必煬之以火然後亨飪可成故其祭也東盛而西<lb/>
　菲禮盛者誠或衰禮薄者誠必一以誠交神神實福<lb/>
　之故牛不如禴實受云者要其實而略其文也<lb/>
東鄰殺牛不如西鄰之時也實受其福吉大來也<lb/>
<pb n="62a"/>
　君子?其時不行禮萃之大牲損之二簋禮雖隆殺<lb/>
　各因其時與其殺牛而誠不足孰若禴祭而誠有餘<lb/>
　是以誠之為貴神之格思非以禮備而饗物薄而吐<lb/>
　誠苟專時苟得矣吉福大來誠者受實福慢者受實<lb/>
　禍吉之大來神之饗之蔑以加矣<lb/>
上六濡其首厲<lb/>
　坎有濡之象上有首之象厲危也<lb/>
　上六以重柔居既濟之終其首沾濡雖未至於滅頂<lb/>
<pb n="62b"/>
　視深厲淺揭者其危可知已<lb/>
濡其首厲何可久也<lb/>
　卦為濟之既爻又處其極濟終濡首惴惴懼死故曰<lb/>
　何可久<lb/>
?<hi>坎下離上</hi>
　於卦變為離重坎於爻變為三?爻卦?六二九<lb/>
　五互易而變此卦濟?之道也初為甫濟未知所終<lb/>
　二則宛在水中央仗忠信以為濟三將濟不容中止<lb/>
<pb n="63a"/>
　者也四則漸濟而行克伐之賞六五未濟之所由亨<lb/>
　也明?普照天下自然交孚而耽樂之從者失之<lb/>
火在水上未濟君子以慎辨物居方<lb/>
　離為火坎為水火上水下?陽之體辨而不交未濟<lb/>
　也既濟言其用用貴於交未濟言其體體惡於糅雜<lb/>
　故謹而辨之各居其方所居猶居四民之居火就燥<lb/>
　居之沮洳之方則熄水流濕居之?塏之方則涸謹<lb/>
　辨其物各居其方全其體所以待用也體全則用宏<lb/>
<pb n="63b"/>
　體虧則用嗇不特水火為然君子小人同生斯世必<lb/>
　辨忠佞之正邪使小人不得閒君子讒說不得害善<lb/>
　良然後善類聚吾道光明君子在位小人在野?儒<lb/>
　之?溥於嘗時流及後世此聖人因水火之辨以昭<lb/>
　任賢去邪之象<lb/>
未濟亨小狐汔濟濡其尾?攸利<lb/>
　火澤皆?卦胥息而為睽睽則不濟坎離以?陽中<lb/>
　氣交然乾坤之本性故存未嘗不流通非不濟也未<lb/>
<pb n="64a"/>
　者有所待之辭言有時而濟故卦名未濟<lb/>
　事未濟者必求濟濟則亨小狐狐之小者汔幾也幾<lb/>
　濟猶未濟也狐尾豐於身濡則身隨以溺老狐負之<lb/>
　以?故能濟小狐力未強幾及於濟而尾為之濡濡<lb/>
　則不得終濟?攸利也<lb/>
未濟亨柔得中也小狐汔濟未出中也濡其尾?攸利<lb/>
不續終也雖不當位剛柔應也<lb/>
　六二升為五得中也既濟以六二而亨交水火以濟<lb/>
<pb n="64b"/>
　用也未濟以六五而亨主濟?以明義也柔進而得<lb/>
　中濟乎坎水之外未濟所由以濟也狐善疑小狐之<lb/>
　疑尤甚凡濟者皆要其終始?濟之初中流濟之半<lb/>
　登岸濟之終身未出險尾大而濡何利之有是不能<lb/>
　續濟之終也六位之剛柔雖皆不當亦各以位應而<lb/>
　合是亦未濟之一善也聖人之於善惡固曰瑕不掩<lb/>
　瑜而片善寸長?一棄者所以盡天下之才勸天下<lb/>
　之善<lb/>
<pb n="65a"/>
初六濡其尾吝<lb/>
　濡尾象同既濟吝小疵<lb/>
　象與既濟同而?咎與吝不同者既濟之初已濟而<lb/>
　尾濡?害也未濟之初初?於水而尾不免焉能?<lb/>
　吝乎<lb/>
濡其尾亦不知極也<lb/>
　既濟之時初為?之最後者未濟之時初為?之最<lb/>
　先者極終也始?而濡不知其終能濟否也<lb/>
<pb n="65b"/>
九二曳其輪貞吉<lb/>
　曳輪象同既濟貞正也<lb/>
　九二在坎之中汎彼中流者也陸行?車川行?舟<lb/>
　曳輪於舟以求濟必守其正而後吉<lb/>
九二貞吉中以行正也<lb/>
　二以陽剛得下卦之中居臣位之正中以行正吉其<lb/>
　?也濡曳萃於既濟之初析於未濟之初二既濟僅<lb/>
　止?咎未濟乃得吉者既濟安於後而已今爻方在<lb/>
<pb n="66a"/>
　險中時當半渡求出而未遂幸二有能濟之資必務<lb/>
　行正乃能出險儻固而執既濟之安豈不淪胥以敗<lb/>
　又奚?咎之可冀<lb/>
六三未濟征凶利?大川<lb/>
　三居坎極是未濟之終過此則近於濟矣故特表以<lb/>
　卦名征進也利若利害之利<lb/>
　六三志求濟而才不足進而欲速有凶而已然豈以<lb/>
　力不能濟中止於鯨波之中濟?自有道唯在心誠<lb/>
<pb n="66b"/>
　求之必如?大川者得濟而後為?者之利大川猶<lb/>
　可?況非大川者乎征凶恐其躁而致戒利?恐其<lb/>
　中止而加勉<lb/>
未濟征凶位不當也<lb/>
　柔居剛為不當<lb/>
九四貞吉悔亡震用伐鬼方三年有賞于大國<lb/>
　貞吉正吉也悔亡有悔而亡也震者震耀威武猶詩<lb/>
　言奮伐未濟為既濟之反亦有鬼方之象有賞于大<lb/>
<pb n="67a"/>
　國開國以賞克伐之功也<lb/>
　既濟之九三鬼方之所居也未濟之九四王朝近臣<lb/>
　奉?宗之命以伐鬼方者也鬼方小醜敢抗上國師<lb/>
　以?正而民從之故吉也吉則憊之悔可亡三年而<lb/>
　凱旋舍爵??分封大國以昭武功卦之未濟者至<lb/>
　是濟矣<lb/>
貞吉悔亡志行也<lb/>
　九二中以行正至是出險而志得行也<lb/>
<pb n="67b"/>
六五貞吉?悔君子之光有孚吉<lb/>
　貞吉正吉也?悔視悔亡者善矣詩稱成王為君子<lb/>
　光離明也有孚孚于四也<lb/>
　六位之剛柔皆不正爻於正吉三致其意勉之切矣<lb/>
　柔中之君當世道將濟之時守正而行以輯吉福固<lb/>
　已?有悔吝明?旁燭???我與建功立業之大<lb/>
　臣交孚而?閒吉之道也上言正吉自善之吉也下<lb/>
　言孚吉及人之吉也有君如此未濟又何患焉<lb/>
<pb n="68a"/>
君子之光其暉吉也<lb/>
　其明曰光光之及物曰暉光著于我暉及乎人故能<lb/>
　有孚而致吉也<lb/>
上九有孚于飲酒?咎濡其首有孚失是<lb/>
　有孚孚于五也飲酒交際之禮也?咎?咎我者首<lb/>
　上之象濡其首濟之終也是猶是非之是失是失其<lb/>
　是也六五之光暉四達若四與上罔不交孚湛露既<lb/>
　醉之君子宴?臣嘉?以迎世道之亨??可咎者<lb/>
<pb n="68b"/>
　若此則是矣其或沉湎?度濡首而不休則有孚非<lb/>
　所孚前之已是者今失之矣<lb/>
飲酒濡首亦不知節也<lb/>
　古者飲酒百拜而三行又有鐘鼓獻酬之節故曰酒<lb/>
　以行禮不繼以淫陶侃之飲酒有限況未濟之時乎<lb/>
　是亦不知飲之當有節也竹林放逸聞此足以戒<lb/>
　　豐旅<hi>反</hi>　巽?<hi>反/</hi>　渙節<hi>反/</hi>　中孚小過<hi>對</hi>
　　既濟未濟<hi>反</hi>
<pb n="69a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　周易輯聞卷六<lb/>
</p>
<p>
</p>
  </div>
</body>
</text>
</TEI>